<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.2">
<span class="pb page1" data-page="17b.799" id="p17b.799"></span>
<span class="milestone ed1page page1" data-n="5.442" data-unit="ed1page" id="ed1page.5.442"></span>
<span class="milestone ed2page page1" data-n="9.355" data-unit="ed2page" id="ed2page.9.355"></span>
<span class="lb head" data-page="17b.799" data-line="4" id="l17b.799.4"></span>
            <blockquote class="quote lemma">
<span class="lb" data-page="17b.799" data-line="5" id="l17b.799.5"></span><span class="milestone ed2page" data-n="9.356" data-unit="ed2page" id="ed2page.9.356"></span>Ὁκόσῃσι ἐξ ἀποφθορῆς περὶ ὑστέρην καὶ οἰδημάτων
<span class="lb" data-page="17b.799" data-line="6" id="l17b.799.6"></span>ἐς καρηβαρίην τρέπεται καὶ κατὰ τὸ βρέγμα αἱ
<span class="lb" data-page="17b.799" data-line="7" id="l17b.799.7"></span>ὀδύναι καὶ ὅσαι ἄλλαι ἀπὸ ὑστερέων, ταύτῃσιν ἐν ὀκτὼ
<span class="lb" data-page="17b.799" data-line="8" id="l17b.799.8"></span>ἢ δέκα μησὶ εἰς ἰσχίον τελευτᾷ.
</blockquote>
<span class="lb rule" data-page="17b.799" data-line="9" id="l17b.799.9"></span>
            <p>
<span class="lb" data-page="17b.799" data-line="10" id="l17b.799.10"></span>Ὃ καλοῦσιν ἄμβλωσιν οἱ Ἀττικοὶ, τοῦτο συνήθως
<span class="lb" data-page="17b.799" data-line="11" id="l17b.799.11"></span>Ἱπποκράτης ἀποφθορὰν ὀνομάζει καὶ τὰ ῥήματα δὲ τὰ περικείμενα
<span class="lb" data-page="17b.799" data-line="12" id="l17b.799.12"></span>τῇ προσηγορίᾳ τῇδε καὶ τὰς ὑπὸ τῶν γραμματικῶν
<span class="lb" data-page="17b.799" data-line="13" id="l17b.799.13"></span>ὀνομαζομένας μετοχὰς ἀνάλογον αὐτῇ γράφει. τὸ δ’ ἀμβλώσκειν,
<span class="lb" data-page="17b.799" data-line="14" id="l17b.799.14"></span>ἴσως γάρ τις ἀγνοεῖ καὶ τοῦτ’ αὐτὸ, κατὰ τῆς
<span class="lb" data-page="17b.799" data-line="15" id="l17b.799.15"></span>ἀτελοῦς τῶν ἐμβρύων ἐκπτώσεως ἐπιφέρουσιν, ὅπως ἂν ᾖ
<span class="lb" data-page="17b.799" data-line="16" id="l17b.799.16"></span>γεγονυῖα, καὶ τὰ φάρμακα δὲ τὰ τοῦτο ἐργαζόμενα καλοῦσιν
<span class="lb" data-page="17b.799" data-line="17" id="l17b.799.17"></span>ἀμβλωτικά. τὸ μὲν οὖν σημαινόμενον ὑπὸ τῆς λέξεως ἅπαξ
<span class="pb" data-page="17b.800" id="p17b.800"></span>
<span class="lb" data-page="17b.800" data-line="1" id="l17b.800.1"></span>εἰρῆσθαι νῦν ἀρκέσει. τῶν δὲ χρησίμων ἀρκτέον ἤδη τοσοῦτον
<span class="lb" data-page="17b.800" data-line="2" id="l17b.800.2"></span>ἐπισημηναμένους, ὡς ταύτην τὴν ῥῆσιν <span class="milestone ed1page" data-n="5.443" data-unit="ed1page" id="ed1page.5.443"></span>οἱ παλαιοὶ
<span class="lb" data-page="17b.800" data-line="3" id="l17b.800.3"></span>τῶν ἐξηγητῶν ἐν τῇδε τῇ λέξει γράφουσιν. ὁκόσῃσιν
<span class="lb" data-page="17b.800" data-line="4" id="l17b.800.4"></span>ἀπὸ φθορῆς περὶ ὑστέρας καὶ οἰδημάτων εἰς καρηβαρίας τρέπεται,
<span class="lb" data-page="17b.800" data-line="5" id="l17b.800.5"></span>φθορὰν, οὐκ ἀποφθορὰν βουλόμενοι δηλονότι τὴν
<span class="lb" data-page="17b.800" data-line="6" id="l17b.800.6"></span>ἄμβλωσιν ὀνομάζειν. οἱ δὲ προστιθέντες τὴν ἐξ πρόθεσιν,
<span class="lb" data-page="17b.800" data-line="7" id="l17b.800.7"></span>ἀποφθορὰν δηλονότι αὐτὴν ἐβουλήθησαν καλεῖσθαι. καὶ
<span class="lb" data-page="17b.800" data-line="8" id="l17b.800.8"></span>φαίνεται μὲν οὖν οὕτω πολλάκις ὀνομάζειν Ἱπποκράτης. εἰ
<span class="lb" data-page="17b.800" data-line="9" id="l17b.800.9"></span>μέντοι καὶ νῦν ἄδηλον· ὥσπερ δ’ ἐν τούτῳ, κᾂν διαφερόντως
<span class="lb" data-page="17b.800" data-line="10" id="l17b.800.10"></span>γράφωσι, τὴν αὐτὴν τοῦ λόγου φυλάττουσι διάνοιαν,
<span class="lb" data-page="17b.800" data-line="11" id="l17b.800.11"></span>οὕτω κᾀν τῷ περὶ ὑστέρας πληθυντικῶς ἢ ὑστέρην ἑνικῶς
<span class="lb" data-page="17b.800" data-line="12" id="l17b.800.12"></span>ἢ καρηβαρίην ἢ καρηβαρίας πληθυντικῶς, οὐχ ὑπαλλάττουσι
<span class="lb" data-page="17b.800" data-line="13" id="l17b.800.13"></span>τὴν τοῦ λόγου διάνοιαν. ὅθεν ἐγὼ Γαληνὸς παρῃτησάμην
<span class="lb" data-page="17b.800" data-line="14" id="l17b.800.14"></span>καὶ τοιαύτας ἐν τῇ λέξει διαφωνίας κρίνειν, ὅσαι τῶν δηλουμένων
<span class="lb" data-page="17b.800" data-line="15" id="l17b.800.15"></span>πραγμάτων οὐδὲν ὑπαλλάττουσι. τὸ γοῦν λεγόμενον
<span class="lb" data-page="17b.800" data-line="16" id="l17b.800.16"></span>ὑφ’ Ἱπποκράτους τοιοῦτόν ἐστιν. αἷς ἂν γυναιξὶν ἐπὶ
<span class="pb" data-page="17b.801" id="p17b.801"></span>
<span class="lb" data-page="17b.801" data-line="1" id="l17b.801.1"></span>διαφθορᾷ τῶν ἐμβρύων, οἰδήματα ἐχούσαις, ἐν τῇ μήτρᾳ
<span class="lb" data-page="17b.801" data-line="2" id="l17b.801.2"></span>κατὰ συμπάθειαν ἀκολουθήσῃ καρηβαρία, ταύταις κατὰ τὸ
<span class="lb" data-page="17b.801" data-line="3" id="l17b.801.3"></span>βρέγμα γίνεσθαι τὴν ὀδύνην. ὡσαύτως δὲ καὶ ἄλλας καρηβαρίας,
<span class="lb" data-page="17b.801" data-line="4" id="l17b.801.4"></span>ὅσαι διὰ τὰ τῆς μήτρας πάθη γίνονται, κατὰ τὸν
<span class="lb" data-page="17b.801" data-line="5" id="l17b.801.5"></span>αὐτὸν λόγον ἐρειδούσας ἔχειν τὰς ὀδύνας εἰς τὸ βρέγμα.
<span class="lb" data-page="17b.801" data-line="6" id="l17b.801.6"></span>πρῶτον μὲν οὖν ἀναγκαῖόν ἐστιν ἐπισκέψασθαι τί ποτε
<span class="lb" data-page="17b.801" data-line="7" id="l17b.801.7"></span>σημαίνει τὸ τοῦ οἰδήματος ὄνομα. φαίνεται γὰρ ὁ Ἱπποκράτης
<span class="lb" data-page="17b.801" data-line="8" id="l17b.801.8"></span>ἀεὶ, καθότι δέδεικται πολλάκις, ἅπαντας τοὺς παρὰ
<span class="lb" data-page="17b.801" data-line="9" id="l17b.801.9"></span>φύσιν ὄγκους οὕτως ὀνομάζειν, ἐάν τε ἀνώδυνοι καὶ
<span class="lb" data-page="17b.801" data-line="10" id="l17b.801.10"></span>σκληροὶ τυγχάνωσιν ὄντες, οὓς ὀνομάζουσιν ἰδίως σκίῤῥους,
<span class="lb" data-page="17b.801" data-line="11" id="l17b.801.11"></span>ἐάν τε ὀδύνην ἔχωσιν, οὓς ὀνομάζουσιν ἰδίως φλεγμονὰς,
<span class="lb" data-page="17b.801" data-line="12" id="l17b.801.12"></span><span class="milestone ed2page" data-n="9.357" data-unit="ed2page" id="ed2page.9.357"></span>ἐάν τε ἀνώδυνοί εἰσι καὶ χαῦνοι, καλοῦσι δὲ μόνους
<span class="lb" data-page="17b.801" data-line="13" id="l17b.801.13"></span>τούτους οἰδήματα, νυνὶ μέντοι φαίνεται τοιούτων οἰδημάτων
<span class="lb" data-page="17b.801" data-line="14" id="l17b.801.14"></span>μνημονεύειν, ὅσα τε χρονίσαι δύναται καὶ καρηβαρίαν ἐργάσασθαι,
<span class="lb" data-page="17b.801" data-line="15" id="l17b.801.15"></span>τουτέστι τῆς κεφαλῆς. ὅτι μὲν οὖν ἐπὶ ταῖς
<span class="lb" data-page="17b.801" data-line="16" id="l17b.801.16"></span>διαφθοραῖς τῶν ἐμβρύων εἴωθε γίνεσθαι τοῦτο, τὸ φαινόμενον
<span class="lb" data-page="17b.801" data-line="17" id="l17b.801.17"></span>αὐτὸ μαρτυρεῖ. τίς δ’ ἐστὶν ἡ αἰτία τοῦ μᾶλλον τῶν
<span class="lb" data-page="17b.801" data-line="18" id="l17b.801.18"></span>ἄλλων τῆς κεφαλῆς μερῶν ὀδυνᾶσθαι τὸ βρέγμα πειρασθέντες
<span class="pb" data-page="17b.802" id="p17b.802"></span>
<span class="lb" data-page="17b.802" data-line="1" id="l17b.802.1"></span>εὑρεῖν ἔνιοι τῶν ἐξηγησαμένων τὸ βιβλίον ἀλλήλοις
<span class="lb" data-page="17b.802" data-line="2" id="l17b.802.2"></span>διηνέχθησαν, ἔνιοι μὲν τὸ κατ’ ἴξιν, ὅπερ ἐστὶ τὸ κατ’ εὐθυωρίαν,
<span class="lb" data-page="17b.802" data-line="3" id="l17b.802.3"></span>αἰτιασάμενοι· τοῖς μὲν γὰρ κατ’ ὀσφύν τε καὶ
<span class="lb" data-page="17b.802" data-line="4" id="l17b.802.4"></span>ὅλως τὴν ῥάχιν ἐν πάθει τινὶ γενομένοις μορίοις ἐπὶ τὸν
<span class="lb" data-page="17b.802" data-line="5" id="l17b.802.5"></span>ὀπίσθιον ἐγκέφαλον ἀνήκειν φασὶ τὴν εὐθυωρίαν· τινὲς δὲ
<span class="lb" data-page="17b.802" data-line="6" id="l17b.802.6"></span>καὶ τῆς μήτρας αὐτῆς τοῖς μὲν τὰ ὄπισθεν πάσχουσι τὰ
<span class="lb" data-page="17b.802" data-line="7" id="l17b.802.7"></span>κατὰ τὸ ἰνίον φασὶ συμπάσχειν, τοῖς δὲ τὰ πρόσω τὰ
<span class="lb" data-page="17b.802" data-line="8" id="l17b.802.8"></span>κατὰ τὸ βρέγμα· τινὲς δὲ ἀποχωρήσαντες ἀπὸ τοῦ κατ’ εὐθυωρίαν,
<span class="lb" data-page="17b.802" data-line="9" id="l17b.802.9"></span>ὃ δὴ καὶ κατ’ ἔξιν ὁ Ἱπποκράτης ὀνομάζει, συμπάσχειν
<span class="lb" data-page="17b.802" data-line="10" id="l17b.802.10"></span>φασὶ τῇ μήτρᾳ τὸν ἐγκέφαλον, ὡς ἂν νευρώδει μορίῳ
<span class="lb" data-page="17b.802" data-line="11" id="l17b.802.11"></span>νεύρων ἀρχὴν ὄντα αὐτὸν καὶ διὰ τοῦτο γίνεσθαι τὰς
<span class="lb" data-page="17b.802" data-line="12" id="l17b.802.12"></span>καρηβαρίας, ἅτε δὴ πλείστου κατὰ τὸ βρέγμα κειμένου
<span class="lb" data-page="17b.802" data-line="13" id="l17b.802.13"></span>τοῦ ἐγκεφάλου, κατὰ τοῦτο διασημαίνειν μάλιστα τὴν ὀδύνην.
<span class="lb" data-page="17b.802" data-line="14" id="l17b.802.14"></span>ἔνιοι δὲ ἀσθενέστατον εἶναι τοῦτο τὸ μέρος τῆς κεφαλῆς
<span class="lb" data-page="17b.802" data-line="15" id="l17b.802.15"></span>εἰπόντες εἰκότως φασὶ μειζόνως τῶν ἄλλων αὐτὸ πάσχειν.
<span class="lb" data-page="17b.802" data-line="16" id="l17b.802.16"></span>ὅσοι μὲν γὰρ ἀπὸ τῶν μέσων τοῦ ἐγκεφάλου τῶν κατὰ τὸ
<span class="lb" data-page="17b.802" data-line="17" id="l17b.802.17"></span>βρέγμα ἐπὶ τὰς μήτρας νεῦρα πεφυκέναι λέγουσι, τούτων
<span class="lb" data-page="17b.802" data-line="18" id="l17b.802.18"></span>οὐδὲ μεμνῆσθαι καλὸν, ὥσπερ ἴσως οὐδὲ τῶν φασκόντων ﻿
<span class="pb" data-page="17b.803" id="p17b.803"></span>
<span class="lb" data-page="17b.803" data-line="1" id="l17b.803.1"></span>διότι νευρώδης ἡ μήτρα, διὰ τοῦτο αὐτῇ συμπάσχει τῶν
<span class="lb" data-page="17b.803" data-line="2" id="l17b.803.2"></span>νευρῶν ἡ ἀρχή. πῶς γὰρ οὐκ ἂν ἐγγὺς μᾶλλον ὂν τὸ περιτόναιον
<span class="lb" data-page="17b.803" data-line="3" id="l17b.803.3"></span>καὶ τὰ ἔντερα καὶ ἡ γαστὴρ καὶ τὸ διάφραγμα
<span class="lb" data-page="17b.803" data-line="4" id="l17b.803.4"></span>συνεπάθησεν αὐτῇ, νευρώδη γε ὄντα καὶ αὐτά. τούτων δὲ
<span class="lb" data-page="17b.803" data-line="5" id="l17b.803.5"></span>ἔτι χείρους οἱ λέγοντες τοῖς ὄρχεσι τὸν ἐγκέφαλον συμπάσχειν,
<span class="lb" data-page="17b.803" data-line="6" id="l17b.803.6"></span>ἐπειδὴ καὶ αὐτοὶ τὴν αὐτὴν ἔχουσιν οὐσίαν ἐγκεφάλῳ
<span class="lb" data-page="17b.803" data-line="7" id="l17b.803.7"></span>καὶ διὰ τοῦτο καὶ τῇ μήτρᾳ, καὶ γὰρ καὶ ταύτην ὄρχεις
<span class="lb" data-page="17b.803" data-line="8" id="l17b.803.8"></span>ἔχειν. ἐὰν δὲ καὶ τῶν ἔτι φαυλοτέρων ἢ κατὰ τούτους
<span class="lb" data-page="17b.803" data-line="9" id="l17b.803.9"></span>μνημονεύω, τάχ’ ἄν τις ἐγκαλέσει μοι καὶ φήσει μηδ’ ὧν
<span class="lb" data-page="17b.803" data-line="10" id="l17b.803.10"></span>ὀλίγον ἔμπροσθεν ἔγραψα μεμνῆσθαί με. κάλλιον οὖν ἦν
<span class="lb" data-page="17b.803" data-line="11" id="l17b.803.11"></span>παρῃτημένον τὰς φλυαρίας αὐτῶν ἅπαξ μηδ’ ὅλως ἔτι μνημονεύειν
<span class="lb" data-page="17b.803" data-line="12" id="l17b.803.12"></span>ὧν εἰρήκασι. τῶν δὲ λεγόντων νευρώδη τὴν μήτραν
<span class="lb" data-page="17b.803" data-line="13" id="l17b.803.13"></span>εἶναι κατὰ μέν τι σημαινόμενον ἀληθῆ τὸν λόγον
<span class="lb" data-page="17b.803" data-line="14" id="l17b.803.14"></span>ἡγητέον εἶναι, καθ’ ἕτερον δὲ ψευδῆ. τρία γάρ ἐστι γένη
<span class="lb" data-page="17b.803" data-line="15" id="l17b.803.15"></span>σωμάτων ὁμοιομερῶν ἐν τοῖς ζώοις ἄναιμά τε καὶ ἀκοίλια
<span class="lb" data-page="17b.803" data-line="16" id="l17b.803.16"></span>φαινόμενα, τὰ μὲν ἐξ ὀστῶν, τὰ δ’ ἐξ ἐγκεφάλου καὶ νωτιαίου,
<span class="pb" data-page="17b.804" id="p17b.804"></span>
<span class="lb" data-page="17b.804" data-line="1" id="l17b.804.1"></span>τὰ δὲ ἐκ μυῶν φυόμενα. ὀνομάζεται δὲ ὑπὸ μὲν
<span class="lb" data-page="17b.804" data-line="2" id="l17b.804.2"></span>Ἱπποκράτους τοὐπίπαν τὸ μὲν πρῶτον αὐτῶν εἰρημένον
<span class="lb" data-page="17b.804" data-line="3" id="l17b.804.3"></span>σύνδεσμος, τὸ δὲ δεύτερον νεῦρόν τε καὶ τόνος, τὸ δὲ τρίτον
<span class="lb" data-page="17b.804" data-line="4" id="l17b.804.4"></span>τένων. ἔνιοι δὲ νεῦρα πάντα καλέσαντες δι’ ἣν εἶπον
<span class="lb" data-page="17b.804" data-line="5" id="l17b.804.5"></span>ὁμοιότητα τὸ μὲν πρῶτον αὐτῶν γένος συνδετικὸν εἶναί
<span class="lb" data-page="17b.804" data-line="6" id="l17b.804.6"></span>φασι, τὸ δὲ δεύτερον αἰσθητικόν τε καὶ προαιρετικὸν, τὸ
<span class="lb" data-page="17b.804" data-line="7" id="l17b.804.7"></span>δὲ τρίτον ἀπονεύρωσιν ὀνομάζουσιν. ἀλλ’ οὐδ’ ἐξ ἑνὸς τῶν
<span class="lb" data-page="17b.804" data-line="8" id="l17b.804.8"></span>τριῶν τούτων γενῶν ἡ μήτρα μετέχει νεύρων πολλῶν. ἐπεὶ
<span class="lb" data-page="17b.804" data-line="9" id="l17b.804.9"></span>δ’ ἔκτασίν τε καὶ συστολὴν ἄχρι πλείστου τὸ σῶμα αὐτῆς
<span class="lb" data-page="17b.804" data-line="10" id="l17b.804.10"></span>φαίνεται ποιούμενον, ὃ μήτε τοῖς σαρκώδεσι μήτε τοῖς
<span class="lb" data-page="17b.804" data-line="11" id="l17b.804.11"></span>πιμελώδεσι μορίοις ὑπάρχει, κατὰ τοσοῦτον νευρώδη προσαγορευόμενον
<span class="lb" data-page="17b.804" data-line="12" id="l17b.804.12"></span>αὐτὴν ἀπό τινος ὁμοιότητος, <span class="milestone ed2page" data-n="9.358" data-unit="ed2page" id="ed2page.9.358"></span>κᾀνταῦθα
<span class="lb" data-page="17b.804" data-line="13" id="l17b.804.13"></span>παράγωγον ὄνομα τῶν νεύρων ποιησάμενοι, καθάπερ ἀμέλει
<span class="lb" data-page="17b.804" data-line="14" id="l17b.804.14"></span>καὶ τὴν κύστιν οὕτω προσαγορεύειν εἰώθασι καὶ τἄλλα πάντα
<span class="lb" data-page="17b.804" data-line="15" id="l17b.804.15"></span>τὰ λευκὰ καὶ ἄναιμα κατὰ τὴν οὐσίαν, ὅταν ἐκτείνεσθαί τε
<span class="lb" data-page="17b.804" data-line="16" id="l17b.804.16"></span>μέχρι πλείστου καὶ πάλιν εἰς ἑαυτὰ συνιζάνειν φαίνηται.
<span class="lb" data-page="17b.804" data-line="17" id="l17b.804.17"></span>κατὰ τοῦτο γοῦν αὐτὸ καὶ τὴν τοῦ καλουμένου καυλοῦ φύσιν
<span class="pb" data-page="17b.805" id="p17b.805"></span>
<span class="lb" data-page="17b.805" data-line="1" id="l17b.805.1"></span>ἐν τοῖς τῶν ἀῤῥένων αἰδοίοις νευρώδη φασὶν εἶναι καὶ
<span class="lb" data-page="17b.805" data-line="2" id="l17b.805.2"></span>τῆς μήτρας τὸν τράχηλον. εἰσὶ δ’ οἳ καὶ σηραγγῶδές τε
<span class="lb" data-page="17b.805" data-line="3" id="l17b.805.3"></span>νεῦρον ὀνομάζουσι τὸν καυλὸν τοῦ αἰδοίου καὶ δι’ ἐκεῖνον
<span class="lb" data-page="17b.805" data-line="4" id="l17b.805.4"></span>καὶ ὅλον αὐτὸ νευρῶδες καλοῦσι. κᾄπειτα ἐπιλαβόμενοι
<span class="lb" data-page="17b.805" data-line="5" id="l17b.805.5"></span>τῆς ὁμοιότητος οὐ κατὰ τὴν δύναμιν τῶν ὄντως νεύρων,
<span class="lb" data-page="17b.805" data-line="6" id="l17b.805.6"></span>ἀλλὰ κατὰ τὴν σωματικὴν οὐσίαν αὐτῆς οὔσης ζητοῦσι
<span class="lb" data-page="17b.805" data-line="7" id="l17b.805.7"></span>διὰ τί συμπαθείας οὐ φέρει μεγάλας ταῖς τῶν νεύρων ἀρχαῖς
<span class="lb" data-page="17b.805" data-line="8" id="l17b.805.8"></span>ὁ καυλός. ἀρχὰς δὲ δηλονότι νεύρων ἐγκέφαλόν τε καὶ
<span class="lb" data-page="17b.805" data-line="9" id="l17b.805.9"></span>νωτιαῖον λέγω, καὶ κατὰ τὴν μήτραν τοίνυν ἐμφύεται μέν
<span class="lb" data-page="17b.805" data-line="10" id="l17b.805.10"></span>τινα νεῦρα πάντως, ἢ οὐκ ἂν ᾐσθάνετο. μικρὰ δ’ ἐστὶ
<span class="lb" data-page="17b.805" data-line="11" id="l17b.805.11"></span>πάνυ ταῦτα παραβαλλόμενα τῷ μεγέθει τοῦ μορίου καὶ διὰ
<span class="lb" data-page="17b.805" data-line="12" id="l17b.805.12"></span>τοῦτο ζητήσεως οὐ μικρᾶς ἐστιν ἄξιον, ἐάν τις θέλῃ φυσιολογεῖν
<span class="lb" data-page="17b.805" data-line="13" id="l17b.805.13"></span>τὰ τοιαῦτα. τί δή ποτε ἔνιαι τῶν ὑστερικῶν ὀνομαζομένων
<span class="lb" data-page="17b.805" data-line="14" id="l17b.805.14"></span>γυναικῶν συνολκαῖς καὶ τάσεσι σπασμῷ παραπλησίαις
<span class="lb" data-page="17b.805" data-line="15" id="l17b.805.15"></span>ἁλίσκονται. ἀλλ’ ἐπὶ τε φλεγμαινούσης μήτρας οὐ
<span class="lb" data-page="17b.805" data-line="16" id="l17b.805.16"></span>πάνυ τι φαίνεται τοῦτο γινόμενον, ὥσπερ οἱ πυρετοὶ πάνυ
<span class="lb" data-page="17b.805" data-line="17" id="l17b.805.17"></span>σφοδροὶ καὶ θερμοὶ, δι’ οὓς ἡ γλῶσσα γίνεται λιγνυώδης,
<span class="pb" data-page="17b.806" id="p17b.806"></span>
<span class="lb" data-page="17b.806" data-line="1" id="l17b.806.1"></span>ὡς αὐτὸς ἑξῆς ἐρεῖ κατὰ τοῦτο τὸ βιβλίον. ἐχρῆν οὖν καὶ
<span class="lb" data-page="17b.806" data-line="2" id="l17b.806.2"></span>ταῦτα ζητῆσαι πρῶτον, ὅσοι περὶ συμπαθείας τι τῆς κεφαλῆς
<span class="lb" data-page="17b.806" data-line="3" id="l17b.806.3"></span>ἣν πρὸς τὴν μήτραν ἴσχει λέγειν ἐπιχειροῦσιν· ὅτι μὲν
<span class="lb" data-page="17b.806" data-line="4" id="l17b.806.4"></span>γὰρ θερμοὺς καὶ σφοδροὺς ἐπιφέρει πυρετοὺς οἱ τοῖς ἔργοις
<span class="lb" data-page="17b.806" data-line="5" id="l17b.806.5"></span>ὁμιλήσαντες ἴσασιν, οὐχ ὡς οἵ γ’ ἐν Ἀλεξανδρείᾳ σοφιστεύσαντες,
<span class="lb" data-page="17b.806" data-line="6" id="l17b.806.6"></span>ὑφ’ ὧν ἐπληρώθη μάλιστα μακρῶν καὶ ψευδῶν
<span class="lb" data-page="17b.806" data-line="7" id="l17b.806.7"></span>λόγων τὰ βιβλία, τοῖς ἐξ ἀγέλης ἥκουσι τοὐπίπαν ὁμιλοῦσι
<span class="lb" data-page="17b.806" data-line="8" id="l17b.806.8"></span>μειρακίοις, μήθ’ ἑορακόσιν ἀῤῥώστους μήτ’ αὐτοὶ
<span class="lb" data-page="17b.806" data-line="9" id="l17b.806.9"></span>τετριμμένοι περὶ τοῦτο. πάνυ γὰρ ἠμέληται τοῖς ἐκεῖ πᾶσιν
<span class="lb" data-page="17b.806" data-line="10" id="l17b.806.10"></span>ἀνθρώποις τὰ κατὰ δίαιταν. ὅσοι τοίνυν ἑοράκασιν
<span class="lb" data-page="17b.806" data-line="11" id="l17b.806.11"></span>ἐπὶ μήτρᾳ φλεγμαινούσῃ νοσούσας γυναῖκας, ἴσασιν ὅπως
<span class="lb" data-page="17b.806" data-line="12" id="l17b.806.12"></span>θερμοὶ καὶ σφοδροὶ πυρετοὶ καταλαμβάνοντες ὅλον τὸ σῶμα
<span class="lb" data-page="17b.806" data-line="13" id="l17b.806.13"></span>διακαίονται τὴν κεφαλὴν ὁμοίως τοῖς καὶ χωρὶς τοῦ παθεῖν
<span class="lb" data-page="17b.806" data-line="14" id="l17b.806.14"></span>τι τὴν μήτραν τοιούτοις γινομένοις. ἀλλὰ κᾂν μὴ πυρέττον
<span class="lb" data-page="17b.806" data-line="15" id="l17b.806.15"></span>ἐπιδήλως, αἷς ἐπέσχηται τὰ καταμήνια, κίνδυνός ἐστιν
<span class="lb" data-page="17b.806" data-line="16" id="l17b.806.16"></span>ἐν <span class="milestone ed1page" data-n="5.444" data-unit="ed1page" id="ed1page.5.444"></span>τάχει πυρέξαι, καὶ ταύταις ἡ κεφαλὴ βαρεῖα καὶ
<span class="lb" data-page="17b.806" data-line="17" id="l17b.806.17"></span>πλήρης ἀτμῶν τε καὶ θερμῶν χυμῶν γίνεται καὶ διὰ τοῦτο
<span class="pb" data-page="17b.807" id="p17b.807"></span>
<span class="lb" data-page="17b.807" data-line="1" id="l17b.807.1"></span>αὐτῶν ἔνιαι κωματώδεις εἰσὶν, εἴτε πυρέξουσιν εἴτε μή.
<span class="lb" data-page="17b.807" data-line="2" id="l17b.807.2"></span>ταῦτα μὲν οὕτω φαίνεται γινόμενα. τίς δ’ ἐστὶν αἰτία δι’
<span class="lb" data-page="17b.807" data-line="3" id="l17b.807.3"></span>ἣν ἐπὶ ταῖς τοιαύταις διαθέσεσι τῆς ὑστέρας ἡ κεφαλὴ
<span class="lb" data-page="17b.807" data-line="4" id="l17b.807.4"></span>πληροῦται μετὰ ταῦτα ἐχρῆν ζητεῖν, εὐχόμενον μὲν εὑρεῖν,
<span class="lb" data-page="17b.807" data-line="5" id="l17b.807.5"></span>εἰ δὲ μὴ, ἀλλὰ τό γε φαινόμενον ἐκ τῆς ἐμπειρίας φυλάττοντά
<span class="lb" data-page="17b.807" data-line="6" id="l17b.807.6"></span>τε καὶ μεμνημένον. ἐπιχειρήσομεν οὖν ἡμεῖς εἰπεῖν
<span class="lb" data-page="17b.807" data-line="7" id="l17b.807.7"></span>τινὰς περὶ τῶν οὕτως φαινομένων αἰτίας, ἐντεῦθεν
<span class="lb" data-page="17b.807" data-line="8" id="l17b.807.8"></span>ἀρξάμενοι. τῶν κατὰ τὸ σῶμα ἁπάντων μορίων πλείστας
<span class="lb" data-page="17b.807" data-line="9" id="l17b.807.9"></span>τε καὶ μεγίστας φλέβας ἔχουσιν αἱ μῆτραι, καὶ ὅταν γε κακοπραγῶσιν
<span class="lb" data-page="17b.807" data-line="10" id="l17b.807.10"></span>ἐξ ἐπισχέσεως καταμηνίων ἢ λοχείων ἢ διά
<span class="lb" data-page="17b.807" data-line="11" id="l17b.807.11"></span>τινα φλεγμονὴν ὁπωσοῦν γινομένην, ἀναγκαῖον αὐτὰς αἵματος
<span class="lb" data-page="17b.807" data-line="12" id="l17b.807.12"></span>ἐμπίπλασθαι, κᾂν ἐπ’ αὐτῷ σηπομένῳ πυρετὸς ἀνάπτηται,
<span class="lb" data-page="17b.807" data-line="13" id="l17b.807.13"></span>ἀπὸ τῆς <span class="milestone ed2page" data-n="9.359" data-unit="ed2page" id="ed2page.9.359"></span>ἰδέας τῶν συνόχων ἀναγκαῖον
<span class="lb" data-page="17b.807" data-line="14" id="l17b.807.14"></span>αὐτὸν γενέσθαι. δέδεικται γὰρ ἐφ’ αἵματι σηπομένῳ τοὺς
<span class="lb" data-page="17b.807" data-line="15" id="l17b.807.15"></span>τοιούτους ἀνάπτεσθαι πυρετοὺς, ἀτμῶν θερμῶν πλῆθος
<span class="lb" data-page="17b.807" data-line="16" id="l17b.807.16"></span>οὐκ ὀλίγον ἀναπέμποντας ἐπὶ τὴν κεφαλήν. ὅτι δὲ ὑφ’ ἧς ﻿
<span class="pb" data-page="17b.808" id="p17b.808"></span>
<span class="lb" data-page="17b.808" data-line="1" id="l17b.808.1"></span>ἂν αἰτίας ἡ κεφαλὴ πληρωθῇ τοιούτων ἀτμῶν, αἱ καρηβαρίαι
<span class="lb" data-page="17b.808" data-line="2" id="l17b.808.2"></span>μάλιστα κατὰ τὸ βρέγμα φαίνονται, λυποῦσαι τὸν
<span class="lb" data-page="17b.808" data-line="3" id="l17b.808.3"></span>ἄνθρωπον, οἶς τῶν ἔργων τῆς τέχνης φροντὶς ἐγένετο, φθάνουσι
<span class="lb" data-page="17b.808" data-line="4" id="l17b.808.4"></span>γινώσκοντες πρὶν παρ’ ἡμῶν ἀκοῦσαι. ἀλλὰ τίς ἡ
<span class="lb" data-page="17b.808" data-line="5" id="l17b.808.5"></span>αἰτία τοῦ συμβαίνοντος ἴσως ἀκοῦσαι ποθήσεις· ἐρῶ τοίνυν
<span class="lb" data-page="17b.808" data-line="6" id="l17b.808.6"></span>γέ σοι τήν γέ μοι δοκοῦσαν εἶναι πιθανωτάτην καὶ
<span class="lb" data-page="17b.808" data-line="7" id="l17b.808.7"></span>ταύτην οὐ μίαν, ἀλλὰ πλείους. πρῶτον μὲν γὰρ, ὅτι τοὺς
<span class="lb" data-page="17b.808" data-line="8" id="l17b.808.8"></span>εἰρημένους θερμοὺς ἀτμοὺς εὔλογόν ἐστι διὰ τῶν ἀρτηριῶν
<span class="lb" data-page="17b.808" data-line="9" id="l17b.808.9"></span>ἐπὶ τὴν κεφαλὴν ἀναφέρεσθαι καὶ ταύτας ἐστὶν ἰδεῖν κατ’
<span class="lb" data-page="17b.808" data-line="10" id="l17b.808.10"></span>εὐθὺ τοῦ βρέγματος ἀνερχομένας ἐκ τοῦ τραχήλου τῆς καλουμένης
<span class="lb" data-page="17b.808" data-line="11" id="l17b.808.11"></span>χοάνης ἑκατέρωθεν. ἔπειτα δ’ ὅτι καὶ διαπνεῖσθαι
<span class="lb" data-page="17b.808" data-line="12" id="l17b.808.12"></span>καθ’ ὅλον τὸν τῆς ὑγείας χρόνον εἴθισται τὰ λεπτὰ
<span class="lb" data-page="17b.808" data-line="13" id="l17b.808.13"></span>καὶ ἀτμώδη τῶν τοῦ ἐγκεφάλου περιττωμάτων κατὰ τὸ βρέγμα
<span class="lb" data-page="17b.808" data-line="14" id="l17b.808.14"></span>μάλιστα· καὶ γὰρ κατὰ τοῦτο ἀραιόταταί εἰσιν αἱ ῥαφαὶ
<span class="lb" data-page="17b.808" data-line="15" id="l17b.808.15"></span>καὶ τὸ κράνιον αὐτὸ λεπτότατόν τε καὶ σηραγγωδέστατον,
<span class="lb" data-page="17b.808" data-line="16" id="l17b.808.16"></span>ἔτι τε πρὸς τούτοις αἰσθητικὰ σώματα κατὰ τὰς ῥαφάς
<span class="lb" data-page="17b.808" data-line="17" id="l17b.808.17"></span>ἐστι πλείω· καὶ γὰρ ὑμένες τινὲς συνάπτουσι τὴν παχεῖαν
<span class="lb" data-page="17b.808" data-line="18" id="l17b.808.18"></span>μήνιγγα τῷ περικρανίῳ καὶ πλῆθος ἀγγείων λεπτῶν
<span class="pb" data-page="17b.809" id="p17b.809"></span>
<span class="lb" data-page="17b.809" data-line="1" id="l17b.809.1"></span>διεξέρχεται. τῶν δ’ ἴσων κατὰ τὸ μέγεθος παθημάτων μᾶλλον
<span class="lb" data-page="17b.809" data-line="2" id="l17b.809.2"></span>αἰσθάνονται τὰ αἰσθητικώτερα φύσει, τὰ δὲ μᾶλλον
<span class="lb" data-page="17b.809" data-line="3" id="l17b.809.3"></span>αἰσθανόμενα μᾶλλον ὑπὸ τῶν ὀδυνηρῶν αἰτίων ἀνιᾶται.
<span class="lb" data-page="17b.809" data-line="4" id="l17b.809.4"></span>διὰ ταῦτα μὲν δὴ κατὰ τὸ βρέγμα εἰσὶν αἱ ὀδύναι. καταλείπεται
<span class="lb" data-page="17b.809" data-line="5" id="l17b.809.5"></span>δὴ τὴν αἰτίαν εὑρεῖν, δι’ ἣν ἐν ὀκτὼ ἢ δέκα μησὶν
<span class="lb" data-page="17b.809" data-line="6" id="l17b.809.6"></span>ἐς ἰσχίον τελευτᾷ, τουτέστι κατασκήπτει τὸ νόσημα
<span class="lb" data-page="17b.809" data-line="7" id="l17b.809.7"></span>ταῖς οὕτως ἐχούσαις. ἐπεὶ δὲ ἀξιοῦσιν ἔνιοι οὐκ ἐν ὀκτὼ
<span class="lb" data-page="17b.809" data-line="8" id="l17b.809.8"></span>καὶ δέκα μησὶν, ἀλλ’ ἐν ὀγδόῳ ἢ δεκάτῳ, καὶ φασὶν ἐν πολλοῖς
<span class="lb" data-page="17b.809" data-line="9" id="l17b.809.9"></span>τῶν ἀντιγράφων εὑρίσκεσθαι καὶ μάλιστα τῶν παλαιοτάτων
<span class="lb" data-page="17b.809" data-line="10" id="l17b.809.10"></span>τὸ στοιχεῖον τὸ η΄ καὶ πάλιν τὸ ι΄ στοιχεῖον, η΄ μὲν
<span class="lb" data-page="17b.809" data-line="11" id="l17b.809.11"></span>ἀντὶ τῶν ὀκτὼ γεγραμμένον, ι΄ δὲ ἀντὶ τῶν δέκα, προσεπισκέψωμεν
<span class="lb" data-page="17b.809" data-line="12" id="l17b.809.12"></span>καὶ τὴν ἐν τούτοις διαφοράν. ἐὰν μὲν γὰρ ἐν
<span class="lb" data-page="17b.809" data-line="13" id="l17b.809.13"></span>ὀκτὼ ἢ δέκα μησὶ λέγωμεν ἐς ἰσχίον τελευτᾶν, ἀπὸ τῆς
<span class="lb" data-page="17b.809" data-line="14" id="l17b.809.14"></span>ἀμβλώσεως, οὐκ ἀπὸ τῆς συλλήψεως ἀριθμήσομεν· ἐὰν δὲ
<span class="lb" data-page="17b.809" data-line="15" id="l17b.809.15"></span>ἐν ὀγδόῳ ἢ δεκάτῳ μηνὶ, τὸν ἀπὸ τῆς συλλήψεως οὕτω
<span class="lb" data-page="17b.809" data-line="16" id="l17b.809.16"></span>χρόνον δηλοῦσθαι φήσομεν. ἐμοὶ δ’ οὐκ ἀδύνατον τοῦτο
<span class="lb" data-page="17b.809" data-line="17" id="l17b.809.17"></span>φαίνεται καθ’ ἑκατέραν τῶν λέξεων ἑκατέρως ἀκούειν καὶ
<span class="lb" data-page="17b.809" data-line="18" id="l17b.809.18"></span>χρὴ τοῦ λεγομένου τὴν κρίσιν ἐπὶ τῇ πείρᾳ τίθεσθαι,
<span class="pb" data-page="17b.810" id="p17b.810"></span>
<span class="lb" data-page="17b.810" data-line="1" id="l17b.810.1"></span>καθάπερ ἐγὼ διὰ παντὸς ἐπὶ πάντων τε τῶν τοιούτων
<span class="lb" data-page="17b.810" data-line="2" id="l17b.810.2"></span>ἐποίησα καὶ τοῦδε τοῦ νῦν εἰρημένου. καί μοι παραφυλάττοντί
<span class="lb" data-page="17b.810" data-line="3" id="l17b.810.3"></span>ποτε ἐν μ΄ ἡμέραις, ἐνίοτε δ’ ἐν δύο μησὶν ἢ
<span class="lb" data-page="17b.810" data-line="4" id="l17b.810.4"></span>τέτταρσιν ἐφάνη τελευτῆσαν τὸ νόσημα, τισὶ δὲ καὶ μέχρι
<span class="lb" data-page="17b.810" data-line="5" id="l17b.810.5"></span>πλειόνων ἐξετάθη, καί τινες ὄντως ἐς ὄγδοον ἦλθον
<span class="lb" data-page="17b.810" data-line="6" id="l17b.810.6"></span>μῆνα καὶ ἄλλαι τινὲς ἐς δέκατον. ἐθεασάμην δὲ καὶ τὴν
<span class="lb" data-page="17b.810" data-line="7" id="l17b.810.7"></span>εἰς ἰσχίον ἐκ μήτρας ἀπόστασιν, ἀλλ’ οὐκ ἐπὶ πολλῶν, καίτοι
<span class="lb" data-page="17b.810" data-line="8" id="l17b.810.8"></span>πολλὰς ἐφ’ ὑστέρᾳ κακοπραγούσῃ χρονίως πασχούσας
<span class="lb" data-page="17b.810" data-line="9" id="l17b.810.9"></span>εἶδον. ὀκνηρῶς οὖν εἶχον ζητεῖν τὴν αἰτίαν οὗ μήπω τὴν
<span class="lb" data-page="17b.810" data-line="10" id="l17b.810.10"></span>ὕπαρξιν εὗρον ἀληθευομένην. ὁ γὰρ Ἀριστοτέλης ἀξιοῖ
<span class="lb" data-page="17b.810" data-line="11" id="l17b.810.11"></span>προεγνωσμένου βεβαίως τοῦ ὅτι, ζητεῖσθαι χρῆν τὸ διότι.
<span class="lb" data-page="17b.810" data-line="12" id="l17b.810.12"></span>πρὶν δ’ ὅτι γίνεται βεβαίως μαθεῖν, εἴ τις ζητοίη τὸ
<span class="lb" data-page="17b.810" data-line="13" id="l17b.810.13"></span>διότι, φανερός ἐστιν ἀδολεσχεῖν τε καὶ ληρεῖν προῃρημένος,
<span class="lb" data-page="17b.810" data-line="14" id="l17b.810.14"></span>οὐ τἀληθὲς εὑρεῖν ὀρεγόμενος. οἱ γοῦν ἐπιχειρήσαντες εἰπεῖν
<span class="lb" data-page="17b.810" data-line="15" id="l17b.810.15"></span>καὶ τοῦδε τὴν <span class="milestone ed2page" data-n="9.360" data-unit="ed2page" id="ed2page.9.360"></span>αἰτίαν τοιαῦτα λέγουσιν. ὅσοι
<span class="lb" data-page="17b.810" data-line="16" id="l17b.810.16"></span>μὲν γὰρ ἀπὸ τοῦ τῆς ἀμβλώσεως χρόνου εἰς ὀκτὼ ἢ δέκα
<span class="pb" data-page="17b.811" id="p17b.811"></span>
<span class="lb" data-page="17b.811" data-line="1" id="l17b.811.1"></span>μῆνας ἀριθμεῖν ἀξιοῦσι, τὴν ὑστέραν φασὶν εἰθίσθαι κακοπαθεῖν
<span class="lb" data-page="17b.811" data-line="2" id="l17b.811.2"></span>ἐν δυσὶ τούτοις χρόνοις, ὀγδόῳ καὶ δεκάτῳ μηνί.
<span class="lb" data-page="17b.811" data-line="3" id="l17b.811.3"></span>κατὰ μὲν γὰρ τὸν ὄγδοον μῆνα στρέφεσθαι τὸ ἔμβρυον,
<span class="lb" data-page="17b.811" data-line="4" id="l17b.811.4"></span>ἀποκυίσκεσθαι δ’ ἐν τῷ δεκάτῳ. καὶ νῦν οὖν ταῖς αὐταῖς
<span class="lb" data-page="17b.811" data-line="5" id="l17b.811.5"></span>προθεσμίαις τὴν τῶν λυπούντων ἀπόκρισιν ποιεῖσθαι δι’
<span class="lb" data-page="17b.811" data-line="6" id="l17b.811.6"></span>ἀποσκήμματα εἰς χωρίον πλησίον τε κείμενον καὶ δέξασθαι
<span class="lb" data-page="17b.811" data-line="7" id="l17b.811.7"></span>τὰ πεμπόμενα δυνάμενον. ὅσοι δ’ ἀπὸ τοῦ τῆς συλλήψεως
<span class="lb" data-page="17b.811" data-line="8" id="l17b.811.8"></span>χρόνου κελεύουσιν ἀριθμεῖν, εὐλογώτερον εἶναί φασιν, ὡς εἰ
<span class="lb" data-page="17b.811" data-line="9" id="l17b.811.9"></span>καὶ μηδεμία μεταξὺ φθορὰ περὶ τὸ ἔμβρυον ἐγεγόνει, νεωτέραν
<span class="lb" data-page="17b.811" data-line="10" id="l17b.811.10"></span>δ’ ἄν τινα κίνησιν ἡ μήτρα περὶ αὐτὸ κατὰ τοὺς
<span class="lb" data-page="17b.811" data-line="11" id="l17b.811.11"></span>χρόνους τούτους ἔσχεν ἢ στρεφόμενον ἢ ἐκκρινόμενον, οὕτω
<span class="lb" data-page="17b.811" data-line="12" id="l17b.811.12"></span>καὶ νῦν ἴσχειν. ἑκάτεροι δ’ ἁμαρτάνουσι τὰς κινήσεις
<span class="lb" data-page="17b.811" data-line="13" id="l17b.811.13"></span>τοῦ ἐμβρύου ταῖς ὑστέραις ἀνατιθέντες. εἴτε γὰρ
<span class="lb" data-page="17b.811" data-line="14" id="l17b.811.14"></span>στρέφεται κατὰ τὸν ὄγδοον μῆνα, πάντως δήπου τὴν κίνησιν
<span class="lb" data-page="17b.811" data-line="15" id="l17b.811.15"></span>ταύτην ἔξ ἑαυτοῦ ποιεῖται, τήν τ’ ἀποκύησιν, ὅταν κινούμενον
<span class="lb" data-page="17b.811" data-line="16" id="l17b.811.16"></span>ἰσχυρότερον ἀποῤῥήξῃ τινὰ τῶν περιεχόντων ὑμένων,
<span class="lb" data-page="17b.811" data-line="17" id="l17b.811.17"></span>λαμβάνει, τοῦτο γὰρ κᾀν τῷ περὶ παιδίων φύσεως
<span class="lb" data-page="17b.811" data-line="18" id="l17b.811.18"></span>εἴρηται κατὰ τήνδε τὴν λέξιν· Ὅταν δὲ τῇ γυναικὶ ὁ τόκος
<span class="pb" data-page="17b.812" id="p17b.812"></span>
<span class="lb" data-page="17b.812" data-line="1" id="l17b.812.1"></span>παραγίνηται, συμβαίνει τότε τῷ παιδίῳ κινουμένῳ καὶ
<span class="lb" data-page="17b.812" data-line="2" id="l17b.812.2"></span>ἀσκαρίζοντι καὶ χερσὶ καὶ ποσὶ ῥῆξαί τινα τῶν ὑμένων
<span class="lb" data-page="17b.812" data-line="3" id="l17b.812.3"></span>τῶν ἐσωτάτω. ῥαγέντος ἑνὸς οἱ λοιποὶ ἀκινδυνοτέρην δύναμιν
<span class="lb" data-page="17b.812" data-line="4" id="l17b.812.4"></span>ἔχουσι καὶ ῥήγνυται πρῶτος μὲν ὁ ἐκείνου ἐχόμενος,
<span class="lb" data-page="17b.812" data-line="5" id="l17b.812.5"></span>ἔπειτα ὁ ὕστατος. ὅταν οὖν μηκέτι ἐν τῇ μήτρᾳ περιέχηται
<span class="lb" data-page="17b.812" data-line="6" id="l17b.812.6"></span>τὸ παιδίον ἀμβλωθὲν, οὐδὲ τὰς κινήσεις αὐτοῦ σώζεσθαι
<span class="lb" data-page="17b.812" data-line="7" id="l17b.812.7"></span>δυνατόν ἐστιν. ὁμοίως δὲ τούτοις εἰσὶν ἀπίθανοι καὶ
<span class="lb" data-page="17b.812" data-line="8" id="l17b.812.8"></span>ὅσοι φασὶ τὸν ἕβδομον μῆνα καὶ τὸν ἔνατον τὰς ἀποκυήσεις
<span class="lb" data-page="17b.812" data-line="9" id="l17b.812.9"></span>τῶν ἐμβρύων ἔχειν. τὸν δὲ ὄγδοον καὶ δέκατον τὰς παρὰ
<span class="lb" data-page="17b.812" data-line="10" id="l17b.812.10"></span>φύσιν ἀποστάσεις ὑστεριζούσας ἑνὶ μηνὶ τῶν κατὰ φύσιν,
<span class="lb" data-page="17b.812" data-line="11" id="l17b.812.11"></span>ὅπερ κατὰ τὸ δεύτερον τῶν ἐπιδημιῶν εἰρῆσθαί φασι, κατ’
<span class="lb" data-page="17b.812" data-line="12" id="l17b.812.12"></span>ἐκείνην τὴν λέξιν, ἐν ᾖ φησι, τῇ ὑστεραίῃ, ὡσανεὶ τῷ
<span class="lb" data-page="17b.812" data-line="13" id="l17b.812.13"></span>ὑστέρῳ χρόνῳ ἢ μηνί. προεξηγησάμεθα δὲ τοῦτο κατ’
<span class="lb" data-page="17b.812" data-line="14" id="l17b.812.14"></span>ἐκεῖνο τὸ βιβλίον, ἐγὼ δὲ εἰ λεγόμενον αὐτὸ πρότερον ἑοράκειν
<span class="lb" data-page="17b.812" data-line="15" id="l17b.812.15"></span>οὕτως ἔχον, ἐζήτουν ἂν αὐτοῦ φιλοπονώτερον τὴν
<span class="lb" data-page="17b.812" data-line="16" id="l17b.812.16"></span>αἰτίαν. ἐπεὶ δ’ ἐν πολλαῖς χρόνων προθεσμίαις ἐθεασάμην
<span class="lb" data-page="17b.812" data-line="17" id="l17b.812.17"></span>τὰ τῆς ὑστέρας πάθη κρινόμενα καὶ συμφωνοῦντά γε ταῖς
<span class="lb" data-page="17b.812" data-line="18" id="l17b.812.18"></span>τῶν κρισίμων ἡμερῶν περιόδοις, ἃς αὐτὰς ἐδίδαξεν ἐν προγνωστικῷ, ﻿
<span class="pb" data-page="17b.813" id="p17b.813"></span>
<span class="lb" data-page="17b.813" data-line="1" id="l17b.813.1"></span>καταλείπω τὴν ζήτησιν τῆς αἰτίας, οὔτε διὰ
<span class="lb" data-page="17b.813" data-line="2" id="l17b.813.2"></span>παντὸς ὁρῶν τὸ εἰρημένον οὕτως ἔχον οὔθ’ ὡς πολύ. τεθεαμένον
<span class="lb" data-page="17b.813" data-line="3" id="l17b.813.3"></span>δ’ ἴσως κατὰ τύχην ἐπὶ δυοῖν ἢ τριῶν γυναικῶν
<span class="lb" data-page="17b.813" data-line="4" id="l17b.813.4"></span>τὸν ταῦτα γράψαντα συμβὰν οὕτως, εἴθ’ ὁ Ἱπποκράτης
<span class="lb" data-page="17b.813" data-line="5" id="l17b.813.5"></span>αὐτός ἐστιν εἴτε Θέσσαλος εἴτ’ ἄλλος τις, ἀποφήνασθαι
<span class="lb" data-page="17b.813" data-line="6" id="l17b.813.6"></span>προπετέστερον ἡγοῦμαι καθολικὴν ἀπόφασιν ἐπὶ πράγματι
<span class="lb" data-page="17b.813" data-line="7" id="l17b.813.7"></span>μήτε διὰ παντὸς, ὡς ἔφην, μήτε πολλάκις γινομένῳ. ταῦτα
<span class="lb" data-page="17b.813" data-line="8" id="l17b.813.8"></span>μὲν οὖν ἡμῖν τέλος ἐχέτω. μνημονεύσωμεν δὲ τῶν προθέντων
<span class="lb" data-page="17b.813" data-line="9" id="l17b.813.9"></span>ἐν τῇ γραφῇ τὸν καὶ σύνδεσμον ἐν τῷ μεταξὺ τοῦτο,
<span class="lb" data-page="17b.813" data-line="10" id="l17b.813.10"></span>ἐς καρηβαρίην τρέπεται καὶ τοῦ κατὰ τὸ βρέγμα ὀδύναι
<span class="lb" data-page="17b.813" data-line="11" id="l17b.813.11"></span>καὶ ποιήσωμεν ὅλην τὴν γραφὴν τοιάνδε· ὅσῃσιν ἀπὸ φθορῆς
<span class="lb" data-page="17b.813" data-line="12" id="l17b.813.12"></span>περὶ ὑστέρην καὶ οἰδημάτων ἐς καρηβαρίην
<span class="lb" data-page="17b.813" data-line="13" id="l17b.813.13"></span><span class="milestone ed1page" data-n="5.445" data-unit="ed1page" id="ed1page.5.445"></span>τρέπεται καὶ κατὰ τὸ βρέγμα ὀδύναι καὶ ὅσαι ἄλλαι ἀπὸ
<span class="lb" data-page="17b.813" data-line="14" id="l17b.813.14"></span>ὑστερέων, ταύτῃσιν ἐν ὀκτὼ ἢ δέκα μησὶν ἐς ἰσχίον τελευτᾷ.
<span class="lb" data-page="17b.813" data-line="15" id="l17b.813.15"></span>ἰατρικὸν γάρ τινα διορισμὸν εἰς πρόγνωσιν χρήσιμον, οὐκ
<span class="lb" data-page="17b.813" data-line="16" id="l17b.813.16"></span>αἰτιολογικὸν ἐπεισάγουσι τῷ πρόσθεν λόγῳ τοιαύτην ἀξιοῦντες
<span class="lb" data-page="17b.813" data-line="17" id="l17b.813.17"></span>εἶναι τὴν διάνοιαν. ὅσαις γυναιξὶν <span class="milestone ed2page" data-n="9.361" data-unit="ed2page" id="ed2page.9.361"></span>οἰδημάτων
<span class="pb" data-page="17b.814" id="p17b.814"></span>
<span class="lb" data-page="17b.814" data-line="1" id="l17b.814.1"></span>ἐν ταῖς μήτραις, ἐπ’ ἀμβλώσει γινομένων, ἐς καρηβαρίαν
<span class="lb" data-page="17b.814" data-line="2" id="l17b.814.2"></span>τρέπεται καὶ κατὰ τὸ βρέγμα αὐταῖς ὀδύναι γίνονται ταύταις
<span class="lb" data-page="17b.814" data-line="3" id="l17b.814.3"></span>ἐν ὀκτὼ ἢ δέκα μησὶν ἐς ἰσχίον μετάστασίς ἐστι τῶν
<span class="lb" data-page="17b.814" data-line="4" id="l17b.814.4"></span>τὰς μήτρας λυπούντων, ὡς οὔτε πάντων τῶν κατὰ τὰς
<span class="lb" data-page="17b.814" data-line="5" id="l17b.814.5"></span>ὑστέρας οἰδημάτων καὶ τὸ βρέγμα τὰς ὀδύνας ἐργαζομένων
<span class="lb" data-page="17b.814" data-line="6" id="l17b.814.6"></span>οὔτε πάντων ἐς ἰσχίον κατασκηπτόντων, ἀλλ’ ἐκείνων μόνον
<span class="lb" data-page="17b.814" data-line="7" id="l17b.814.7"></span>ὅσα κατὰ τὸ βρέγμα ποιεῖται τὰς ὀδύνας. ἀλλ’ οὐδὲ τοῦτο
<span class="lb" data-page="17b.814" data-line="8" id="l17b.814.8"></span>παραφυλάξας εὗρον οὕτω γινόμενον, οὐ μὴν οὐδ’ αὐτοί τινα
<span class="lb" data-page="17b.814" data-line="9" id="l17b.814.9"></span>λόγον αὐτοῦ λέγουσι. διὰ τί γὰρ ἐκεῖνα μόνα τῶν κατὰ
<span class="lb" data-page="17b.814" data-line="10" id="l17b.814.10"></span>τὰς μήτρας οἰδημάτων ἐς ἰσχίον ἀποσκήπτειν ἀξιοῦσιν ὅσα
<span class="lb" data-page="17b.814" data-line="11" id="l17b.814.11"></span>κατὰ τὸ βρέγμα τὰς ὀδύνας ἐποιήσατο, λέγειν οὐκ ἔχουσιν.
<span class="lb" data-page="17b.814" data-line="12" id="l17b.814.12"></span>οὐδ’ ἡμεῖς οὖν αὐτοῖς πιστεύσομεν, ὡς ἂν μήτε δι’ ἐμπειρίας
<span class="lb" data-page="17b.814" data-line="13" id="l17b.814.13"></span>εἰληφότες τοῦ λόγου τὴν πίστιν μήτ’ ἐκ τῆς τοῦ πράγματος
<span class="lb" data-page="17b.814" data-line="14" id="l17b.814.14"></span>φύσεως ἐνδεικτικῶς. εὔδηλον δ’ ὅτι καὶ τὴν λέξιν
<span class="lb" data-page="17b.814" data-line="15" id="l17b.814.15"></span>ἐκείνην, καθ’ ἣν καὶ ἄλλαι ἀπὸ ὑστερέων ὁ Ἱπποκράτης
<span class="lb" data-page="17b.814" data-line="16" id="l17b.814.16"></span>ἔγραψεν, ἐξηγοῦνται διττῶς. ἔνιοι μὲν ἐπὶ τὰς ἐν τῇ μήτρᾳ
<span class="lb" data-page="17b.814" data-line="17" id="l17b.814.17"></span>διαθέσεις ἀναφέροντες τὸν λόγον, ὡς οὐδὲν ἧττον, ἁπασῶν
<span class="pb" data-page="17b.815" id="p17b.815"></span>
<span class="lb" data-page="17b.815" data-line="1" id="l17b.815.1"></span>αὐτῶν, τῆς προειρημένης τὰς καρηβαρίας τε καὶ κατὰ
<span class="lb" data-page="17b.815" data-line="2" id="l17b.815.2"></span>τὸ βρέγμα μάλιστα γινομένας ὀδύνας ἑπομένας ἐχουσῶν.
<span class="lb" data-page="17b.815" data-line="3" id="l17b.815.3"></span>ἔνιοι δ’ ἐπὶ τὰς τῆς κεφαλῆς διαθέσεις ἀναφέρουσι τὸν λόγον,
<span class="lb" data-page="17b.815" data-line="4" id="l17b.815.4"></span>ὡς εἰ καὶ οὕτως ἔγραψεν. ὅσαις ἀπὸ φθορῆς καὶ οἰδημάτων
<span class="lb" data-page="17b.815" data-line="5" id="l17b.815.5"></span>ἐς καρηβαρίαν τρέπεται, κατὰ τὸ βρέγμα εἰσὶν
<span class="lb" data-page="17b.815" data-line="6" id="l17b.815.6"></span>ὀδύναι καὶ ἄλλαι δὲ τῆς κεφαλῆς διαθέσεις αἱ ἀπὸ ὑστερῶν
<span class="lb" data-page="17b.815" data-line="7" id="l17b.815.7"></span>γινόμεναι κατὰ τὸ βρέγμα μάλιστα διασημαίνουσιν.
<span class="lb" data-page="17b.815" data-line="8" id="l17b.815.8"></span>ἄλλας διαθέσεις ἀκούσωμεν τὰς ἀναλόγους τῇ καρηβαρίᾳ,
<span class="lb" data-page="17b.815" data-line="9" id="l17b.815.9"></span>καλοῦσι δὲ τὰς μέν τινας αὐτῶν κεφαλαίας, τὰς δὲ ἡμικρανίας,
<span class="lb" data-page="17b.815" data-line="10" id="l17b.815.10"></span>τὰς δὲ κεφαλαλγίας ἁπλῶς.
</p>
<span class="lb rule" data-page="17b.815" data-line="11" id="l17b.815.11"></span>
          </article>

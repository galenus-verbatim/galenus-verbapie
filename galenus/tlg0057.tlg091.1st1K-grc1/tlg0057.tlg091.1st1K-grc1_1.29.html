<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.29">
<span class="pb page1" data-page="17b.871" id="p17b.871"></span>
<span class="milestone ed1page page1" data-n="5.453" data-unit="ed1page" id="ed1page.5.453"></span>
<span class="milestone ed2page page1" data-n="9.382" data-unit="ed2page" id="ed2page.9.382"></span>
<span class="lb head" data-page="17b.871" data-line="9" id="l17b.871.9"></span>
            <blockquote class="quote lemma">
<span class="lb" data-page="17b.871" data-line="10" id="l17b.871.10"></span>Πυρετοὶ οἱ μὲν δακνώδεες τῇ χειρὶ, οἱ δὲ πρῃέες, οἱ δὲ
<span class="lb" data-page="17b.871" data-line="11" id="l17b.871.11"></span>οὐ δακνώδεις μὲν, ἐπαναδιδόντες δὲ, οἱ δὲ ὀξέες μὲν, ἡσσώμενοι
<span class="lb" data-page="17b.871" data-line="12" id="l17b.871.12"></span>δὲ τῆς χειρὸς, οἱ δὲ περικαέες μὲν εὐθέως, οἱ
<span class="lb" data-page="17b.871" data-line="13" id="l17b.871.13"></span>δὲ διὰ παντὸς βληχροὶ, ξηροὶ, οἱ δὲ ἁλμυρώδεες, οἱ δὲ
<span class="lb" data-page="17b.871" data-line="14" id="l17b.871.14"></span>πεμφιγώδεες ἰδεῖν δεινοὶ, οἱ δὲ πρὸς τὴν χεῖρα νοτιώδεες,
<span class="lb" data-page="17b.871" data-line="15" id="l17b.871.15"></span>οἱ δὲ ἐξέρυθροι, οἱ δὲ ἔξωχροι, οἱ δὲ πελιοὶ καὶ
<span class="lb" data-page="17b.871" data-line="16" id="l17b.871.16"></span>τὰ ἄλλα τοιαῦτα τοιουτότροπα.
</blockquote>
<span class="lb rule" data-page="17b.871" data-line="17" id="l17b.871.17"></span>
            <p>
<span class="lb" data-page="17b.871" data-line="18" id="l17b.871.18"></span>Κᾀνταῦθα πάλιν ἐπὶ τῇ τελευτῇ τοῦ λόγου προσέθηκε
<span class="lb" data-page="17b.871" data-line="19" id="l17b.871.19"></span>καὶ τὰ ἄλλα τοιαῦτα, διὰ τὸ μόνας αὐτῷ τὰς ἀξιολόγους
<span class="pb" data-page="17b.872" id="p17b.872"></span>
<span class="lb" data-page="17b.872" data-line="1" id="l17b.872.1"></span>διαφορὰς τῶν πυρετῶν ὑποτετυπῶσθαι. πρώτας μὲν οὖν
<span class="lb" data-page="17b.872" data-line="2" id="l17b.872.2"></span>ἔγραψε τὰς κατ’ αὐτὴν τὴν οἰκείαν τῶν πυρετῶν οὐσίαν,
<span class="lb" data-page="17b.872" data-line="3" id="l17b.872.3"></span>οὐσία δὲ αὐτῶν ἐστὶν, οὐ καθ’ Ἱπποκράτην μόνον καὶ τοὺς
<span class="lb" data-page="17b.872" data-line="4" id="l17b.872.4"></span>ἀρίστους ἰατροὺς, ἀλλὰ καὶ κατὰ τὴν κοινὴν πάντων ἀνθρώπων
<span class="lb" data-page="17b.872" data-line="5" id="l17b.872.5"></span>ἔννοιαν ἡ παρὰ φύσιν θερμασία, μάλιστα μὲν εἰς
<span class="lb" data-page="17b.872" data-line="6" id="l17b.872.6"></span>ὅλον ἐκτεταμένη τὸ ζῶον, εἰ δὲ μὴ, ἀλλὰ πάντως, ἤτοι
<span class="lb" data-page="17b.872" data-line="7" id="l17b.872.7"></span>γε ἐν τοῖς πλείστοις μορίοις ἢ ἐν τοῖς κυριωτάτοις ὑπάρχουσα·
<span class="lb" data-page="17b.872" data-line="8" id="l17b.872.8"></span>καὶ πολλάκις γε τὸ μὲν ἅπαν δέρμα θερμασίαν
<span class="lb" data-page="17b.872" data-line="9" id="l17b.872.9"></span>οὐδεμίαν σαφῆ ἔχειν φαίνεται παρὰ φύσιν, οὔθ’ ἡμῖν τοῖς
<span class="lb" data-page="17b.872" data-line="10" id="l17b.872.10"></span>ἔξωθεν ἁπτομένοις οὔτε τοῖς κάμνουσιν, αἰσθάνονται δὲ
<span class="lb" data-page="17b.872" data-line="11" id="l17b.872.11"></span>αὐτῆς οἱ νοσοῦντες ἐν τῷ βάθει καί φασι διακαίεσθαι τὰ
<span class="lb" data-page="17b.872" data-line="12" id="l17b.872.12"></span>σπλάγχνα καὶ πρὸς τούτῳ γε ἔνιοι καὶ ἀσσώδεις εἰσὶ καὶ
<span class="lb" data-page="17b.872" data-line="13" id="l17b.872.13"></span>διψώδεις, καὶ ἄγρυπνοι. νῦν οὖν ὁ Ἱπποκράτης τὰς διαφορὰς
<span class="lb" data-page="17b.872" data-line="14" id="l17b.872.14"></span>τῶν πυρετῶν γράφει, ὅσαι διαγινώσκονται τοῖς ἰατροῖς,
<span class="lb" data-page="17b.872" data-line="15" id="l17b.872.15"></span>οὐκ ἐξ ὧν οἱ κάμνοντες λέγουσι, <span class="milestone ed2page" data-n="9.383" data-unit="ed2page" id="ed2page.9.383"></span>ἀλλ’ ἐξ ὧν αὐτοὶ
<span class="lb" data-page="17b.872" data-line="16" id="l17b.872.16"></span>διά τε τῆς ἁφῆς καὶ τῆς ὄψεως ἐναργῶς αἰσθάνονται. πρῶται
<span class="lb" data-page="17b.872" data-line="17" id="l17b.872.17"></span>δέ εἰσι καὶ κυριώταται καὶ κατὰ τὴν οἰκείαν οὐσίαν, ﻿
<span class="pb" data-page="17b.873" id="p17b.873"></span>
<span class="lb" data-page="17b.873" data-line="1" id="l17b.873.1"></span>ὡς ἔφην, τῶν πυρετῶν, αἱ διὰ τῆς θερμασίας. οὐ γὰρ ἐν
<span class="lb" data-page="17b.873" data-line="2" id="l17b.873.2"></span>τῇ τῶν ἀρτηριῶν κινήσει ἡ τῶν πυρετῶν ἐστὶν οὐσία. τοῦτο
<span class="lb" data-page="17b.873" data-line="3" id="l17b.873.3"></span>γὰρ ὅπως ἡμάρτηται τοῖς περὶ τὸν Ἐρασίστρατόν τε καὶ
<span class="lb" data-page="17b.873" data-line="4" id="l17b.873.4"></span><span class="milestone ed1page" data-n="5.454" data-unit="ed1page" id="ed1page.5.454"></span>Χρύσιππον, ἤδη μεμάθηκας. ἡ τοίνυν πυρεκτικὴ
<span class="lb" data-page="17b.873" data-line="5" id="l17b.873.5"></span>θερμασία τοῖς ἁπτομένοις τῶν πυρεττόντων σωμάτων ἤτοι
<span class="lb" data-page="17b.873" data-line="6" id="l17b.873.6"></span>δριμεῖα καὶ δακνώδης ἐστὶν ἢ μετρίως ἀνιαρά. τὸ γὰρ ἡδὺ
<span class="lb" data-page="17b.873" data-line="7" id="l17b.873.7"></span>καὶ οἰκεῖον, ὁποῖον ὑπάρχει τῇ κατὰ φύσιν, οὐδέποτε
<span class="lb" data-page="17b.873" data-line="8" id="l17b.873.8"></span>ἔχει. καθάπερ οὖν καὶ ἄλλα πολλὰ κατὰ τὸ μᾶλλόν τε καὶ
<span class="lb" data-page="17b.873" data-line="9" id="l17b.873.9"></span>τὸ ἧττον ἀλλήλων διαφέροντα τοῖς πέλας ἑρμηνεύομεν εὐφημότερον,
<span class="lb" data-page="17b.873" data-line="10" id="l17b.873.10"></span>οὐκ ἀληθέστερον, οὕτω καὶ περὶ τῆς βραχέως
<span class="lb" data-page="17b.873" data-line="11" id="l17b.873.11"></span>ἀνιαρᾶς θερμασίας ἐνίοτέ φαμεν ὡς οὐδὲν ὅλως ἀνιαρὸν
<span class="lb" data-page="17b.873" data-line="12" id="l17b.873.12"></span>ἔχει, προβάλλοντες αὐτὴν τῇ σφοδρὸν ἐχούσῃ τὸ λυπηρόν.
<span class="lb" data-page="17b.873" data-line="13" id="l17b.873.13"></span>ἐνίοτε μὲν οὖν ἡ θερμασία φαίνεται πλείστη τε ἅμα καὶ
<span class="lb" data-page="17b.873" data-line="14" id="l17b.873.14"></span>δριμυτάτη, πολλάκις δὲ ὀλίγη μὲν, οὐκ ἀπολειπομένη δὲ
<span class="lb" data-page="17b.873" data-line="15" id="l17b.873.15"></span>τῆς δριμυτάτης, ἢ πάλιν δριμυτάτη μὲν, οὐ μὴν πολλή γε.
<span class="lb" data-page="17b.873" data-line="16" id="l17b.873.16"></span>καὶ τούτων ἕκαστον ὧν εἶπον ἐνίοτε φαίνεται μετ’ ὀλίγον
<span class="lb" data-page="17b.873" data-line="17" id="l17b.873.17"></span>χρόνον, οὐ κατὰ τὴν πρώτην ἐπιβολὴν τῆς χειρός. ὥσπερ
<span class="lb" data-page="17b.873" data-line="18" id="l17b.873.18"></span>γε καὶ μειοῦσθαι τὰ κατὰ τὴν πρώτην ἐπιβολὴν φανέντα
<span class="pb" data-page="17b.874" id="p17b.874"></span>
<span class="lb" data-page="17b.874" data-line="1" id="l17b.874.1"></span>κατὰ μέγεθός τε καὶ δριμύτητα δόξει σοί ποτε μέχρι χρόνου
<span class="lb" data-page="17b.874" data-line="2" id="l17b.874.2"></span>πλείονος ἐπιβεβλημένης τῷ κάμνοντι τῆς χειρός. καὶ
<span class="lb" data-page="17b.874" data-line="3" id="l17b.874.3"></span>τοίνυν ἐνίοτε μὲν αὐχμηρὰ καὶ κατάξηρος φαίνεται ἡ θερμασία,
<span class="lb" data-page="17b.874" data-line="4" id="l17b.874.4"></span>καθάπερ εἰ λίθου τινὸς ἡψάμεθα θερμοῦ. πολλάκις
<span class="lb" data-page="17b.874" data-line="5" id="l17b.874.5"></span>δὲ φαντασίᾳ τῇ νοτιώδει καὶ ὑγρᾷ πάνυ ἀτμώδης, ὥστ’ αἰσθάνεσθαι
<span class="lb" data-page="17b.874" data-line="6" id="l17b.874.6"></span>σαφῶς ἀναφερομένου τινὸς, ἐκ τοῦ τῶν καμνόντων
<span class="lb" data-page="17b.874" data-line="7" id="l17b.874.7"></span>σώματος ἀτμοῦ παμπόλλου καὶ τούτων πάλιν αὐτῶν
<span class="lb" data-page="17b.874" data-line="8" id="l17b.874.8"></span>ὥσπερ καὶ τῶν προειρημένων, ἔνια μὲν εὐθὺς ἐξ ἀρχῆς
<span class="lb" data-page="17b.874" data-line="9" id="l17b.874.9"></span>φανέντα διαμένει, τινὰ δ’ ἤτοι προσαυξανομένην ἢ διαλυομένην
<span class="lb" data-page="17b.874" data-line="10" id="l17b.874.10"></span>ἔχει τὴν ἐξ ἀρχῆς φανεῖσαν διαφοράν. ἔνια δὲ καὶ
<span class="lb" data-page="17b.874" data-line="11" id="l17b.874.11"></span>γενομένην ἑτέραν οὐδ’ ὅλως ἐξ ἀρχῆς πεφυκυῖαν καὶ διαφθειρομένην
<span class="lb" data-page="17b.874" data-line="12" id="l17b.874.12"></span>τελείως τῶν ἐξ ἀρχῆς ἑωραμένων. αἱ μὲν οὖν
<span class="lb" data-page="17b.874" data-line="13" id="l17b.874.13"></span>κατ’ αὐτὴν τῶν πυρετῶν τὴν οὐσίαν διαφοραὶ τοιαῦταί
<span class="lb" data-page="17b.874" data-line="14" id="l17b.874.14"></span>τινές εἰσι. περὶ δὲ τῶν ἄλλων ἐφεξῆς ὀψόμεθα, πότερον
<span class="lb" data-page="17b.874" data-line="15" id="l17b.874.15"></span>γὰρ ὀρθῶς ἔχει τὰς εἰρημένας ἐφαρμόσαι τῇ λέξει τοῦ Ἱπποκράτους.
<span class="lb" data-page="17b.874" data-line="16" id="l17b.874.16"></span>ἐν τῷ μὲν τοίνυν φάναι, πυρετοὶ μὲν οἱ δακνώδεις
<span class="lb" data-page="17b.874" data-line="17" id="l17b.874.17"></span>τῇ χειρὶ, οἱ δὲ πρῃέες, ἐνδείκνυταί σοι τὸν λόγον
<span class="lb" data-page="17b.874" data-line="18" id="l17b.874.18"></span>αὐτῷ γίνεσθαι περὶ τῶν διὰ παντὸς, ἤτοι δακνωδῶν ἢ
<span class="pb" data-page="17b.875" id="p17b.875"></span>
<span class="lb" data-page="17b.875" data-line="1" id="l17b.875.1"></span>πρῃέων φαινομένων. ἐπιφέρων γοῦν λέγει, οἱ δὲ οὐ δακνώδεες
<span class="lb" data-page="17b.875" data-line="2" id="l17b.875.2"></span>μὲν, ἐπαναδιδόντες δὲ, δηλῶν ἐνταῦθα τοὺς ἐξ ἀρχῆς
<span class="lb" data-page="17b.875" data-line="3" id="l17b.875.3"></span>μὲν οὐ φανέντας δακνώδεις ἐπικειμένῃ τῇ χειρὶ μέχρι πλείονος
<span class="lb" data-page="17b.875" data-line="4" id="l17b.875.4"></span>αἴσθησιν ἐργαζομένους δακνώδη. τούτοις δ’ ἔμπαλιν
<span class="lb" data-page="17b.875" data-line="5" id="l17b.875.5"></span>ἔχουσιν ἐφ’ ὧν φησιν, οἱ δὲ ὀξέες μὲν, ἡσσώμενοι δὲ τῆς
<span class="lb" data-page="17b.875" data-line="6" id="l17b.875.6"></span>χειρός. ἐν ἀρχῇ γὰρ φανέντες ὀξεῖς ἐκλύονται κατὰ βραχύ.
<span class="lb" data-page="17b.875" data-line="7" id="l17b.875.7"></span>τὸ δὲ ὀξέες ἐπὶ τῆς ταχέως ἀπαντώσης τῇ χειρὶ θερμασίας,
<span class="lb" data-page="17b.875" data-line="8" id="l17b.875.8"></span>ἐνδεικνυμένης τε τὴν ἑαυτῆς κίνησιν ὠκεῖαν, ἀκούειν σε
<span class="lb" data-page="17b.875" data-line="9" id="l17b.875.9"></span>χρὴ, καθάπερ ὀξεῖς τινὰς ὀνομάζομεν δριμεῖς, ἐν ἴσῳ τῷ
<span class="lb" data-page="17b.875" data-line="10" id="l17b.875.10"></span>ταχεῖς, ὀξέα τε νοσήματα λέγομεν, ὅσα ταχέως διεξέρχεται
<span class="lb" data-page="17b.875" data-line="11" id="l17b.875.11"></span>τοὺς ἰδίους καιροὺς ἄχρι τῆς τελευτῆς, εἴτε χερσὶν εἴτε
<span class="lb" data-page="17b.875" data-line="12" id="l17b.875.12"></span>χειρὶ λέγοις πρὸς τῷ τὰς εἰρημένας διαφορὰς γινώσκειν,
<span class="lb" data-page="17b.875" data-line="13" id="l17b.875.13"></span>οὐδὲν διοίσει. δῆλον μὲν γὰρ ἦν τῷ γε νοῦν ἔχοντι τὰς
<span class="lb" data-page="17b.875" data-line="14" id="l17b.875.14"></span>τοιαύτας διαφορὰς οὐ τοῖς ὀφθαλμοῖς, ἀλλὰ ταῖς χερσὶν
<span class="lb" data-page="17b.875" data-line="15" id="l17b.875.15"></span>αἰσθητὰς εἶναι. προστιθέασι δὲ ἅπαντες ἄνθρωποι καὶ τὰς
<span class="lb" data-page="17b.875" data-line="16" id="l17b.875.16"></span>τοιαύτας προσθήκας, ἐνίοτε <span class="milestone ed2page" data-n="9.384" data-unit="ed2page" id="ed2page.9.384"></span>φύσει πρὸς τοῦτο ἀγόμενοι,
<span class="pb" data-page="17b.876" id="p17b.876"></span>
<span class="lb" data-page="17b.876" data-line="1" id="l17b.876.1"></span>συναυξανούσας τὴν ἐνέργειαν τῶν λεγομένων καὶ μάλιστα
<span class="lb" data-page="17b.876" data-line="2" id="l17b.876.2"></span>ἐπ’ ἐκείνων τῶν πραγμάτων, ἐφ’ ὧν ἐστὶ διὰ τεκμηρίων
<span class="lb" data-page="17b.876" data-line="3" id="l17b.876.3"></span>τινῶν καὶ σημείων εὑρεῖν τὸ ζητούμενον, οὐκ αἰσθητὴν
<span class="lb" data-page="17b.876" data-line="4" id="l17b.876.4"></span>ποιήσασθαι τὴν διάγνωσιν. οὕτως οὖν καὶ ὁ Ἱπποκράτης
<span class="lb" data-page="17b.876" data-line="5" id="l17b.876.5"></span>οὐ μόνον ἐν ἀρχῇ τοῦ λόγου τῶν χειρῶν ἐμνημόνευσεν,
<span class="lb" data-page="17b.876" data-line="6" id="l17b.876.6"></span>ἀλλὰ κᾀν τῷ φάναι, οἱ δὲ ὀξέες μὲν, ἡσσώμενοι δὲ τῆς
<span class="lb" data-page="17b.876" data-line="7" id="l17b.876.7"></span>χειρός. ἐφεξῆς δὲ τὴν κατὰ μέγεθος αὐτῶν διαφορὰν ἐνδεικνύμενος
<span class="lb" data-page="17b.876" data-line="8" id="l17b.876.8"></span>ἔφην, οἱ δὲ περικαέες εὐθέως, οἱ δὲ διὰ παντὸς
<span class="lb" data-page="17b.876" data-line="9" id="l17b.876.9"></span>βληχροί. κατά τι μὲν οὖν ἡ τοιαύτη φαντασία γίνεται
<span class="lb" data-page="17b.876" data-line="10" id="l17b.876.10"></span>τοῖς ἁπτομένοις, ὡς ἤτοι πολλὴν εἶναι δοκεῖν ἢ ὀλίγην τὴν
<span class="lb" data-page="17b.876" data-line="11" id="l17b.876.11"></span>θερμασίαν, αὖθις ὀψόμεθα, νυνὶ δ’ ὅτι φαίνεται μόνον
<span class="lb" data-page="17b.876" data-line="12" id="l17b.876.12"></span>εἰπεῖν ἀρκέσει. καθάπερ γὰρ ἐκτὸς, εἰ καὶ τοὺς ὀφθαλμούς
<span class="lb" data-page="17b.876" data-line="13" id="l17b.876.13"></span>τις ἐγκαλύψας ἅψαιτο φλογὸς, ἤτοι πολλῆς αἰσθάνεται τῆς
<span class="lb" data-page="17b.876" data-line="14" id="l17b.876.14"></span>κατ’ αὐτὴν οὐσίας ἢ ὀλίγης, οὐδεμιᾶς ἐν τῇ ποιότητι τῆς
<span class="lb" data-page="17b.876" data-line="15" id="l17b.876.15"></span>θερμασίας αἰσθανόμεθα διαφορᾶς, οὕτως ἔχει κᾀπὶ τῶν
<span class="lb" data-page="17b.876" data-line="16" id="l17b.876.16"></span>πυρετῶν. ἐνίοτε γὰρ ἡ μὲν κατὰ τὴν ποιότητα διάγνωσις
<span class="lb" data-page="17b.876" data-line="17" id="l17b.876.17"></span>τῆς θερμασίας ἡ αὐτὴ φαίνεται τῇ καθ’ ἕτερόν τι σῶμα,
<span class="lb" data-page="17b.876" data-line="18" id="l17b.876.18"></span>διαφέρειν δ’ ἀλλήλων δοκοῦσι ποσότητι. τῶν δ’ ἐφεξῆς
<span class="pb" data-page="17b.877" id="p17b.877"></span>
<span class="lb" data-page="17b.877" data-line="1" id="l17b.877.1"></span>εἰρημένων, τὸ μὲν ξηροὶ σαφὲς ἱκανῶς ἐστὶ, τὸ δ’ ἁλμυρῶδες
<span class="lb" data-page="17b.877" data-line="2" id="l17b.877.2"></span>ἀσαφές. οὐ γὰρ ἁφῆς αἰσθητὸν, ἀλλὰ τῆς γεύσεως
<span class="lb" data-page="17b.877" data-line="3" id="l17b.877.3"></span>μόνης τὸ ἁλμυρόν ἐστι. ἔστι δὲ μᾶλλον ἀσαφὲς τὸ ἐφεξῆς
<span class="lb" data-page="17b.877" data-line="4" id="l17b.877.4"></span>εἰρημένον, ἔνθα φησὶν, οἱ δὲ πεμφιγώδεες ἰδεῖν δεινοί.
<span class="lb" data-page="17b.877" data-line="5" id="l17b.877.5"></span>εὑρίσκομεν δὲ ἐνταῦθα διάφορον τὴν γραφήν. ἐν μὲν τοῖς
<span class="lb" data-page="17b.877" data-line="6" id="l17b.877.6"></span>πλείστοις τῶν ἀντιγράφων προκειμένου τοῦ ἰδεῖν τῷ
<span class="lb" data-page="17b.877" data-line="7" id="l17b.877.7"></span>πεμφιγώδεες, ἐν ὀλίγοις δὲ μετὰ τὸ. ἰδεῖν καὶ τὸ δεινοὶ
<span class="lb" data-page="17b.877" data-line="8" id="l17b.877.8"></span>προσγεγραμμένον. μόνον δὲ τῶν ἐξηγητῶν εὗρον οὕτως γεγραμμένον
<span class="lb" data-page="17b.877" data-line="9" id="l17b.877.9"></span>εἰδότα Σαβῖνον, ᾧ καὶ Μητρόδωρος ἠκολούθησεν
<span class="lb" data-page="17b.877" data-line="10" id="l17b.877.10"></span>ὅσοι τ’ ἀπ’ αὐτῶν εἰσὶ μέχρι νῦν. καὶ μὴν κατ’ ὀλίγιστα
<span class="lb" data-page="17b.877" data-line="11" id="l17b.877.11"></span>τῶν ἀντιγράφων εὗρον ἁπλῶς γεγραμμένον, οἱ δὲ
<span class="lb" data-page="17b.877" data-line="12" id="l17b.877.12"></span>πεμφιγώδεες, οὔτε τοῦ ἰδεῖν οὔτε τοῦ δεινοὶ προσγεγραμμένου.
<span class="lb" data-page="17b.877" data-line="13" id="l17b.877.13"></span>τοὺς μὲν οὖν ἁλμυρώδεας ἐπὶ τὴν ἁφὴν ἄγων τις
<span class="lb" data-page="17b.877" data-line="14" id="l17b.877.14"></span>ἐρεῖ τοὺς ὀδαξησμόν τινα ποιοῦντας εἶναι τοῖς ἁπτομένοις,
<span class="lb" data-page="17b.877" data-line="15" id="l17b.877.15"></span>ὥσπερ ὑφ’ ἅλμης τε καὶ πάντων τῶν ἁλμυρῶν γίνεται σωμάτων.
<span class="lb" data-page="17b.877" data-line="16" id="l17b.877.16"></span>τοὺς δὲ πεμφιγώδεις, τοὺς πνευματώδεις. αἰσθανόμεθα
<span class="lb" data-page="17b.877" data-line="17" id="l17b.877.17"></span>γὰρ πολλάκις ἀναφερομένης διὰ τοῦ τῶν πυρεττόντων ﻿
<span class="pb" data-page="17b.878" id="p17b.878"></span>
<span class="lb" data-page="17b.878" data-line="1" id="l17b.878.1"></span>δέρματος ἀερώδους τινὸς ἀποῤῥοῆς, ὡς εἴ γε μὴ τούτους,
<span class="lb" data-page="17b.878" data-line="2" id="l17b.878.2"></span>ἀλλὰ τοὺς μετὰ φλυκταινῶν λέγει, παραλελοιπὼς ἂν
<span class="lb" data-page="17b.878" data-line="3" id="l17b.878.3"></span>εἴη τῶν ἀναγκαίων τινὰ διαφορὰν, ἐκ τοῦ γένους τῶν προειρημένων,
<span class="lb" data-page="17b.878" data-line="4" id="l17b.878.4"></span>ὅσας ἔφην εἶναι κατ’ αὐτὴν μάλιστα τὴν οὐσίαν
<span class="lb" data-page="17b.878" data-line="5" id="l17b.878.5"></span>τῶν πυρετῶν. ὡς γὰρ δακνῶδες ἰσχυρῶς ἢ σφοδρὸν ἢ ξηρὸν
<span class="lb" data-page="17b.878" data-line="6" id="l17b.878.6"></span>ἢ αὐχμηρὸν εἶναι φαίνεται τὸ τῆς θερμασίας εἶδος ἐπὶ
<span class="lb" data-page="17b.878" data-line="7" id="l17b.878.7"></span>πολλῶν πυρετῶν, οὕτω καὶ πνευματῶδες, αἰσθανομένης τῆς
<span class="lb" data-page="17b.878" data-line="8" id="l17b.878.8"></span>χειρὸς ἀναφερομένου τινὸς ἐπ’ αὐτὴν πνεύματος, ἐνίοτε μὲν
<span class="lb" data-page="17b.878" data-line="9" id="l17b.878.9"></span>ἀτμώδους, ἐνίοτε δὲ ξηροῦ. πλείω δὲ σημαίνοντος τοῦ τε
<span class="lb" data-page="17b.878" data-line="10" id="l17b.878.10"></span>πέμφιγος ὀνόματος ἄλλος ἄλλων τῶν ἐξηγητῶν προχειρισάμενος,
<span class="lb" data-page="17b.878" data-line="11" id="l17b.878.11"></span>ὡς ἓν μόνον ἐκεῖνο σημαῖνον, ὅπερ αὐτὸς βούλεται,
<span class="lb" data-page="17b.878" data-line="12" id="l17b.878.12"></span>πιθανὸς εἶναι δοκεῖ τοῖς ἀκούουσιν. ἤρκει μὲν οὖν
<span class="lb" data-page="17b.878" data-line="13" id="l17b.878.13"></span>ἴσως εἰρῆσθαι πεμφιγώδεις πυρετοὺς τοὺς πνευματώδεις,
<span class="lb" data-page="17b.878" data-line="14" id="l17b.878.14"></span>ὅτι τε τοῦ γένους ἐστι τῶν ἄχρι δεῦρο γεγραμμένων διαφορῶν,
<span class="lb" data-page="17b.878" data-line="15" id="l17b.878.15"></span>ὅτι τε παραλελοιπέναι δόξει ταύτην, εἰ μή τις
<span class="lb" data-page="17b.878" data-line="16" id="l17b.878.16"></span>ἀκούσαιεν οὕτως. ἀλλὰ καὶ τὸ προσκεῖσθαι κατὰ τὰ πλεῖστα
<span class="lb" data-page="17b.878" data-line="17" id="l17b.878.17"></span>τῶν ἀντιγράφων τὸ ἰδεῖν τῷ πεμφιγώδεες ἀναγκαῖον
<span class="pb" data-page="17b.879" id="p17b.879"></span>
<span class="lb" data-page="17b.879" data-line="1" id="l17b.879.1"></span>ἡμῖν γίνεται καὶ γραμματικῆς ἀδολεσχίας ἐφάψασθαι, χρησίμης
<span class="lb" data-page="17b.879" data-line="2" id="l17b.879.2"></span>ἐνίοτε καὶ αὐτῆς εἰς τὰ τοιαῦτα γινομένης. ἀκριβέστερον
<span class="lb" data-page="17b.879" data-line="3" id="l17b.879.3"></span>μὲν οὖν περὶ τῶν ζητουμένων<span class="milestone ed2page" data-n="9.385" data-unit="ed2page" id="ed2page.9.385"></span> παρ’ Ἱπποκράτει
<span class="lb" data-page="17b.879" data-line="4" id="l17b.879.4"></span>λέξεων, ἑτέρωθι πεπραγματεύμεθα, νυνὶ δ’ ἀρκέσει
<span class="lb" data-page="17b.879" data-line="5" id="l17b.879.5"></span>τοῖς γραμματικοῖς ἀκολουθήσαντα κατὰ τὴν ἐκείνων διάταξιν
<span class="lb" data-page="17b.879" data-line="6" id="l17b.879.6"></span>εἰπεῖν τι περὶ τῶν κατὰ τὴν πέμφιγα σημαινομένων.
<span class="lb" data-page="17b.879" data-line="7" id="l17b.879.7"></span>δοκεῖ μὲν γὰρ αὐτὴν ἐπὶ τῆς πνοῆς Σοφοκλῆς ἐν Κόλχοις
<span class="lb" data-page="17b.879" data-line="8" id="l17b.879.8"></span>λέγειν,
</p>
            <div class="l"><span class="lb" data-page="17b.879" data-line="9" id="l17b.879.9"></span>Ἀπῆξε πέμφιξ Ἰονίου πέλας πόρου,</div>
            <p>
<span class="lb" data-page="17b.879" data-line="10" id="l17b.879.10"></span>καὶ αὐτὸς ἐν Σαλμωνεῖ Σατύροις·
</p>
            <div class="lg">
              <div class="l"><span class="lb" data-page="17b.879" data-line="11" id="l17b.879.11"></span>καὶ τάχ’ ἂν Κεραύνια</div>
              <div class="l"><span class="lb" data-page="17b.879" data-line="12" id="l17b.879.12"></span>πέμφιξι βροντῆς καὶ δυσοσμίας βάλοι.</div>
            </div>
            <p>
<span class="lb" data-page="17b.879" data-line="13" id="l17b.879.13"></span>Αἰσχύλος δὲ ἐν Προμηθεῖ δεσμώτῃ·
</p>
            <div class="lg">
              <div class="l"><span class="lb" data-page="17b.879" data-line="14" id="l17b.879.14"></span>εὐθεῖαν ἕρπε τήνδε. καὶ πρώτιστα μὲν</div>
              <div class="l"><span class="lb" data-page="17b.879" data-line="15" id="l17b.879.15"></span>Βορεάδας ἥξεις πρὸς πνοὰς, ἵν’ εὐλαβοῦ</div>
              <span class="pb" data-page="17b.880" id="p17b.880"></span>
              <div class="l"><span class="lb" data-page="17b.880" data-line="1" id="l17b.880.1"></span>βρόμον καταιγίζοντα μή σ’ ἀναρπάσῃ</div>
              <div class="l"><span class="lb" data-page="17b.880" data-line="2" id="l17b.880.2"></span>δυσχειμέρῳ πέμφιγι συστρέψας ἄφνω.</div>
            </div>
            <p>
<span class="lb" data-page="17b.880" data-line="3" id="l17b.880.3"></span>ἐπὶ δὲ τῶν ἀκτίνων αὐτῶν δοκεῖ χρῆσθαι τῷ τῆς πέμφιγος
<span class="lb" data-page="17b.880" data-line="4" id="l17b.880.4"></span>ὀνόματι Σοφοκλῆς ἐν Κόλχοις κατὰ τάδε <span class="milestone ed1page" data-n="5.455" data-unit="ed1page" id="ed1page.5.455"></span>τὰ ἔπη·
</p>
            <div class="lg">
              <div class="l"><span class="lb" data-page="17b.880" data-line="5" id="l17b.880.5"></span>κἀπεθαύμασα</div>
              <div class="l"><span class="lb" data-page="17b.880" data-line="6" id="l17b.880.6"></span>τηλέσκοπον πέμφιγα χρυσέαν ἰδών.</div>
            </div>
            <p>
<span class="lb" data-page="17b.880" data-line="7" id="l17b.880.7"></span>οὕτω καὶ Αἰσχύλος ἐν Ξαντρίαις·
</p>
            <div class="lg">
              <div class="l"><span class="lb" data-page="17b.880" data-line="8" id="l17b.880.8"></span>ἃς οὔτε πέμφιξ ἡλίου προσδέρκεται</div>
              <div class="l"><span class="lb" data-page="17b.880" data-line="9" id="l17b.880.9"></span>οὔτ’ ἀστερωπὸν ὄμμα Λητώας κόρης.</div>
            </div>
            <p>
<span class="lb" data-page="17b.880" data-line="10" id="l17b.880.10"></span>ἐπὶ δὲ τῆς ῥανίδος ὁ αὐτός φησιν ἐν Προμηθεῖ·
</p>
            <div class="lg">
              <div class="l"><span class="lb" data-page="17b.880" data-line="11" id="l17b.880.11"></span>Ἐξευλαβοῦ δὲ μή σε προσβάλλῃ στόμα</div>
              <div class="l"><span class="lb" data-page="17b.880" data-line="12" id="l17b.880.12"></span>Πέμφιξ· πικρὰ γὰρ κοὐ διὰ ζόης ἀτμοί.</div>
            </div>
            <p>
<span class="lb" data-page="17b.880" data-line="13" id="l17b.880.13"></span>καὶ ἐν Πενθεῖ·
</p>
            <div class="l"><span class="lb" data-page="17b.880" data-line="14" id="l17b.880.14"></span>Μηδ’ αἵματος πέμφιγα πρὸς πέδῳ βάλῃς.</div>
            <span class="pb" data-page="17b.881" id="p17b.881"></span>
            <p>
<span class="lb" data-page="17b.881" data-line="1" id="l17b.881.1"></span>ἐπὶ δὲ τοῦ νέφους δοκεῖ τετάχθαι κατὰ τόδε τὸ ἔπος ἐν
<span class="lb" data-page="17b.881" data-line="2" id="l17b.881.2"></span>Σαλμωνεῖ Σατύροις παρὰ Σοφοκλεῖ·
</p>
            <div class="l"><span class="lb" data-page="17b.881" data-line="3" id="l17b.881.3"></span>πέμφιγι πᾶσαν ὄψιν ἀγγέλῳ πυρὸς,</div>
            <p>
<span class="lb" data-page="17b.881" data-line="4" id="l17b.881.4"></span>καὶ παρ’ Ἰβύκῳ·
</p>
            <div class="l"><span class="lb" data-page="17b.881" data-line="5" id="l17b.881.5"></span>πυκινὰς πέμφιγας πιόμενοι.</div>
            <p>
<span class="lb" data-page="17b.881" data-line="6" id="l17b.881.6"></span>λέλεκται δὲ οὗτος ὁ λόγος αὐτῷ κατά τινα παραβολὴν ἐπὶ
<span class="lb" data-page="17b.881" data-line="7" id="l17b.881.7"></span>χειμαζομένων εἰρημένην. διὸ καὶ τῶν προγνωστικῶν οἱ
<span class="lb" data-page="17b.881" data-line="8" id="l17b.881.8"></span>πλεῖστοι ἐπὶ τῶν κατὰ τοὺς ὄμβρους σταγόνων εἰρῆσθαί
<span class="lb" data-page="17b.881" data-line="9" id="l17b.881.9"></span>φασι τὰς πέμφιγας. ὁ δὲ Καλλίμαχος ὧδε·
</p>
            <div class="l"><span class="lb" data-page="17b.881" data-line="10" id="l17b.881.10"></span>μὴ διὰ πεμφίγων ἐνάγουσιν ἔα.</div>
            <p>
<span class="lb" data-page="17b.881" data-line="11" id="l17b.881.11"></span>ὁ δὲ Εὐφορίων οὕτως·
</p>
            <div class="l"><span class="lb" data-page="17b.881" data-line="12" id="l17b.881.12"></span>ἠπεδαναὶ πέμφιγες ἐπιτρύζουσι θανόντα.</div>
            <p>
<span class="lb" data-page="17b.881" data-line="13" id="l17b.881.13"></span>τὰ μὲν οὖν ἐκ τοῦ πέμφιγος σημαινόμενα καὶ δὴ λέλεκται, προείρηται
<span class="lb" data-page="17b.881" data-line="14" id="l17b.881.14"></span>δὲ καὶ περὶ τῶν δύο σημαινομένων ἐξ αὐτῶν, ἐπειδὴ
<span class="lb" data-page="17b.881" data-line="15" id="l17b.881.15"></span>πάντες τῶν ἐξηγητῶν οἱ ἄριστοι καὶ κατὰ ταῦτα ἐδέξαντο τῇ
<span class="lb" data-page="17b.881" data-line="16" id="l17b.881.16"></span>λέξει κεχρῆσθαι τὸν Ἱπποκράτην. νυνὶ δὲ τῶν εἰρημένων σημαινομένων
<span class="lb" data-page="17b.881" data-line="17" id="l17b.881.17"></span>ἐγχωρεῖ προσθεῖναι καὶ ἄλλο τρίτον, ἵνα πεμφιγώδεις
<span class="lb" data-page="17b.881" data-line="18" id="l17b.881.18"></span>ἀκούσωμεν εἰρῆσθαι τοὺς οἷον σπινθήρων ἐξαλλομένων καὶ
<span class="pb" data-page="17b.882" id="p17b.882"></span>
<span class="lb" data-page="17b.882" data-line="1" id="l17b.882.1"></span>ἀπαντώντων τῇ χειρὶ φαντασίαν ἀποστέλλοντας· καὶ εἶεν
<span class="lb" data-page="17b.882" data-line="2" id="l17b.882.2"></span>ἂν οἱ τοιοῦτοι πυρετοὶ συνθετοί τινες ἐκ δυοῖν ἁπλῶν τῶν
<span class="lb" data-page="17b.882" data-line="3" id="l17b.882.3"></span>ἤδη προειρημένων, τοῦ τε πνευματώδους καὶ πυρώδους.
<span class="lb" data-page="17b.882" data-line="4" id="l17b.882.4"></span>ἐναντιωθήσεται δὲ τῇ ἐξηγήσει ταύτῃ μόνον ἕν γ’, εἰ προσκέοιτο
<span class="lb" data-page="17b.882" data-line="5" id="l17b.882.5"></span>τῷ πεμφιγώδεες τὸ ἰδεῖν. εἰκότως οὖν ἀφῃρήκασιν
<span class="lb" data-page="17b.882" data-line="6" id="l17b.882.6"></span>αὐτό τινες. οἱ δὲ οὐκ ἀφελόντες ἤτοι τοὺς μετὰ φλυκταινῶν
<span class="lb" data-page="17b.882" data-line="7" id="l17b.882.7"></span>ἤκουσαν ἢ τοὺς τῆς ψυχῆς ἁπτομένους. ἐπεὶ δὲ
<span class="lb" data-page="17b.882" data-line="8" id="l17b.882.8"></span>οἱ μετὰ φλυκταινῶν ἀπὸ συμπτώματος ὀνομάζονται, πιθανῶς
<span class="lb" data-page="17b.882" data-line="9" id="l17b.882.9"></span>ἂν ἀκούοιμεν ἀπὸ συμβεβηκότος οὕτως αὐτὸν ὀνομάζειν
<span class="lb" data-page="17b.882" data-line="10" id="l17b.882.10"></span>τοὺς λοιμώδεις πυρετούς. ἔτι γὰρ ἀμέλει καὶ τοῦθ’ ἕν τι
<span class="lb" data-page="17b.882" data-line="11" id="l17b.882.11"></span>πυρετῶν εἶδος. ὅτι δ’ ἐν αὐτῷ φλύκταιναι γίνονται καὶ ὁ
<span class="lb" data-page="17b.882" data-line="12" id="l17b.882.12"></span>Θουκυδίδης μαρτυρεῖ γράφων οὕτως· καὶ τὸ μὲν ἔξωθεν
<span class="lb" data-page="17b.882" data-line="13" id="l17b.882.13"></span>ἁπτομένῳ <span class="milestone ed2page" data-n="9.386" data-unit="ed2page" id="ed2page.9.386"></span>σῶμα οὔτε ἄγαν θερμὸν ἦν οὔτε χλωρὸν,
<span class="lb" data-page="17b.882" data-line="14" id="l17b.882.14"></span>ἀλλ’ ὑπέρυθρον, πελιδνὸν, φλυκταίναις μικραῖς καὶ ἕλκεσιν
<span class="lb" data-page="17b.882" data-line="15" id="l17b.882.15"></span>ἐξηνθηκός. ὅσοι δὲ τοὺς τῆς ψυχῆς ἁπτομένους
<span class="lb" data-page="17b.882" data-line="16" id="l17b.882.16"></span>πυρετοὺς εἰρῆσθαί φασι πεμφιγώδεις, πόῤῥω τῆς προκειμένης
<span class="lb" data-page="17b.882" data-line="17" id="l17b.882.17"></span>τῶν πυρετῶν διαφορᾶς ἀπεχώρησαν. ὠνόμαζον γὰρ
<span class="pb" data-page="17b.883" id="p17b.883"></span>
<span class="lb" data-page="17b.883" data-line="1" id="l17b.883.1"></span>ἔνιοι τῶν παλαιῶν καὶ φρενιτικόν τινα πυρετὸν, ὥσπερ
<span class="lb" data-page="17b.883" data-line="2" id="l17b.883.2"></span>ἀμέλει καὶ ληθαργικὸν καὶ πλευριτικὸν καὶ περιπνευμονικόν.
<span class="lb" data-page="17b.883" data-line="3" id="l17b.883.3"></span>ἀλλ’ ὁ νῦν προκείμενος τῇ ῥήσει κατάλογος τῶν πυρετῶν
<span class="lb" data-page="17b.883" data-line="4" id="l17b.883.4"></span>ἀπὸ τῆς κατὰ τὴν θερμασίαν διαφορᾶς ἐστι, ἐν ᾗ δύναται
<span class="lb" data-page="17b.883" data-line="5" id="l17b.883.5"></span>καὶ ὁ λοιμώδης περιέχεσθαι, σηπεδονῶδες ἔχων τὸ θερμὸν,
<span class="lb" data-page="17b.883" data-line="6" id="l17b.883.6"></span>ὁ φρενιτικὸς δὲ οὐ δύναται διά τε τὸ μὴ σύνηθες εἶναι,
<span class="lb" data-page="17b.883" data-line="7" id="l17b.883.7"></span>καθάπερ ἄλλοις, οὕτω καὶ τῷ Ἱπποκράτει πυρετοῦ ἰδέαν
<span class="lb" data-page="17b.883" data-line="8" id="l17b.883.8"></span>ὀνομάζειν τὴν φρενῖτιν, οὔτε ἀπὸ συμπτώματος, ὥσπερ ὁ
<span class="lb" data-page="17b.883" data-line="9" id="l17b.883.9"></span>τὰς φλυκταίνας γεννῶν εἴη λελεγμένος, ἐν ταῖς εἰρημέναις
<span class="lb" data-page="17b.883" data-line="10" id="l17b.883.10"></span>διαφοραῖς αὐτὸν περιέχεσθαι, καθάπερ καὶ τοὺς ἄλλους ὧν
<span class="lb" data-page="17b.883" data-line="11" id="l17b.883.11"></span>ἀρτίως ἐμνημόνευσεν. εὑρίσκεται γὰρ ὁ τῶν φρενιτικῶν
<span class="lb" data-page="17b.883" data-line="12" id="l17b.883.12"></span>πυρετὸς τὴν θερμασίαν ἔχων δακνώδη διὰ παντὸς ὁμοτόνως
<span class="lb" data-page="17b.883" data-line="13" id="l17b.883.13"></span>ἐν παντὶ χρόνῳ τῆς ἐπιβαλλομένης ἁφῆς, ὥστ’ εἰρῆσθαι
<span class="lb" data-page="17b.883" data-line="14" id="l17b.883.14"></span>πρῶτον ἁπάντων αὐτῶν. οὐκοῦν οὐδ’ ὅσοι τοὺς ἁλμυρώδεις
<span class="lb" data-page="17b.883" data-line="15" id="l17b.883.15"></span>πυρετοὺς εἰρῆσθαί φασιν ἀπὸ τῆς αὐτοῖς τοῖς κάμνουσιν
<span class="lb" data-page="17b.883" data-line="16" id="l17b.883.16"></span>ἐν τῷ στόματι γινομένης αἰσθήσεως, ἀποδεξόμεθα
<span class="lb" data-page="17b.883" data-line="17" id="l17b.883.17"></span>τὴν ἐξήγησιν αὐτῶν. φαίνεται γὰρ ὁ Ἱπποκράτης ἁπάσας
<span class="lb" data-page="17b.883" data-line="18" id="l17b.883.18"></span>ἐφεξῆς τὰς πρὸς χεῖρα διαγνώσεις εἰρηκέναι, κατὰ τὴν τῆς ﻿
<span class="pb" data-page="17b.884" id="p17b.884"></span>
<span class="lb" data-page="17b.884" data-line="1" id="l17b.884.1"></span>θερμασίας διαφορὰν, ἐν ᾖ τὸ γένος ὅλον ἐστὶ καὶ ἡ οὐσία
<span class="lb" data-page="17b.884" data-line="2" id="l17b.884.2"></span>τῶν πυρετῶν. εἰ γὰρ καὶ τὸν λοιμώδη δεξαίμεθα λελέχθαι
<span class="lb" data-page="17b.884" data-line="3" id="l17b.884.3"></span>πεμφιγώδη, τὴν μὲν προσηγορίαν ἀπὸ συμβεβηκότος ἕξει,
<span class="lb" data-page="17b.884" data-line="4" id="l17b.884.4"></span>τὸ δ’ εἶδος αὐτὸ κατὰ τὴν οἰκείαν οὐσίαν τῶν πυρετῶν.
<span class="lb" data-page="17b.884" data-line="5" id="l17b.884.5"></span>κατὰ τὸν αὐτὸν δὲ λόγον οὐδὲ οἱ τοὺς ἁλμυρώδεις εἰρῆσθαι
<span class="lb" data-page="17b.884" data-line="6" id="l17b.884.6"></span>φάντες, ὅσοι πάνθ’ ὅσων ἂν ὁ κάμνων γεύηται φαίνεσθαι
<span class="lb" data-page="17b.884" data-line="7" id="l17b.884.7"></span>ποιοῦσιν ἁλμυρὰ, τῶν προκειμένων ἐν τῇ νῦν διδασκαλίᾳ
<span class="lb" data-page="17b.884" data-line="8" id="l17b.884.8"></span>διαφορῶν τοῦ πυρετοῦ μνημονεύουσι, καὶ εἴπερ ἐν τῇ τῶν
<span class="lb" data-page="17b.884" data-line="9" id="l17b.884.9"></span>πυρετῶν διαφορᾷ καὶ τούτους ὁ Ἱπποκράτης ἐτίθετο, πάντως
<span class="lb" data-page="17b.884" data-line="10" id="l17b.884.10"></span>ἂν κᾀκείνους ἅμ’ αὐτοῖς εἶπεν, ἐφ’ ὧν καὶ τὸ σίαλον
<span class="lb" data-page="17b.884" data-line="11" id="l17b.884.11"></span>αὐτὸ καὶ πάνθ’ ὅσων ἂν γεύηται, πικρὰ φαίνεται. ταύτας
<span class="lb" data-page="17b.884" data-line="12" id="l17b.884.12"></span>μὲν οὖν τὰς διαφορὰς οὐκ ἐν ταῖς τῶν πυρετῶν, ἀλλ’ ἐν
<span class="lb" data-page="17b.884" data-line="13" id="l17b.884.13"></span>ταῖς τῶν χυμῶν διαγνώσεσιν ἄμεινον τίθεσθαι, τοὺς δὲ
<span class="lb" data-page="17b.884" data-line="14" id="l17b.884.14"></span>πυρετοὺς ἐν τῇ τῆς θερμασίας. ὥσπερ γὰρ οἱ χυμοὶ τῆς
<span class="lb" data-page="17b.884" data-line="15" id="l17b.884.15"></span>γεύσεως εἰσὶν αἰσθητὰ, κατὰ τὸν αὐτὸν λόγον οἱ πυρετοὶ
<span class="lb" data-page="17b.884" data-line="16" id="l17b.884.16"></span>τῆς ἁφῆς. ὅτι δὲ τὸ δεινοὶ καλῶς προσέθηκαν οἱ περὶ
<span class="lb" data-page="17b.884" data-line="17" id="l17b.884.17"></span>τὸν Σαβῖνον οὕτως γράψαντες τὴν λέξιν, οἱ δὲ πεμφιγώδεες
<span class="lb" data-page="17b.884" data-line="18" id="l17b.884.18"></span>ἰδεῖν δεινοὶ καὶ πρόσθεν μὲν εἶπον, ἀλλὰ καὶ νῦν ἀναμνήσω.
<span class="pb" data-page="17b.885" id="p17b.885"></span>
<span class="lb" data-page="17b.885" data-line="1" id="l17b.885.1"></span>δεινοὺς γὰρ ἰδεῖν αὐτοὺς εἰρῆσθαι, πρὸς ἡμῶν μὲν,
<span class="lb" data-page="17b.885" data-line="2" id="l17b.885.2"></span>ἐὰν μετὰ φλυκταινῶν καὶ ἑλκώσεων γίνωνται, κατ’ αὐτοὺς
<span class="lb" data-page="17b.885" data-line="3" id="l17b.885.3"></span>δὲ, ὅταν παρακόπτωσι καὶ φοβερὸν ἐμβλέπωσι. περὶ δὲ
<span class="lb" data-page="17b.885" data-line="4" id="l17b.885.4"></span>τούτων ἀμφοτέρων ἥντινα χρὴ γνώμην ἔχειν, προειρήκαμεν.
<span class="lb" data-page="17b.885" data-line="5" id="l17b.885.5"></span>ὁμοίως δὲ ἥμαρτον καὶ οἱ πνευματώδεις μὲν αὐτοὺς εἰρῆσθαι
<span class="lb" data-page="17b.885" data-line="6" id="l17b.885.6"></span>λέγοντες, οὐ πρὸς τὴν ἁφὴν τὴν διάγνωσιν ἀναφέροντες,
<span class="lb" data-page="17b.885" data-line="7" id="l17b.885.7"></span>ἀλλ’ ἐπὶ δυσπνοίας εἴδη, ἐν ᾗ μέγα καὶ πυκνὸν γίνεται
<span class="lb" data-page="17b.885" data-line="8" id="l17b.885.8"></span>τὸ πνεῦμα. πιθανώτατον οὖν ἐστὶν ἢ πρὸς τὴν ἁφὴν
<span class="lb" data-page="17b.885" data-line="9" id="l17b.885.9"></span>πνευματώδη νομίζειν ἢ τὸν λοιμώδη λελέχθαι πεμφιγώδη.
<span class="lb" data-page="17b.885" data-line="10" id="l17b.885.10"></span>προστεθέντος δὲ κατὰ ῥῆσιν τῷ πεμφιγῶδες τοῦ δεινοὶ,
<span class="lb" data-page="17b.885" data-line="11" id="l17b.885.11"></span>ὁ λοιμώδης μόνος ἐστὶ δηλούμενος, οὗ τὸ πρὸς ἄλλους διαφέρον
<span class="lb" data-page="17b.885" data-line="12" id="l17b.885.12"></span>ἐστὶ τὸ σηπεδονῶδες εἶναι τὸ θερμὸν, οἷόνπερ καὶ
<span class="lb" data-page="17b.885" data-line="13" id="l17b.885.13"></span>τῷ νῦν γινομένῳ πολυχρονιωτάτῳ λοιμῷ. διὰ <span class="milestone ed2page" data-n="9.387" data-unit="ed2page" id="ed2page.9.387"></span>τοῦτο
<span class="lb" data-page="17b.885" data-line="14" id="l17b.885.14"></span>οὖν οὐδὲ θερμοὶ καὶ διακαεῖς ἐνεφαίνοντο τοῖς ἁπτομένοις
<span class="lb" data-page="17b.885" data-line="15" id="l17b.885.15"></span>οἱ λοιμώττοντες, καίτοι τά γ’ ἔνδον ἰσχυρῶς διακαιόμενοι,
<span class="lb" data-page="17b.885" data-line="16" id="l17b.885.16"></span>καθάπερ καὶ ὁ Θουκυδίδης ἔφη· καὶ τοῦ μὲν ἔξωθεν ἁπτομένῳ
<span class="lb" data-page="17b.885" data-line="17" id="l17b.885.17"></span>σῶμα οὔτ’ ἄγαν θερμὸν ἦν οὔτε χλωρὸν ἦν, ἀλλ’
<span class="pb" data-page="17b.886" id="p17b.886"></span>
<span class="lb" data-page="17b.886" data-line="1" id="l17b.886.1"></span>ὑπέρυθρον, πελιδνὸν, φλυκταίναις σμικραῖς καὶ ἕλκεσιν ἐξηνθηκός.
<span class="lb" data-page="17b.886" data-line="2" id="l17b.886.2"></span>τὰ δὲ ἐντὸς οὕτως ἐκαίετο, ὥστε μηδὲ τῶν πάνυ
<span class="lb" data-page="17b.886" data-line="3" id="l17b.886.3"></span>λεπτῶν ἱματίων καὶ σινδονίων τὰς ἐπιβολὰς, μήτ’ ἄλλο τι
<span class="lb" data-page="17b.886" data-line="4" id="l17b.886.4"></span>ἢ γυμνοὶ ἀνέχεσθαι. εἴρηταί γε μὴν ἡ πέμφιξ κᾀν ταῖς
<span class="lb" data-page="17b.886" data-line="5" id="l17b.886.5"></span>ἰδίαις γνώμαις ἃς εἰς Εὐρυφῶντα τὸν καὶ ἰατρὸν ἀναφέρουσι
<span class="lb" data-page="17b.886" data-line="6" id="l17b.886.6"></span>κατὰ τήνδε τὴν λέξιν· οὐρέει ὀλίγον ἑκάστοτε καὶ κάει
<span class="lb" data-page="17b.886" data-line="7" id="l17b.886.7"></span>καὶ ἐφίσταται πέμφιξ οἷον ἐλαίου χλωρῆς ὥσπερ ἀράχνιον.
<span class="lb" data-page="17b.886" data-line="8" id="l17b.886.8"></span>ἐοίκασι γοῦν οὗτοι πέμφιγα καλεῖν οὐχ ὅλην τὴν φλύκταιναν,
<span class="lb" data-page="17b.886" data-line="9" id="l17b.886.9"></span>ἀλλὰ μόνον τὸ περιγράφον αὐτὴν ἔξωθεν ἀραχνίῳ
<span class="lb" data-page="17b.886" data-line="10" id="l17b.886.10"></span>παραπλήσιον. συντελέσας δ’ οὖν ὁ Ἱπποκράτης τὰς οἰκειοτάτας
<span class="lb" data-page="17b.886" data-line="11" id="l17b.886.11"></span>τε καὶ πρώτας διαφορὰς τῶν πυρετῶν, ἑξῆς ἐπὶ
<span class="lb" data-page="17b.886" data-line="12" id="l17b.886.12"></span>τὰς κατὰ χρόαν μεταβάς φησιν, οἱ δὲ ἐξέρυθροι οἱ δὲ ἔξωχροι,
<span class="lb" data-page="17b.886" data-line="13" id="l17b.886.13"></span>οἱ δὲ πελιοί. ἐξερύθρους μὲν εἶπεν οὐχ ἁπλῶς ἐρυθροὺς
<span class="lb" data-page="17b.886" data-line="14" id="l17b.886.14"></span>καὶ μετὰ τούτους ἐξῆς πάλιν ἐξώχρους, οὐκ ὠχροὺς,
<span class="lb" data-page="17b.886" data-line="15" id="l17b.886.15"></span>πελιοὺς δ’ ἁπλῶς οὐδὲν αὐτοῖς ἐπιτάσεως τοῦ δηλουμένου
<span class="lb" data-page="17b.886" data-line="16" id="l17b.886.16"></span>προσθεὶς, ὡς εἰ καὶ πελιδνοτάτους τούτους εἰρήκει. τοῦτο
<span class="lb" data-page="17b.886" data-line="17" id="l17b.886.17"></span>μὲν γὰρ ἀεὶ μοχθηρὸν τὸ χρῶμα. τὸ δὲ τῶν ἐρυθρῶν τε
<span class="pb" data-page="17b.887" id="p17b.887"></span>
<span class="lb" data-page="17b.887" data-line="1" id="l17b.887.1"></span>καὶ ὠχρῶν σύνηθες. οἱ δὲ ἐξέρυθροι, τουτέστιν οἱ σφοδρῶς
<span class="lb" data-page="17b.887" data-line="2" id="l17b.887.2"></span>ἐρυθροὶ, σφοδροτάτην μὲν ἐμφαίνουσι τὴν θερμασίαν, τὴν
<span class="lb" data-page="17b.887" data-line="3" id="l17b.887.3"></span>δ’ ὕλην αἷμα, καθάπερ οἱ ἔξωχροι τὴν ὠχρὰν χολήν. ἐπισκέπτου
<span class="lb" data-page="17b.887" data-line="4" id="l17b.887.4"></span>δὲ ἐπ’ αὐτῶν τὰ διαχωρούμενα, κᾂν μὲν μετὰ
<span class="lb" data-page="17b.887" data-line="5" id="l17b.887.5"></span>χολῆς εὑρίσκῃς, ἐξ ἀναχύσεως αὐτῆς γίνωσκε τὴν κατὰ φύσιν
<span class="lb" data-page="17b.887" data-line="6" id="l17b.887.6"></span>χροιὰν ὑπηλλάχθαι, ἐὰν δὲ ἄνευ χολῆς, τὴν ἐν διαφορᾷ
<span class="lb" data-page="17b.887" data-line="7" id="l17b.887.7"></span>πυρὸς τίθεσο τὴν χρόαν. οὗτοι μὲν οὖν οἱ πυρετοὶ
<span class="lb" data-page="17b.887" data-line="8" id="l17b.887.8"></span>μαρασμὸν <span class="milestone ed1page" data-n="5.456" data-unit="ed1page" id="ed1page.5.456"></span>ἐπιφέρουσιν, ἐὰν μὴ φθάσωσί ποτε μετὰ
<span class="lb" data-page="17b.887" data-line="9" id="l17b.887.9"></span>ῥίγους καὶ ἱδρῶτος κριθῆναι, οἱ δὲ ἐξέρυθροι τῶν συνόχων
<span class="lb" data-page="17b.887" data-line="10" id="l17b.887.10"></span>εἰσὶν ὑπὸ φλεβοτομίας ὠφελούμενοι τῆς ἄχρι λειποψυχίας
<span class="lb" data-page="17b.887" data-line="11" id="l17b.887.11"></span>ἀγούσης. ὡς ἐν τῇ τῆς θεραπευτικῆς μεθόδου πραγματείᾳ
<span class="lb" data-page="17b.887" data-line="12" id="l17b.887.12"></span>μεμάθηκας, ἔνθα καὶ ἡ χρεία μεγάλη φαίνεται τῆς τῶν
<span class="lb" data-page="17b.887" data-line="13" id="l17b.887.13"></span>τοιούτων διαφορῶν γνώσεως, ἰδίαν ἑκάστης αὐτῶν ἐχούσης
<span class="lb" data-page="17b.887" data-line="14" id="l17b.887.14"></span>θεραπείαν. οἱ δὲ πελιοὶ τῶν πυρετῶν, ἀπὸ τῆς χρόας καὶ
<span class="lb" data-page="17b.887" data-line="15" id="l17b.887.15"></span>οὗτοι δηλονότι τὴν ἐπωνυμίαν εἰληφότες, ἐλλείπειν σημαίνουσι
<span class="lb" data-page="17b.887" data-line="16" id="l17b.887.16"></span>τὸν αἱματικὸν χυμόν. καὶ δηλονότι σὺν αὐτῷ καὶ
<span class="lb" data-page="17b.887" data-line="17" id="l17b.887.17"></span>τὸ ἔμφυτον θερμὸν καὶ διὰ τοῦτό εἰσιν ὀλέθριοι. ὧν ἔνιοι
<span class="lb" data-page="17b.887" data-line="18" id="l17b.887.18"></span>καὶ τὰς διὰ κενώσεως ἐπιφερομένας συγκοπὰς ἐπιφέρουσι,
<span class="pb" data-page="17b.888" id="p17b.888"></span>
<span class="lb" data-page="17b.888" data-line="1" id="l17b.888.1"></span>περὶ ὦν ἔμαθες ἐν τῇ θεραπευτικῇ μεθόδῳ. τοὺς τοιούτους
<span class="lb" data-page="17b.888" data-line="2" id="l17b.888.2"></span>πυρετοὺς Εὐρυφῶν ὀνομάζει πελιὰς γράφων ὧδε· πελιὰς
<span class="lb" data-page="17b.888" data-line="3" id="l17b.888.3"></span>πυρετὸς ἴσχει καὶ βρεγμὸς ἄλλοτε καὶ ἄλλοτε καὶ τὴν κεφαλὴν
<span class="lb" data-page="17b.888" data-line="4" id="l17b.888.4"></span>ἀλγέει καὶ τὰ σπλάγχνα ὀδύνη ἴσχει καὶ ἐμέει χολὴν
<span class="lb" data-page="17b.888" data-line="5" id="l17b.888.5"></span>καὶ ὅταν ὀδύνη ἔχῃ, ἐνορᾷν οὐ δύναται ὅτι βαρύνεται,
<span class="lb" data-page="17b.888" data-line="6" id="l17b.888.6"></span>καὶ ἡ γαστὴρ ξηρὴ γίνεται καὶ ὁ χρὼς πελιὸς ἅπας καὶ τὰ
<span class="lb" data-page="17b.888" data-line="7" id="l17b.888.7"></span>χείλεα οἷάπερ μόρα τρώξαντι καὶ τῶν ὀφθαλμῶν τὰ λευκὰ
<span class="lb" data-page="17b.888" data-line="8" id="l17b.888.8"></span>πελιὰ καὶ ἐξορᾷ ὥσπερ ἀπαγχόμενος, ὅτε δὲ ἧσσον τοῦτο
<span class="lb" data-page="17b.888" data-line="9" id="l17b.888.9"></span>πάσχει, καὶ μεταβάλλει πολλάκις. ἀλλὰ κᾀν τῷ περὶ νούσων
<span class="lb" data-page="17b.888" data-line="10" id="l17b.888.10"></span>Ἱπποκράτει γεγραμμένῳ τῷ δοκοῦντι τοῖς περὶ τὸν
<span class="lb" data-page="17b.888" data-line="11" id="l17b.888.11"></span>Διοσκορίδην ὑφ’ Ἱπποκράτους γεγράφθαι τοῦ Θεσσαλοῦ
<span class="lb" data-page="17b.888" data-line="12" id="l17b.888.12"></span>υἱέος εἴρηταί τις νόσος πελιή. τοῦ βιβλίου δέ ἐστιν ἡ
<span class="lb" data-page="17b.888" data-line="13" id="l17b.888.13"></span>ἀρχὴ ἥδε· οὐρέεται πολλὴν, ὅταν ὑπερθερμανθῇ ἡ κεφαλή.
<span class="lb" data-page="17b.888" data-line="14" id="l17b.888.14"></span>περὶ δὲ τῆς πελιῆς νόσου κατὰ λέξιν οὕτω γράφει.
<span class="lb" data-page="17b.888" data-line="15" id="l17b.888.15"></span>πελιὴν πυρετὸς ἴσχει ξηρὸς καὶ φρὶξ ἄλλοτε καὶ ἄλλοτε καὶ
<span class="lb" data-page="17b.888" data-line="16" id="l17b.888.16"></span>τὴν κεφαλὴν ἀλγέει καὶ τὰ σπλάγχνα ὀδύνη ἴσχει
<span class="lb" data-page="17b.888" data-line="17" id="l17b.888.17"></span><span class="milestone ed2page" data-n="9.388" data-unit="ed2page" id="ed2page.9.388"></span>καὶ ἐμέει χολὴν, καὶ ὅταν ἡ ὀδύνη ἔχῃ, οὐ δύναται ἐνορᾷν,
<span class="lb" data-page="17b.888" data-line="18" id="l17b.888.18"></span>ἀλλὰ βαρύνεται, καὶ ἡ γαστὴρ ξηρὰ γίνεται καὶ ἡ χρόα
<span class="pb" data-page="17b.889" id="p17b.889"></span>
<span class="lb" data-page="17b.889" data-line="1" id="l17b.889.1"></span>πελιδνὴ καὶ τὰ χείλεα καὶ τῶν ὀφθαλμῶν τὰ λευκὰ πελιδνὰ
<span class="lb" data-page="17b.889" data-line="2" id="l17b.889.2"></span>καὶ ἐξορᾷ ὡς ἀγχόμενος. ἐνίοτε καὶ τὴν χρόαν μεταβάλλει,
<span class="lb" data-page="17b.889" data-line="3" id="l17b.889.3"></span>καὶ ἐκ πελιδνοῦ ὑπόχλωρος γίνεται. τινὲς δὲ πάλιν ἐνταῦθα
<span class="lb" data-page="17b.889" data-line="4" id="l17b.889.4"></span>μοχθηρῶς ἐξηγήσαντο πελιὸν πυρετὸν, ἐφ’ οὖ τὰ διαχωρήματα
<span class="lb" data-page="17b.889" data-line="5" id="l17b.889.5"></span>πελιὰ φαίνεται. τούτοις γὰρ ἀκόλουθόν ἐστι καὶ
<span class="lb" data-page="17b.889" data-line="6" id="l17b.889.6"></span>μέλανα καλεῖν πυρετὸν, ἐφ’ οὖ μελάνων ἔκκρισις γίνεται.
<span class="lb" data-page="17b.889" data-line="7" id="l17b.889.7"></span>καταλείπεται οὖν ἔτι τὸ τέλος τῆς ῥήσεως ἐξηγήσασθαι,
<span class="lb" data-page="17b.889" data-line="8" id="l17b.889.8"></span>γεγραφότος αὐτοῦ καὶ τὰ ἄλλα καὶ τὰ τοιαῦτα, τουτέστι
<span class="lb" data-page="17b.889" data-line="9" id="l17b.889.9"></span>τοῖς εἰρημένοις. εἰρήκει δ’ ὑστέρας τὰς κατὰ τὴν χρόαν
<span class="lb" data-page="17b.889" data-line="10" id="l17b.889.10"></span>διαφορὰς, οὐ κατὰ τὴν οὐσίαν αὐτὴν οὔσας τῶν πυρετῶν,
<span class="lb" data-page="17b.889" data-line="11" id="l17b.889.11"></span>ἐγγυτέρω γε μὴν τῶν ἄλλων τῶν ἀπό τινος συμβεβηκότος
<span class="lb" data-page="17b.889" data-line="12" id="l17b.889.12"></span>γινομένων, ὥσπερ ὅταν ἤτοι διαλείποντας ἢ συνεχεῖς λέγωμεν
<span class="lb" data-page="17b.889" data-line="13" id="l17b.889.13"></span>εἶναι τοὺς πυρετούς. καὶ τῶν διαλειπόντων τὸν μὲν
<span class="lb" data-page="17b.889" data-line="14" id="l17b.889.14"></span>τριταῖον, τὸν δὲ ἀμφημερινὸν, τὸν δὲ τεταρταῖον, καὶ τῶν
<span class="lb" data-page="17b.889" data-line="15" id="l17b.889.15"></span>συνεχῶν τὸν μὲν ἡμιτριταῖον, τὸν δὲ καυσώδη, τὸν δὲ κρυμνώδη,
<span class="lb" data-page="17b.889" data-line="16" id="l17b.889.16"></span>τὸν δὲ τυφώδη, τὸν δὲ λοιμώδη, τὸν δὲ ἑλεώδη,
<span class="lb" data-page="17b.889" data-line="17" id="l17b.889.17"></span>τὸν δὲ ἠπίαλον. ὁ δὲ Πραξαγόρας καὶ φρενιτικοὺς καὶ ληθαργικοὺς ﻿
<span class="pb" data-page="17b.890" id="p17b.890"></span>
<span class="lb" data-page="17b.890" data-line="1" id="l17b.890.1"></span>καὶ πρός γε τούτοις ἰκτερικούς τινας ὀνομάζει
<span class="lb" data-page="17b.890" data-line="2" id="l17b.890.2"></span>πυρετοὺς ἐν ταῖς διαφοραῖς τῶν ὀξέων. οἱ δὲ νεώτεροι καὶ
<span class="lb" data-page="17b.890" data-line="3" id="l17b.890.3"></span>συνοχόν τινα καλοῦσι πυρετὸν οὐ μόνον συνεχῆ, καὶ διαφοράς
<span class="lb" data-page="17b.890" data-line="4" id="l17b.890.4"></span>γε αὐτοῦ τίθενται τόν τε ὁμότονον ἢ ἀκμαστικὸν
<span class="lb" data-page="17b.890" data-line="5" id="l17b.890.5"></span>ὀνομαζόμενον καὶ τὸν ἐπακμαστικὸν καὶ τὸν παρακμαστικὸν.
<span class="lb" data-page="17b.890" data-line="6" id="l17b.890.6"></span>καθ’ ἑκατέραν δ’ αὖ τομὴν κοινὴν καὶ πρὸς τὰς ἄλλας νόσους
<span class="lb" data-page="17b.890" data-line="7" id="l17b.890.7"></span>ἐνίους μὲν ὀξεῖς πυρετοὺς ὀνομάζομεν, ἐνίους δὲ χρονίους
<span class="lb" data-page="17b.890" data-line="8" id="l17b.890.8"></span>καὶ κατ’ ἄλλην, εὐήθεις τε καὶ κακοήθεις. καὶ μέντοι
<span class="lb" data-page="17b.890" data-line="9" id="l17b.890.9"></span>καί τινας μὲν τεταγμένους ἢ ἀτάκτους, ἄλλους δ’ αὖ πάλιν
<span class="lb" data-page="17b.890" data-line="10" id="l17b.890.10"></span>περιοδίζοντας καὶ πεπλανημένους. ἔνιοι δὲ τῶν παλαιῶν
<span class="lb" data-page="17b.890" data-line="11" id="l17b.890.11"></span>καὶ τοὺς ἀπὸ διαφερόντων μορίων ἀναπτομένους ἀπ’ ἐκείνων
<span class="lb" data-page="17b.890" data-line="12" id="l17b.890.12"></span>ὠνόμαζον, πλευριτικόν τινα πυρετὸν λέγοντες, ἡπατικόν
<span class="lb" data-page="17b.890" data-line="13" id="l17b.890.13"></span>τε καὶ σπληνικὸν, ἑτέρους δ’ ἀπὸ ξυμπτώματος κωματώδους,
<span class="lb" data-page="17b.890" data-line="14" id="l17b.890.14"></span>καταφορικὸν, ληθαργικὸν, φρενιτικὸν, ἰκτερικόν. ὑπὲρ
<span class="lb" data-page="17b.890" data-line="15" id="l17b.890.15"></span>ὧν ἁπάντων ἐν ταῖς περὶ αὐτῶν πραγματείαις ἔμαθες. ἐν
<span class="lb" data-page="17b.890" data-line="16" id="l17b.890.16"></span>δὲ τῷ νῦν ἐνεστῶτι λόγῳ τὰ τῆς ἐξηγήσεως αὐτάρκως πεπέρανται.
<span class="lb" data-page="17b.890" data-line="17" id="l17b.890.17"></span>πρὸς γὰρ τῷ τὴν ἐμὴν γνώμην ἀποφῄνασθαι καὶ
<span class="pb" data-page="17b.891" id="p17b.891"></span>
<span class="lb" data-page="17b.891" data-line="1" id="l17b.891.1"></span>τῶν ἐνδόξων ἐξηγητῶν ἐμνημόνευσα, τοὺς ἄλλους ἅπαντας
<span class="lb" data-page="17b.891" data-line="2" id="l17b.891.2"></span>παραλιπὼν ὅσοι περὶ διαφορᾶς πυρετῶν ἀπεφῄναντό τι χωρὶς
<span class="lb" data-page="17b.891" data-line="3" id="l17b.891.3"></span>ὑπομνημάτων ἐξηγητικῶν, ἐν οἷς ἐστὶ καὶ Ἀρχιγένης,
<span class="lb" data-page="17b.891" data-line="4" id="l17b.891.4"></span>ὧν ἐν ἑτέρᾳ πραγματείᾳ μνημονεύσω.
</p>
<span class="lb rule" data-page="17b.891" data-line="5" id="l17b.891.5"></span>
          </article>

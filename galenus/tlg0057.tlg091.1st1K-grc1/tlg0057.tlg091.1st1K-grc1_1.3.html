<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.3">
<span class="pb page1" data-page="17b.815" id="p17b.815"></span>
<span class="milestone ed1page page1" data-n="5.445" data-unit="ed1page" id="ed1page.5.445"></span>
<span class="milestone ed2page page1" data-n="9.361" data-unit="ed2page" id="ed2page.9.361"></span>
<span class="lb head" data-page="17b.815" data-line="12" id="l17b.815.12"></span>
            <blockquote class="quote lemma">
<span class="lb" data-page="17b.815" data-line="13" id="l17b.815.13"></span>Οἱ φοξοὶ οἱ μὲν κρατεραύχενες ἰσχυροὶ καὶ τἄλλα καὶ τοῖσιν
<span class="lb" data-page="17b.815" data-line="14" id="l17b.815.14"></span>ὀστέοισιν, οἱ δὲ κεφαλαλγέες καὶ ὠτόῤῥυτοι, τουτέοισι
<span class="lb" data-page="17b.815" data-line="15" id="l17b.815.15"></span>ὑπερῶαι κοῖλαι καὶ ὀδόντες παρηλλαγμένοι.
</blockquote>
<span class="lb rule" data-page="17b.815" data-line="16" id="l17b.815.16"></span>
            <span class="pb" data-page="17b.816" id="p17b.816"></span>
            <p>
<span class="lb" data-page="17b.816" data-line="1" id="l17b.816.1"></span>Κᾀνταῦθα πάλιν οὐδὲν διαφέρει πότερα κρατεραύχενες
<span class="lb" data-page="17b.816" data-line="2" id="l17b.816.2"></span>ἐν πέντε συλλαβαῖς ἢ κρατραύχενες ἐν τέτρασί τις γράψειε.
<span class="lb" data-page="17b.816" data-line="3" id="l17b.816.3"></span>τοὺς γὰρ κρατεροὺς ἔχοντας τοὺς αὐχένας, ὅπερ ἐστὶν
<span class="lb" data-page="17b.816" data-line="4" id="l17b.816.4"></span>ἰσχυροὺς, ἑκατέρα τῶν φωνῶν σημαίνει. τὸ μέντοι μακραύχενες,
<span class="lb" data-page="17b.816" data-line="5" id="l17b.816.5"></span>ὅπερ ἔνιοι γράφουσι τὴν παλαιὰν ὑπαλλάττοντες
<span class="lb" data-page="17b.816" data-line="6" id="l17b.816.6"></span>γραφὴν, οὐ ταὐτὸν δηλοῖ. κρατερὸς μὲν γὰρ αὐχὴν ὁ ἰσχυρὸς
<span class="lb" data-page="17b.816" data-line="7" id="l17b.816.7"></span>ὀνομάζεται, διὰ σκληρότητα καὶ μέγεθος ὀστῶν τοιοῦτος
<span class="lb" data-page="17b.816" data-line="8" id="l17b.816.8"></span>γινόμενος τοὐπίπαν. οὕτως δ’ ἔχουσι καὶ οἱ περικείμενοι
<span class="lb" data-page="17b.816" data-line="9" id="l17b.816.9"></span>τοῖς ὀστέοις μύες τε καὶ τένοντες καὶ σύνδεσμοι. μακροὶ δ’
<span class="lb" data-page="17b.816" data-line="10" id="l17b.816.10"></span>αὐχένες οὐχ ὅπως ἐν ἀρετῆς μέρει γίνονται, ἀλλὰ καὶ
<span class="lb" data-page="17b.816" data-line="11" id="l17b.816.11"></span>μοχθηροὶ τοὐπίπαν εἰσὶ, παραπλησίως τῷ στενῷ καὶ μακρῷ
<span class="lb" data-page="17b.816" data-line="12" id="l17b.816.12"></span>θώρακι. καὶ <span class="milestone ed2page" data-n="9.362" data-unit="ed2page" id="ed2page.9.362"></span>γὰρ καὶ τοῦτον εὐρὺν εἶναι προσῆκεν,
<span class="lb" data-page="17b.816" data-line="13" id="l17b.816.13"></span>οὐ πλατὺν μόνον ἢ μακρόν. εὐρὺς δ’ ἐν τῇ κατὰ βάθος
<span class="lb" data-page="17b.816" data-line="14" id="l17b.816.14"></span>τε καὶ πλάτος διαστάσει καὶ θώραξ καὶ αὐχὴν καὶ πᾶν
<span class="lb" data-page="17b.816" data-line="15" id="l17b.816.15"></span>ὁτιοῦν ἄλλο γίνεται μόριον, ὅταν ἀνάλογον ἀλλήλοις αὐξηθῇ
<span class="lb" data-page="17b.816" data-line="16" id="l17b.816.16"></span>ταῦτα. πάντως δ’ ἐπ’ αὐτῶν ἐστι καὶ τὸ μῆκος, ἤτοι μεῖζον
<span class="lb" data-page="17b.816" data-line="17" id="l17b.816.17"></span>ἢ ἴσον γε τοῖς συμμέτρως ἔχουσιν. ὁ μὲν οὖν θώραξ
<span class="lb" data-page="17b.816" data-line="18" id="l17b.816.18"></span>τῶν ἐντυγχανόντων ἡμῖν ἀνθρώπων οὐ φαίνεται, πρὶν γυμνωθῆναι
<span class="pb" data-page="17b.817" id="p17b.817"></span>
<span class="lb" data-page="17b.817" data-line="1" id="l17b.817.1"></span>τὸ σῶμα. τὴν δὲ κεφαλὴν εὐθέως ὁρῶμέν τε
<span class="lb" data-page="17b.817" data-line="2" id="l17b.817.2"></span>καὶ γνωρίζομεν ὅ τί περ ἂν ἔχῃ κατά τε τὴν διάπλασιν
<span class="lb" data-page="17b.817" data-line="3" id="l17b.817.3"></span>καὶ τὸ μέγεθος σφάλμα· κατὰ μὲν τὸ μέγεθος, εἴτε σμικροτέρα
<span class="lb" data-page="17b.817" data-line="4" id="l17b.817.4"></span>τοῦ προσήκοντος ἢ μείζων γεγονυῖα, κατὰ δὲ τὴν
<span class="lb" data-page="17b.817" data-line="5" id="l17b.817.5"></span>διάπλασιν ἢ ἀκριβῶς στρογγύλην, τήν τε κατὰ μέτωπον
<span class="lb" data-page="17b.817" data-line="6" id="l17b.817.6"></span>ἐξοχὴν καὶ τὴν κατὰ τὸ ἰνίον ἀπολωλεκυῖα τελέως, ἢ φοξὴ
<span class="lb" data-page="17b.817" data-line="7" id="l17b.817.7"></span>προμηκεστέρας τοῦ δέοντος ἔχουσα τὰς ἐξοχὰς, ἤτοι γ’ ἀμφοτέρας
<span class="lb" data-page="17b.817" data-line="8" id="l17b.817.8"></span>ἢ τὴν ἑτέραν ἢ μίαν ἔχουσα μόνην, ἀπολωλεκυῖα
<span class="lb" data-page="17b.817" data-line="9" id="l17b.817.9"></span>δὲ τὴν ἑτέραν. ἐπὶ μὲν οὖν τῆς μείζονός τε καὶ φοξῆς
<span class="lb" data-page="17b.817" data-line="10" id="l17b.817.10"></span>ἐπισκέπτεσθαι προσήκει τό τε ποσὸν τῆς ὑπεροχῆς καὶ τὴν
<span class="lb" data-page="17b.817" data-line="11" id="l17b.817.11"></span>τοῦ αὐχένος ὑπεροχὴν, εἰς τὸ διαγνῶναι πότερον ἄμεινον
<span class="lb" data-page="17b.817" data-line="12" id="l17b.817.12"></span>αὐτοῖς ἢ χεῖρον ἡ κεφαλὴ κατεσκεύασται. δέδεικται γὰρ
<span class="lb" data-page="17b.817" data-line="13" id="l17b.817.13"></span>ἐν τοῖς ὑγιεινοῖς ὑπομνήμασιν οὐ μικρὰ χρεία γινομένη
<span class="lb" data-page="17b.817" data-line="14" id="l17b.817.14"></span>τοῖς ἰατροῖς ἔκ τε τοιαύτης γνώσεως εἰς φυλακὴν τῆς τοῦ
<span class="lb" data-page="17b.817" data-line="15" id="l17b.817.15"></span>μέρους ὑγείας καὶ τὴν ἐσομένην ἐπανόρθωσιν, εἰ φθάσειέ
<span class="lb" data-page="17b.817" data-line="16" id="l17b.817.16"></span>ποτε μαθεῖν. ἐπὶ δὲ τῆς ἐναργῶς μικρᾶς ἐγνωκέναι μὲν
<span class="lb" data-page="17b.817" data-line="17" id="l17b.817.17"></span>χρὴ τὴν σμικρότητα, προσεπισκέπτεσθαι δὲ ἐκ περιουσίας
<span class="lb" data-page="17b.817" data-line="18" id="l17b.817.18"></span>καὶ τὰ κατὰ τὸν τράχηλον. ἐπειδὴ στελέχει παραπλησίως ﻿
<span class="pb" data-page="17b.818" id="p17b.818"></span>
<span class="lb" data-page="17b.818" data-line="1" id="l17b.818.1"></span>ἡ ῥάχις ὡς ἐκ ῥιζώσεως πέφυκε τῆς κεφαλῆς. ἔμαθες γὰρ
<span class="lb" data-page="17b.818" data-line="2" id="l17b.818.2"></span>ἐξ ἐγκεφάλου τῷ νωτιαίῳ μυελῷ τήν τε τῆς γενέσεως ἀρχὴν
<span class="lb" data-page="17b.818" data-line="3" id="l17b.818.3"></span>εἶναι καὶ τὴν τῶν δυνάμεων χορηγίαν. περιέχουσι δὲ
<span class="lb" data-page="17b.818" data-line="4" id="l17b.818.4"></span>τοῦτον οἱ σπόνδυλοι λεπτὸν μὲν ὄντα μικροὶ, παχὺν δὲ
<span class="lb" data-page="17b.818" data-line="5" id="l17b.818.5"></span>γενόμενον εὐρεῖς. ὥσπερ οὖν ὁ μέγας μὲν θώραξ εὐρυχωρίαν
<span class="lb" data-page="17b.818" data-line="6" id="l17b.818.6"></span>τε μεγάλην ἔνδοθεν ἔχει, καθ’ ἣν ἄθλιπτα καὶ μεγάλα δύο
<span class="lb" data-page="17b.818" data-line="7" id="l17b.818.7"></span>σπλάγχνα περιέχεται πνεύμων καὶ καρδία. ὁ δὲ σμικρὸς
<span class="lb" data-page="17b.818" data-line="8" id="l17b.818.8"></span>ἀνάλογον αὐτῷ καὶ ταῦτα ἔχει σμικρά τε καὶ στενοχωρούμενα.
<span class="lb" data-page="17b.818" data-line="9" id="l17b.818.9"></span>κατὰ τὸν αὐτὸν τρόπον ἡ κεφαλὴ καὶ ἡ ῥάχις ἀνάλογον
<span class="lb" data-page="17b.818" data-line="10" id="l17b.818.10"></span>ἑαυταῖς ἔχουσιν ἐγκέφαλόν τε καὶ νωτιαῖον. ὅταν μὲν
<span class="lb" data-page="17b.818" data-line="11" id="l17b.818.11"></span>εἰς μέγεθος ἐπιδῶσιν, αὐτούς τε μεγάλους εὐρείας τε τὰς
<span class="lb" data-page="17b.818" data-line="12" id="l17b.818.12"></span>τοῦ πνεύματος χώρας ἐν αὐτοῖς ποιοῦσιν, αἱ δὲ σμικραὶ
<span class="lb" data-page="17b.818" data-line="13" id="l17b.818.13"></span>τἀναντία. φαίνεται δὲ καὶ τὰ τῆς διανοίας βεβλαμμένα
<span class="lb" data-page="17b.818" data-line="14" id="l17b.818.14"></span>τοῖς ἐναργῶς ἔχουσιν, ἤτοι πάνυ μεγάλας ἢ πάνυ σμικρὰς
<span class="lb" data-page="17b.818" data-line="15" id="l17b.818.15"></span>τὰς κεφαλάς. ἀλλ’ αἱ μὲν σμικραὶ μοχθηραὶ διὰ παντός,
<span class="lb" data-page="17b.818" data-line="16" id="l17b.818.16"></span>αἱ δὲ μεγάλαι γένοιντ’ ἄν ποτε κατὰ τὸ σπάνιον ἐπὶ ῥώμῃ
<span class="pb" data-page="17b.819" id="p17b.819"></span>
<span class="lb" data-page="17b.819" data-line="1" id="l17b.819.1"></span>τε τῆς κατὰ ταῦτα δυνάμεως καὶ πλήθει τῆς ὕλης, ἐξ ἧς
<span class="lb" data-page="17b.819" data-line="2" id="l17b.819.2"></span>διεπλάσθησαν, ὅπερ ὑπάρξαι φασὶ καὶ Περικλεῖ τῷ Ἀθηναίῳ
<span class="lb" data-page="17b.819" data-line="3" id="l17b.819.3"></span>συνετωτάτῳ γενομένῳ. σκώπτεται γοῦν ὑπὸ τῶν κωμικῶν
<span class="lb" data-page="17b.819" data-line="4" id="l17b.819.4"></span>ἐπὶ μεγέθει κεφαλῆς. ἔτι δὲ μᾶλλον, ἐὰν καὶ τὸ
<span class="lb" data-page="17b.819" data-line="5" id="l17b.819.5"></span>κατὰ φύσιν σχῆμα φυλάττῃ καὶ τὸν αὐχένα κρατερὸν ἔχῃ
<span class="lb" data-page="17b.819" data-line="6" id="l17b.819.6"></span>καὶ τοὺς ὀφθαλμοὺς δεδορκότας δριμὺ, γνωστέον ἄριστα
<span class="lb" data-page="17b.819" data-line="7" id="l17b.819.7"></span>διακεῖσθαι τὴν τοιαύτην κεφαλήν. αἱ δὲ φοξαὶ, καὶ γὰρ
<span class="lb" data-page="17b.819" data-line="8" id="l17b.819.8"></span>καὶ τούτων ἔφην τινὰς οὐκ εἶναι μεμπτὰς, γίνονται μὲν
<span class="lb" data-page="17b.819" data-line="9" id="l17b.819.9"></span>ὑπαλλαττομένης κατά τι τῆς ἀρίστης διαπλάσεως, ἥτις
<span class="lb" data-page="17b.819" data-line="10" id="l17b.819.10"></span>ἔοικε προμήκει σφαίρᾳ τεθλιμμένῃ καθ’ ἑκάτερον οὔσῃ·
<span class="lb" data-page="17b.819" data-line="11" id="l17b.819.11"></span>ἤτοι δὲ λείπουσαν ἔχουσι τὴν κατ’ ἰνίον ἢ μέτωπον ἐξοχὴν
<span class="lb" data-page="17b.819" data-line="12" id="l17b.819.12"></span>ἢ περαιτέρω <span class="milestone ed2page" data-n="9.363" data-unit="ed2page" id="ed2page.9.363"></span>τοῦ προσήκοντος ηὐξημένην. ὡς τὸ
<span class="lb" data-page="17b.819" data-line="13" id="l17b.819.13"></span>πολὺ μὲν οὖν, ἔφην, ὥσπερ τὴν μεγάλην, οὕτω καὶ ταύτας
<span class="lb" data-page="17b.819" data-line="14" id="l17b.819.14"></span>εὑρήσεις μεμπτάς. ἐν δὲ τῷ σπανίῳ γίνονται καὶ τούτων
<span class="lb" data-page="17b.819" data-line="15" id="l17b.819.15"></span>τινὲς ἀγαθαὶ, τῆς διαπλαττούσης δυνάμεως τὴν ὕλην, ἐξ ἧς
<span class="lb" data-page="17b.819" data-line="16" id="l17b.819.16"></span>ἐγενήθη κυούμενος ὁ ἄνθρωπος, ἰσχυρᾶς ὑπαρχούσης, ὡς
<span class="lb" data-page="17b.819" data-line="17" id="l17b.819.17"></span>μὴ νικηθῆναι τῷ πλήθει τοῦ ῥυέντος ἐπὶ τὸ χωρίον αἵματος,
<span class="pb" data-page="17b.820" id="p17b.820"></span>
<span class="lb" data-page="17b.820" data-line="1" id="l17b.820.1"></span>ἀλλ’ ἐξαρκέσαι τε καὶ ἀντισχεῖν αὐτὸ καὶ διαπλάσαι
<span class="lb" data-page="17b.820" data-line="2" id="l17b.820.2"></span>καλῶς. ἐπεὶ τοίνυν ἤτοι διὰ τὴν ἔνδειαν ὁποτέρας τῶν ἐξοχῶν
<span class="lb" data-page="17b.820" data-line="3" id="l17b.820.3"></span>ἢ διὰ τὴν ἐπαύξησιν αἱ φοξαὶ γίνονται κεφαλαὶ, πρῶτον
<span class="lb" data-page="17b.820" data-line="4" id="l17b.820.4"></span>μέν σε χρὴ προσέχειν τὸν νοῦν πότερον αὐξηθείσης ἢ
<span class="lb" data-page="17b.820" data-line="5" id="l17b.820.5"></span>μειωθείσης, οὐ μεμπτὸν δ’ ἀεὶ, τὸ προσαυξηθείσης.
<span class="lb" data-page="17b.820" data-line="6" id="l17b.820.6"></span><span class="milestone ed1page" data-n="5.446" data-unit="ed1page" id="ed1page.5.446"></span>ἀλλὰ συνεπισκέπτεσθαι χρὴ τηνικαῦτα πρῶτον μὲν
<span class="lb" data-page="17b.820" data-line="7" id="l17b.820.7"></span>τὴν εὐσχημοσύνην τῆς ἐπαυξήσεως· αἱ γὰρ ἀπρεπεῖς ἐπαυξήσεις
<span class="lb" data-page="17b.820" data-line="8" id="l17b.820.8"></span>εἰσι μοχθηραὶ· δεύτερον δὲ πότερον ἡ κατ’ ἰνίον
<span class="lb" data-page="17b.820" data-line="9" id="l17b.820.9"></span>ἐξοχὴ τῆς κεφαλῆς αὐτῆς γέγονε μείζων ἢ τὸ κατὰ πρόσωπον
<span class="lb" data-page="17b.820" data-line="10" id="l17b.820.10"></span>μέρος ηὔξηται, βέλτιον εἶναι νομίζοντα αὐξηθῆναι τὴν
<span class="lb" data-page="17b.820" data-line="11" id="l17b.820.11"></span>κατ’ ἰνίον. αὐτίκα γὰρ ἥ τε κυριωτάτη τῶν κοιλιῶν ἐστὶ
<span class="lb" data-page="17b.820" data-line="12" id="l17b.820.12"></span>τοῦ ἐγκεφάλου καὶ ἡ τοῦ νωτιαίου μυελοῦ ῥίζωσις. εἶτα
<span class="lb" data-page="17b.820" data-line="13" id="l17b.820.13"></span>καθεξῆς σκοπεῖν τὸν αὐχένα πότερον ἀσθενὴς ἢ κρατερός
<span class="lb" data-page="17b.820" data-line="14" id="l17b.820.14"></span>ἐστιν. ἐὰν γὰρ ἥ τ’ ἐξοχὴ μήτ’ ἀσχήμων ᾖ μήθ’ ὑπερβαλλόντως
<span class="lb" data-page="17b.820" data-line="15" id="l17b.820.15"></span>μεγάλη, γεναῖός τε αὐτὴν ἐκδέχεται τράχηλος,
<span class="lb" data-page="17b.820" data-line="16" id="l17b.820.16"></span>ἀποδέχου τὴν ὀξότητα τῆς τοιαύτης κεφαλῆς. ἰσχυροὺς γὰρ
<span class="lb" data-page="17b.820" data-line="17" id="l17b.820.17"></span>εὑρήσεις τούτους τά τε ἄλλα κᾀν τοῖς ὀστοῖς. ἐπίσκεψαι
<span class="pb" data-page="17b.821" id="p17b.821"></span>
<span class="lb" data-page="17b.821" data-line="1" id="l17b.821.1"></span>δ’ ἐνταῦθα τίνα λέγει τὰ ἄλλα, πότερα τὰ κατὰ θώρακα
<span class="lb" data-page="17b.821" data-line="2" id="l17b.821.2"></span>καὶ ἧπαρ, ὡς εἶναι τὰς τρεῖς ἀρχὰς τοῖς τοιούτοις γενναίας,
<span class="lb" data-page="17b.821" data-line="3" id="l17b.821.3"></span>οὐ μόνον τὴν κατὰ τὸν ἐγκέφαλον· ἢ τἄλλα μόνα λέγει διὰ
<span class="lb" data-page="17b.821" data-line="4" id="l17b.821.4"></span>τὰ τὴν πρώτην ἀρχήν τε καὶ γένεσιν ἐκ τῆς κεφαλῆς ἔχοντα.
<span class="lb" data-page="17b.821" data-line="5" id="l17b.821.5"></span>ταῦτα δέ ἐστι νωτιαῖος καὶ νεῦρα καὶ σὺν αὐτοῖς ἡ τῶν
<span class="lb" data-page="17b.821" data-line="6" id="l17b.821.6"></span>ὀστῶν οὐσία καὶ ἡ τῶν μυῶν, ἅπερ ἐξ ἀνάγκης συναυξάνεται
<span class="lb" data-page="17b.821" data-line="7" id="l17b.821.7"></span>καὶ συγκρατύνεται τῇ κεφαλῇ. καὶ ταῦτα δὲ εὑρήσεις
<span class="lb" data-page="17b.821" data-line="8" id="l17b.821.8"></span>ὡς τὸ πολὺ συναυξανόμενα. τοῦ γὰρ αἵματος, ἐξ οὗ διεπλάσθησαν
<span class="lb" data-page="17b.821" data-line="9" id="l17b.821.9"></span>τὰ κατὰ τὴν κεφαλὴν, ὄντος πολλοῦ τε καὶ εὐχρήστου
<span class="lb" data-page="17b.821" data-line="10" id="l17b.821.10"></span>καὶ τὴν ζωτικὴν δύναμιν, ἣν ἐκ καρδίας ἐδείξαμεν
<span class="lb" data-page="17b.821" data-line="11" id="l17b.821.11"></span>ὁρμᾶσθαι καὶ τὴν φυσικήν τε καὶ θρεπτικὴν ὀνομαζομένην,
<span class="lb" data-page="17b.821" data-line="12" id="l17b.821.12"></span>ἣν ἐξ ἥπατος ἔμαθες ἐπιῤῥεῖν ταῖς φλεψὶν, εὔλογον ὑπάρχειν
<span class="lb" data-page="17b.821" data-line="13" id="l17b.821.13"></span>εὐθὺς ἐξ ἀρχῆς ἰσχυρᾶς. καὶ δὴ τῷ τοιούτῳ ζώῳ τὰ
<span class="lb" data-page="17b.821" data-line="14" id="l17b.821.14"></span>ὡς θεμέλια τοῦ παντὸς σώματος ἀναγκαῖον εἶναι γενναῖα.
<span class="lb" data-page="17b.821" data-line="15" id="l17b.821.15"></span>τῆς δ’ ἐναντίως ἐχούσης κεφαλῆς, κατά τε τὸ μοχθηρὸν
<span class="lb" data-page="17b.821" data-line="16" id="l17b.821.16"></span>σχῆμα καὶ τὴν μικρότητα, προσεπισκέψασθαι τά τε καθ’
<span class="lb" data-page="17b.821" data-line="17" id="l17b.821.17"></span>ὑπερῶαν ἐν τῷ στόματι χωρία. καλεῖται δ’ οὕτως τὸ μέρος
<span class="lb" data-page="17b.821" data-line="18" id="l17b.821.18"></span>ἐκεῖνο τῆς ὑψηλῆς χώρας αὐτοῦ, ὅσον ὑπὲρ τὰς ἐκ τῆς
<span class="pb" data-page="17b.822" id="p17b.822"></span>
<span class="lb" data-page="17b.822" data-line="1" id="l17b.822.1"></span>ῥινὸς εἰς αὐτὸ συντερήσεις ἐστὶ μετέωρον. εὑρήσεις γὰρ οὖν
<span class="lb" data-page="17b.822" data-line="2" id="l17b.822.2"></span>καὶ τοῦτο κοῖλον, ἐφ’ ὧν ἡ φοξότης ὀξεῖά τε καὶ ἀσχήμων
<span class="lb" data-page="17b.822" data-line="3" id="l17b.822.3"></span>ἐγένετο. καὶ γὰρ οὖν καλοῦσιν οἱ ἄνθρωποι τούτους μάλιστα
<span class="lb" data-page="17b.822" data-line="4" id="l17b.822.4"></span>φοξούς. ἐπὶ πολλῶν δὲ καὶ ὀδόντες παρηλλαγμένοι
<span class="lb" data-page="17b.822" data-line="5" id="l17b.822.5"></span>φαίνονται, τουτέστιν οὐ κατ’ εὐθὺ τοῖς ἄνωθεν οἱ κάτωθεν
<span class="lb" data-page="17b.822" data-line="6" id="l17b.822.6"></span>οὔθ’ οἱ τομεῖς τοῖς τομεῦσιν οὔθ’ οἱ κυνόδοντες τοῖς κυνόδουσι
<span class="lb" data-page="17b.822" data-line="7" id="l17b.822.7"></span>οὔθ’ αἱ μύλαι ταῖς μύλαις, ἀλλ’ οἷον ἀνεσπασμένον
<span class="lb" data-page="17b.822" data-line="8" id="l17b.822.8"></span>τε ἅμα καὶ διεστραμμένον αὐτοῖς φαίνεται τὸ στόμα. τούτους
<span class="lb" data-page="17b.822" data-line="9" id="l17b.822.9"></span>οὖν εὑρήσεις κεφαλήν τε συνεχῶς ἀλγοῦντας καὶ
<span class="lb" data-page="17b.822" data-line="10" id="l17b.822.10"></span>ῥευματιζομένους τὰ ὦτα, ποτὲ μὲν ἰχῶρι λεπτῷ καὶ
<span class="lb" data-page="17b.822" data-line="11" id="l17b.822.11"></span>ὑγρῷ, ποτὲ δὲ οἷον πυώδει τε καὶ δυσώδει, τῶν ἀσθενῶν
<span class="lb" data-page="17b.822" data-line="12" id="l17b.822.12"></span>μορίων εἰωθότων καὶ πολὺ καὶ μοχθηρὸν περίττωμα
<span class="lb" data-page="17b.822" data-line="13" id="l17b.822.13"></span>γεννᾷν. ὁπότ’ οὖν σαφὴς ἐγένετο ἡ ῥῆσις, <span class="milestone ed2page" data-n="9.364" data-unit="ed2page" id="ed2page.9.364"></span>μικρόν
<span class="lb" data-page="17b.822" data-line="14" id="l17b.822.14"></span>τι προσθεὶς ἐπ’ ἄλλην μεταβήσομεν. τὸ δὲ μικρὸν τοῦτ’
<span class="lb" data-page="17b.822" data-line="15" id="l17b.822.15"></span>ἐστὶν ἀνάμνησις ἑνὸς τῶν εἰρημένων μοι κατὰ τὴν ἀρχὴν
<span class="lb" data-page="17b.822" data-line="16" id="l17b.822.16"></span>τοῦδε τοῦ λόγου. φαίνεται γὰρ ἤδη σαφῶς ὑπομνήματι
<span class="lb" data-page="17b.822" data-line="17" id="l17b.822.17"></span>μᾶλλον ἢ συγγράμματι τὸ προκείμενον ἐοικέναι βιβλίον, ﻿
<span class="pb" data-page="17b.823" id="p17b.823"></span>
<span class="lb" data-page="17b.823" data-line="1" id="l17b.823.1"></span>ἑαυτῷ τινὰ γράφοντος εἰς ἀνάμνησιν τοῦ Ἱπποκράτους, ὡς
<span class="lb" data-page="17b.823" data-line="2" id="l17b.823.2"></span>ἕκαστον ἔτυχεν ἤτοι θεασάμενος ἢ διὰ λογικῆς σκέψεως
<span class="lb" data-page="17b.823" data-line="3" id="l17b.823.3"></span>ἐξευρών. οὐδὲν γὰρ οὐδ’ ἐγγὺς οἰκεῖόν ἐστι τῇ πρώτῃ ῥήσει
<span class="lb" data-page="17b.823" data-line="4" id="l17b.823.4"></span>πρὸς τὴν δευτέραν, καθάπερ οὐδὲ τῇ τρίτῃ πάλιν πρὸς ταύτας.
</p>
<span class="lb rule" data-page="17b.823" data-line="5" id="l17b.823.5"></span>
          </article>

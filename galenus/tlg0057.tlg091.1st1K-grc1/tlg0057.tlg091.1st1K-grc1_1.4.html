<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.4">
<span class="pb page1" data-page="17b.823" id="p17b.823"></span>
<span class="milestone ed1page page1" data-n="5.446" data-unit="ed1page" id="ed1page.5.446"></span>
<span class="milestone ed2page page1" data-n="9.364" data-unit="ed2page" id="ed2page.9.364"></span>
<span class="lb head" data-page="17b.823" data-line="6" id="l17b.823.6"></span>
            <blockquote class="quote lemma">
<span class="lb" data-page="17b.823" data-line="7" id="l17b.823.7"></span>Ὅσοισιν ὀστέον ἀπὸ ὑπερώης ἀπῆλθε, τουτέοισι μέση ἵζει
<span class="lb" data-page="17b.823" data-line="8" id="l17b.823.8"></span>ἡ ῥίς. ὅσοισι δὲ, ὅθεν οἱ ὀδόντες, ἄκρη σιμοῦται.
</blockquote>
<span class="lb rule" data-page="17b.823" data-line="9" id="l17b.823.9"></span>
            <p>
<span class="lb" data-page="17b.823" data-line="10" id="l17b.823.10"></span>Τὸ διαφράττον ὀστοῦν τοὺς δύο πόρους τῆς ῥινὸς
<span class="lb" data-page="17b.823" data-line="11" id="l17b.823.11"></span>ἐστήρικται κατ’ ἄλλου τινὸς ὀστοῦ λεπτοῦ, τὴν μὲν ἀρχὴν
<span class="lb" data-page="17b.823" data-line="12" id="l17b.823.12"></span>ἔχοντος ἄνωθεν ἐκ τοῦ μεσοφρύου, τελευτῶντος δ’ ἐπὶ τὸ
<span class="lb" data-page="17b.823" data-line="13" id="l17b.823.13"></span>πέρας τῆς ῥινὸς, ἔνθα τὰ πτερύγια. κατὰ τοῦτο μὲν οὖν
<span class="lb" data-page="17b.823" data-line="14" id="l17b.823.14"></span>τὸ μέρος ἐπίκειται τὸ διάφραγμα τῆς ῥινὸς, ἐκείνοις τοῖς
<span class="lb" data-page="17b.823" data-line="15" id="l17b.823.15"></span>χωρίοις, εἰς ἃ τὰ πέρατα τῶν τομέων ὀδόντων ἀνήκει. τὸ
<span class="pb" data-page="17b.824" id="p17b.824"></span>
<span class="lb" data-page="17b.824" data-line="1" id="l17b.824.1"></span>δ’ ἀνωτέρω τούτων ὑπερώα μὲν ὀνομάζεται, στηρίζεται δ’
<span class="lb" data-page="17b.824" data-line="2" id="l17b.824.2"></span>ἐπ’ αὐτῆς τὸ μέσον τοῦ διαφράγματος τῆς ῥινὸς. ἔνθα ἂν
<span class="lb" data-page="17b.824" data-line="3" id="l17b.824.3"></span>οὖν ἀπόληταί τι τῶν στηριζόντων ὀστῶν, καταπῖπτον ἐνταῦθα
<span class="lb" data-page="17b.824" data-line="4" id="l17b.824.4"></span>τὸ διάφραγμα κοίλην ἐργάζεται κατ’ ἐκεῖνο τὸ μέρος
<span class="lb" data-page="17b.824" data-line="5" id="l17b.824.5"></span>τὴν ῥῖνα, καὶ καλεῖται ταύτης τὸ σύμπτωμα σιμότης.
</p>
<span class="lb rule" data-page="17b.824" data-line="6" id="l17b.824.6"></span>
          </article>

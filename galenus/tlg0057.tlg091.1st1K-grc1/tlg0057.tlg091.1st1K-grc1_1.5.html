<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.5">
<span class="pb page1" data-page="17b.824" id="p17b.824"></span>
<span class="milestone ed1page page1" data-n="5.446" data-unit="ed1page" id="ed1page.5.446"></span>
<span class="milestone ed2page page1" data-n="9.364" data-unit="ed2page" id="ed2page.9.364"></span>
<span class="lb head" data-page="17b.824" data-line="7" id="l17b.824.7"></span>
            <blockquote class="quote lemma">
<span class="lb" data-page="17b.824" data-line="8" id="l17b.824.8"></span>Αἱ τῶν νηπίων ἐκλάμψιες ἅμα ἥβῃ ἐστὶν οἷσι μεταβολὰς
<span class="lb" data-page="17b.824" data-line="9" id="l17b.824.9"></span>ἴσχουσι καὶ ἄλλας καὶ ἐς νεφρὸν ὀδύνη βαρεῖα, ὅταν
<span class="lb" data-page="17b.824" data-line="10" id="l17b.824.10"></span>πληρῶνται σίτου.
</blockquote>
<span class="lb rule" data-page="17b.824" data-line="11" id="l17b.824.11"></span>
            <p>
<span class="lb" data-page="17b.824" data-line="12" id="l17b.824.12"></span>Ταύτην τὴν γραφὴν ἁπάντων μὲν τῶν ἐξηγητῶν εἰδότων,
<span class="lb" data-page="17b.824" data-line="13" id="l17b.824.13"></span>ἁπάντων δὲ τῶν παλαιῶν ἀντιγράφων ἐχόντων, ἔνιοι
<span class="lb" data-page="17b.824" data-line="14" id="l17b.824.14"></span>τῶν νεωτέρων μεταγράφειν ἐπεχείρησαν ἄλλος ἄλλως, οἱ
<span class="lb" data-page="17b.824" data-line="15" id="l17b.824.15"></span>μὲν ἐπιλήψιες γράφοντες, οἱ δὲ καταλήψιες, οἱ δὲ ἐπιλάμψιες.
<span class="lb" data-page="17b.824" data-line="16" id="l17b.824.16"></span>ἡ δ’ ἐξήγησις αὐῶν ἐπιληψίαν αὐτῷ βούλεται
<span class="lb" data-page="17b.824" data-line="17" id="l17b.824.17"></span>δηλοῦσθαι, παυομένην ὡς τὰ πολλὰ τοῖς ἐκ νηπίου ἔχουσιν
<span class="pb" data-page="17b.825" id="p17b.825"></span>
<span class="lb" data-page="17b.825" data-line="1" id="l17b.825.1"></span>αὐτὴν, ἐν τῇ τῆς παιδικῆς ἡλικίας εἰς τὴν ἡβικὴν μεταβολῇ.
<span class="lb" data-page="17b.825" data-line="2" id="l17b.825.2"></span>καὶ γὰρ φαίνεται γινόμενον οὕτως, ἐὰν μή τις ἐν τῷ χρόνῳ
<span class="lb" data-page="17b.825" data-line="3" id="l17b.825.3"></span>τούτῳ πλημμελῶς διαιτώμενος αἴτιος αὐτῷ γένηται τοῦ
<span class="lb" data-page="17b.825" data-line="4" id="l17b.825.4"></span><span class="milestone ed2page" data-n="9.365" data-unit="ed2page" id="ed2page.9.365"></span>διαμεῖναι τὸ νόσημα. γίνεται μὲν οὖν ὡς τὸ πολὺ
<span class="lb" data-page="17b.825" data-line="5" id="l17b.825.5"></span>διὰ ψυχρὰν ἐγκεφάλου κρᾶσιν, συνεζευγμένης ὑγρότητος αὐτῇ
<span class="lb" data-page="17b.825" data-line="6" id="l17b.825.6"></span>τὰ πολλά. σπάνιοι γὰρ αἱ ἐκ μορίου τινὸς ὁρμώμεναι,
<span class="lb" data-page="17b.825" data-line="7" id="l17b.825.7"></span>θεραπεύεται δ’ ὅταν ἡβάσκωσιν, ἐὰν καὶ τἄλλα τις ὡς
<span class="lb" data-page="17b.825" data-line="8" id="l17b.825.8"></span>προσήκει πράττῃ, διὰ τὴν ἐπὶ τὸ ξηρότερόν τε καὶ θερμότερον
<span class="lb" data-page="17b.825" data-line="9" id="l17b.825.9"></span>μεταβολὴν τῆς κράσεως ὅλου τοῦ σώματος. ὅπως
<span class="lb" data-page="17b.825" data-line="10" id="l17b.825.10"></span>γὰρ ὁ ἀκμάζων θερμότερός ἐστι τοῦ παιδὸς ἔμαθες ἐν τοῖς
<span class="lb" data-page="17b.825" data-line="11" id="l17b.825.11"></span>περὶ κράσεων, ἔνθεν καὶ ὅπως ὁ παῖς οὐκ ἀκμάζοντός ἐστι
<span class="lb" data-page="17b.825" data-line="12" id="l17b.825.12"></span>θερμότερος. ὁ μὲν ἀκμάζων ἁπλῶς θερμότερος, ὁ δὲ παῖς
<span class="lb" data-page="17b.825" data-line="13" id="l17b.825.13"></span>οὐχ ἁπλῶς, ἀλλ’ ὅτι πλέον ἔχει τὸ ἔμφυτον θερμόν. ἐκλάμψεις
<span class="lb" data-page="17b.825" data-line="14" id="l17b.825.14"></span>οὖν τοῦ θερμοῦ βούλονται λέγειν αὐτὸν οἱ καλέσαντες
<span class="lb" data-page="17b.825" data-line="15" id="l17b.825.15"></span>ἑαυτοὺς Ἱπποκρατείους, ἐκ μεταφορᾶς ἀπὸ τῆς ἐκτὸς
<span class="lb" data-page="17b.825" data-line="16" id="l17b.825.16"></span>φλογὸς, ἥτις ὅταν ἐπικρατήσῃ τῆς ὕλης, ὥστε ἑαυτῇ
<span class="lb" data-page="17b.825" data-line="17" id="l17b.825.17"></span>συνεξομοιῶσαι πᾶσαν, ἐξέλαμψέ τε καὶ φανερὰ πᾶσιν ἐγένετο,
<span class="pb" data-page="17b.826" id="p17b.826"></span>
<span class="lb" data-page="17b.826" data-line="1" id="l17b.826.1"></span>κατακεκρυμμένη πρόσθεν, ἡνίκα τὴν ὕλην ὑγρὰν οὖσαν
<span class="lb" data-page="17b.826" data-line="2" id="l17b.826.2"></span>ἐξήραινεν. ὁ δέ γε Ζεῦξις, ὡσαύτως δ’ αὐτῷ καὶ τῶν
<span class="lb" data-page="17b.826" data-line="3" id="l17b.826.3"></span>ἐμπειρικῶν τινες, οὐχ οὕτως ἀκούουσι τὴν ἔκλαμψιν, ἀλλ’
<span class="lb" data-page="17b.826" data-line="4" id="l17b.826.4"></span>ἑτέρῳ τινὶ τρόπῳ· μαθήσῃ δὲ τῆς τοῦ Ζεύξιδος ῥήσεως
<span class="lb" data-page="17b.826" data-line="5" id="l17b.826.5"></span>παραγραφείσης ὧδε. νήπια λέγει ὁ Ἱπποκράτης τὰ μέχρι
<span class="lb" data-page="17b.826" data-line="6" id="l17b.826.6"></span>ἥβης, ταῦτα δὲ κατὰ τὸν τοῦ ἡβάσκειν χρόνον ἐκλάμπει,
<span class="lb" data-page="17b.826" data-line="7" id="l17b.826.7"></span>ἐμφατικῶς ἄγαν τῇ μεταφορᾷ χρησάμενος. καὶ γὰρ σαρκοῦται
<span class="lb" data-page="17b.826" data-line="8" id="l17b.826.8"></span>τὰ τηνικαῦτα μᾶλλον καὶ εὐερνέστερα γίνεται καὶ τῷ
<span class="lb" data-page="17b.826" data-line="9" id="l17b.826.9"></span>χρώματι καὶ τῷ εἴδει χαριέστερα καὶ τῇ δυνάμει καὶ λογισμῷ
<span class="lb" data-page="17b.826" data-line="10" id="l17b.826.10"></span>βελτίονα. ἀθρόως δὲ γίνεται τοιαῦτα ὥστε καὶ τῶν
<span class="lb" data-page="17b.826" data-line="11" id="l17b.826.11"></span>εὐειδῶν φύσει τότε μᾶλλον ἐκλάμπει τὸ κάλλος. ὁ δ’ αὐτὸς
<span class="lb" data-page="17b.826" data-line="12" id="l17b.826.12"></span>οὗτος Ζεῦξις νήπιά φησιν εἰρῆσθαι πάντα τὰ παιδία,
<span class="lb" data-page="17b.826" data-line="13" id="l17b.826.13"></span>καθότι καὶ Ἡρόφιλος ὠνόμασεν αὐτὰ οὕτως. καὶ γὰρ περὶ
<span class="lb" data-page="17b.826" data-line="14" id="l17b.826.14"></span>τούτου γράφει τόνδε τὸν τρόπον διὰ ταύτης τῆς λέξεως·
<span class="lb" data-page="17b.826" data-line="15" id="l17b.826.15"></span>φαίνεται νήπια λέγων ὁ Ἱπποκράτης τὰ ἕως ἥβης καὶ οὐχὶ
<span class="lb" data-page="17b.826" data-line="16" id="l17b.826.16"></span>τὰ νεογνὰ μέχρι τῶν πέντε ἢ ἓξ ἐτῶν, ὡς νῦν οἱ πλεῖστοι
<span class="lb" data-page="17b.826" data-line="17" id="l17b.826.17"></span>λέγουσιν. ἤρκει δὲ καὶ ὁ Ἡρόφιλος<span class="milestone ed1page" data-n="5.447" data-unit="ed1page" id="ed1page.5.447"></span> τὰ τηλικαῦτα
<span class="lb" data-page="17b.826" data-line="18" id="l17b.826.18"></span>λέγων νήπια, δι’ ὧν φησι· τοῖς νηπίοις οὐ γίνεται σπέρματα
<span class="pb" data-page="17b.827" id="p17b.827"></span>
<span class="lb" data-page="17b.827" data-line="1" id="l17b.827.1"></span>μεγάλα, καταμήνια, κύημα, φαλακρότης. οὐ γὰρ τοῖς
<span class="lb" data-page="17b.827" data-line="2" id="l17b.827.2"></span>μέχρι τῆς προειρημένης ἡλικίας παραγινομένοις λέγει μὴ
<span class="lb" data-page="17b.827" data-line="3" id="l17b.827.3"></span>γίνεσθαι ταῦτα, τουτέστιν ἀπὸ τῆς πρώτης εὐθέως γενέσεως,
<span class="lb" data-page="17b.827" data-line="4" id="l17b.827.4"></span>ὅπερ τινὲς δεχόμενοι καταγελῶσιν αὐτοῦ, ὡς τὰ πᾶσι
<span class="lb" data-page="17b.827" data-line="5" id="l17b.827.5"></span>γιγνωσκόμενα διδάσκοντος, ὧν ἐστὶ καὶ ὁ Καλλίμαχος, ἀλλὰ
<span class="lb" data-page="17b.827" data-line="6" id="l17b.827.6"></span>τοῖς μέχρις ἥβης, ἐπειδή τινες ὑπέλαβον καὶ ἐν τούτοις
<span class="lb" data-page="17b.827" data-line="7" id="l17b.827.7"></span>ταῦτα γίνεσθαι. ταῦτα μέν σοι καὶ τὰ τοῦ Ζεύξιδος· ἐμοὶ
<span class="lb" data-page="17b.827" data-line="8" id="l17b.827.8"></span>δ’ ὅπως εἰρῆσθαι δοκεῖ τὰ νήπια καὶ πρόσθεν μὲν εἶπον,
<span class="lb" data-page="17b.827" data-line="9" id="l17b.827.9"></span>ἀναλήψομαι δὲ καὶ νῦν ἔτι σαφέστερον τὸν λόγον. τὸ τῆς
<span class="lb" data-page="17b.827" data-line="10" id="l17b.827.10"></span>ἐπιληψίας πάθος ἤτοι κατὰ φυσικὴν γίνεται δυσκρασίαν,
<span class="lb" data-page="17b.827" data-line="11" id="l17b.827.11"></span>ὅταν ὑγρὸς ὁ ἐγκέφαλος ἱκανῶς ᾖ καὶ τηνικαῦτά γε καὶ
<span class="lb" data-page="17b.827" data-line="12" id="l17b.827.12"></span>παιδίων ὀνομάζεται τὸ νόσημα, καθάπερ αὐτὸς ἐδήλωσεν
<span class="lb" data-page="17b.827" data-line="13" id="l17b.827.13"></span>ἐν τῷ περὶ ὑδάτων καὶ ἀέρων καὶ τόπων ὧδέ πως γράψας·
<span class="lb" data-page="17b.827" data-line="14" id="l17b.827.14"></span>τοῖς παιδίοις συμπίπτειν σπασμούς τε καὶ ἄσθματα, ἃ νομίζουσι
<span class="lb" data-page="17b.827" data-line="15" id="l17b.827.15"></span>τὸ παιδίον ποιέειν καὶ νοῦσον εἶναι. κατὰ ταύτην
<span class="lb" data-page="17b.827" data-line="16" id="l17b.827.16"></span>τὴν ῥῆσιν εὔδηλον ὅτι προσυπακοῦσαι δεῖ τὸ παιδίων πάθος,
<span class="lb" data-page="17b.827" data-line="17" id="l17b.827.17"></span>ὡς εἶναι τὴν λέξιν ταύτην· ἃ νομίζουσι τὸ παιδίων πάθος
<span class="lb" data-page="17b.827" data-line="18" id="l17b.827.18"></span>ποιεῖν καὶ ἱερὴν νοῦσον εἶναι. γίνεται δὲ καὶ δι’ ἁμαρτήματα ﻿
<span class="pb" data-page="17b.828" id="p17b.828"></span>
<span class="lb" data-page="17b.828" data-line="1" id="l17b.828.1"></span>τοῖς παιδίοις ταὐτὸ τοῦτο πάθος, ἰατρικῆς θεραπείας
<span class="lb" data-page="17b.828" data-line="2" id="l17b.828.2"></span>δεόμενον. ὅταν δὲ δι’ ὑγρότητα γίνεται, νηπίοις οὖσιν
<span class="lb" data-page="17b.828" data-line="3" id="l17b.828.3"></span>εὐθὺς ἄρχεται καὶ παύεται μηδὲν ἡμῶν πραγματευομένων,
<span class="lb" data-page="17b.828" data-line="4" id="l17b.828.4"></span>ἐν τῇ τῆς ἡλικίας μεταβολῇ, ὡς οἷς ἂν ἄρξηται
<span class="lb" data-page="17b.828" data-line="5" id="l17b.828.5"></span>παιδίοις, <span class="milestone ed2page" data-n="9.366" data-unit="ed2page" id="ed2page.9.366"></span>μὴ κατὰ τὴν πρώτην εὐθὺς ἡλικίαν, βρέφεσεν
<span class="lb" data-page="17b.828" data-line="6" id="l17b.828.6"></span>οὖσιν, ἀλλ’ ἐν τῷ προϊέναι, δῆλόν ἐστιν ἐξ ἁμαρτημάτων,
<span class="lb" data-page="17b.828" data-line="7" id="l17b.828.7"></span>τούτοις τῶν κατὰ τὴν δίαιταν, ἤ τινος ἔξωθεν αἰτίας
<span class="lb" data-page="17b.828" data-line="8" id="l17b.828.8"></span>ἑτέρας, ἐσχηκὸς τὴν γένεσιν, ἐφ’ ὧν οὐ χρὴ τὴν μεταβολὴν
<span class="lb" data-page="17b.828" data-line="9" id="l17b.828.9"></span>τῆς ἡλικίας ἀναμένειν, ἀλλὰ τὴν γεγονυῖαν τὴν
<span class="lb" data-page="17b.828" data-line="10" id="l17b.828.10"></span>διάθεσιν ἐν αὐτοῖς νοσώδη θεραπεύειν. ἐκεῖνό γε μὴν ἄξιον
<span class="lb" data-page="17b.828" data-line="11" id="l17b.828.11"></span>οὐ σμικρᾶς ζητήσεώς ἐστιν, ἐὰν κατὰ τὴν παλαιὰν γραφὴν
<span class="lb" data-page="17b.828" data-line="12" id="l17b.828.12"></span>ἐκλάμψιας ἀκούσωμεν, ὡς ὁ Ἱπποκράτης καὶ ὁ Ζεῦξις ἥκουσιν.
<span class="lb" data-page="17b.828" data-line="13" id="l17b.828.13"></span>ὁ γὰρ λόγος ἐστὶ τοιοῦτος. αἱ τῶν νηπίων, ὅταν
<span class="lb" data-page="17b.828" data-line="14" id="l17b.828.14"></span>ἡβάσκωσιν ἐκλάμψεις τοῦ θερμοῦ καὶ ἄλλας μέν τινας ἐν
<span class="lb" data-page="17b.828" data-line="15" id="l17b.828.15"></span>αὐτοῖς ἴσχουσι μεταβολὰς καὶ μέντοι καὶ τὴν τῶν νεφρῶν
<span class="lb" data-page="17b.828" data-line="16" id="l17b.828.16"></span>πεῖσιν ἣν αὐτὸς ἐφεξῆς διηγεῖται. παραλειφθήσεται γὰρ ἐν
<span class="lb" data-page="17b.828" data-line="17" id="l17b.828.17"></span>τῷ τοιούτῳ λόγῳ τὸ τῆς ἐπιληψίας ὄνομα καὶ κατὰ τοῦτο
<span class="pb" data-page="17b.829" id="p17b.829"></span>
<span class="lb" data-page="17b.829" data-line="1" id="l17b.829.1"></span>φαίνονταί τινες οὐκ ἀλόγως ἐπιλήψεις γράψαντες, ὥσπερ
<span class="lb" data-page="17b.829" data-line="2" id="l17b.829.2"></span>ἔνιοι καταλήψεις. ἐχρῆν δ’ αὐτοὺς ὡς οὐχ εὑρόντας οὕτω
<span class="lb" data-page="17b.829" data-line="3" id="l17b.829.3"></span>γεγραμμένον, ἀλλ’ ὡς ἄμεινον οὕτω γράφειν, εἰπόντας, ἐπὶ
<span class="lb" data-page="17b.829" data-line="4" id="l17b.829.4"></span>τὴν εἰρημένην ἐξήγησιν ἀφικνεῖσθαι. προκειμένου δὲ τοῦ
<span class="lb" data-page="17b.829" data-line="5" id="l17b.829.5"></span>καὶ συνδέσμου τοῦτον πάλιν ἀφαιροῦσιν ἔνιοι, δύο βουλόμενοι
<span class="lb" data-page="17b.829" data-line="6" id="l17b.829.6"></span>λόγους εἶναι κατ’ οὐδὲν ἀλλήλοις κοινωνοῦντας, ἕνα
<span class="lb" data-page="17b.829" data-line="7" id="l17b.829.7"></span>μὲν ἐκ τῆσδε τῆς ῥήσεως αὐτάρκως δηλούμενον. αἱ τῶν
<span class="lb" data-page="17b.829" data-line="8" id="l17b.829.8"></span>νηπίων ἐκλάμψιες ἅμα ἥβῃ ἔστιν οἷσι μεταβολὰς ἴσχουσι
<span class="lb" data-page="17b.829" data-line="9" id="l17b.829.9"></span>καὶ ἄλλας. ἕτερον δὲ τοιόνδε, ἐς νεφρὸν ὀδύνη βαρεῖα, ὅταν
<span class="lb" data-page="17b.829" data-line="10" id="l17b.829.10"></span>πληρῶνται σίτου. καὶ τὰ τούτων συνεχῆ περὶ νεφρίτιδος
<span class="lb" data-page="17b.829" data-line="11" id="l17b.829.11"></span>αὐτοῦ διδάσκοντος, ἀφ’ ἑτέρας ἀρχῆς, οὐχ ὡς τοῖς παιδίοις
<span class="lb" data-page="17b.829" data-line="12" id="l17b.829.12"></span>ὅταν ἡβάσκῃ εἰς τοῦτο τὸ νόσημα τῆς ἐπιληψίας μεθισταμένης.
<span class="lb" data-page="17b.829" data-line="13" id="l17b.829.13"></span>οὐ γὰρ φαίνεται κατὰ τὴν ἡλικίαν ταύτην νεφρῖτις
<span class="lb" data-page="17b.829" data-line="14" id="l17b.829.14"></span>γενομένη, καθάπερ ὁ κατὰ τὴν κύστιν λίθος. οὗτος μὲν
<span class="lb" data-page="17b.829" data-line="15" id="l17b.829.15"></span>γὰρ παιδίοις μᾶλλον, νεφρῖτις δὲ τοῖς παρακμάζουσι γίνεται.
<span class="lb" data-page="17b.829" data-line="16" id="l17b.829.16"></span>παραγράψωμεν οὖν ἐφεξῆς τὰ περὶ νεφρίτιδος οὕτω λεγόμενα.
</p>
<span class="lb rule" data-page="17b.829" data-line="17" id="l17b.829.17"></span>
          </article>

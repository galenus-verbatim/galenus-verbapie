<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.6">
<span class="pb page1" data-page="17b.830" id="p17b.830"></span>
<span class="milestone ed1page page1" data-n="5.447" data-unit="ed1page" id="ed1page.5.447"></span>
<span class="milestone ed2page page1" data-n="9.366" data-unit="ed2page" id="ed2page.9.366"></span>
<span class="lb head" data-page="17b.830" data-line="1" id="l17b.830.1"></span>
            <blockquote class="quote lemma">
<span class="lb" data-page="17b.830" data-line="2" id="l17b.830.2"></span>Ἐς νεφρὸν ὀδύνη βαρεῖα, ὅταν πληρῶνται σίτου, ἐμέουσί
<span class="lb" data-page="17b.830" data-line="3" id="l17b.830.3"></span>τε φλέγμα. ὅταν δὲ πλεονάζωσιν αἱ ὀδύναι, ἰώδεα, καὶ
<span class="lb" data-page="17b.830" data-line="4" id="l17b.830.4"></span>ῥᾴους μὲν γίνονται, λύονται δὲ ὅταν σίτων κενωθῶσιν,
<span class="lb" data-page="17b.830" data-line="5" id="l17b.830.5"></span>ψάμμια τε πυῤῥὰ ὑφίσταται, αἱματῶδές τε οὐρέουσι·
<span class="lb" data-page="17b.830" data-line="6" id="l17b.830.6"></span>νάρκη μηροῦ τοῦ κατ’ ἴξιν. ἐλινύειν οὐ ξυμφέρει, ἀλλὰ
<span class="lb" data-page="17b.830" data-line="7" id="l17b.830.7"></span>γυμνάζεσθαι, μὴ ἐμπίπλασθαι. τοὺς νέους ἐλλεβορίζειν,
<span class="lb" data-page="17b.830" data-line="8" id="l17b.830.8"></span>ἰγνύην τάμνειν, οὐρητικοῖς καθῆραι, λεπτῦναι καὶ
<span class="lb" data-page="17b.830" data-line="9" id="l17b.830.9"></span>ἁπαλῦναι.
</blockquote>
<span class="lb rule" data-page="17b.830" data-line="10" id="l17b.830.10"></span>
            <p>
<span class="lb" data-page="17b.830" data-line="11" id="l17b.830.11"></span>Ὀδύνην βαρεῖαν ἤτοι τὴν ὡς βαρέος τινὸς ἐγκειμένου
<span class="lb" data-page="17b.830" data-line="12" id="l17b.830.12"></span>κατὰ τὸ χωρίον αἴσθησιν φέρουσαν ἢ τὴν χαλεπὴν ἀκούειν
<span class="lb" data-page="17b.830" data-line="13" id="l17b.830.13"></span>οἷόν τ’ ἐστίν. ἀληθὲς γὰρ ἑκάτερόν ἐστι, κατὰ διαφέροντας
<span class="lb" data-page="17b.830" data-line="14" id="l17b.830.14"></span>χρόνους ἐν τοῖς νεφροῖς γινόμενον. ἐπειδὴ σφοδρότατα μὲν
<span class="lb" data-page="17b.830" data-line="15" id="l17b.830.15"></span>ὀδυνῶνται κατά τε τὰς γενέσεις καὶ διεξόδους τῶν
<span class="lb" data-page="17b.830" data-line="16" id="l17b.830.16"></span><span class="milestone ed2page" data-n="9.367" data-unit="ed2page" id="ed2page.9.367"></span>λίθων, ἐν δὲ τῷ λοιπῷ χρόνῳ τὰς ὀδύνας ὡς βαρέος τινὸς
<span class="lb" data-page="17b.830" data-line="17" id="l17b.830.17"></span>ἐγκειμένου κατὰ τὸν τόπον ἔχουσιν. ὅσοι μὲν οὖν ἡγοῦνται
<span class="pb" data-page="17b.831" id="p17b.831"></span>
<span class="lb" data-page="17b.831" data-line="1" id="l17b.831.1"></span>κατὰ τὴν κοιλίαν τῶν νεφρῶν συνίστασθαι τοὺς λίθους, ἐν
<span class="lb" data-page="17b.831" data-line="2" id="l17b.831.2"></span>τῇ διεξόδῳ μόνῃ τῇ κατὰ τοὺς οὐρητῆρας ὀδυνᾶσθαί φασι
<span class="lb" data-page="17b.831" data-line="3" id="l17b.831.3"></span>τοὺς πάσχοντας. ὅσοι δὲ ἐν αὐτῇ τῇ σαρκὶ τῶν νεφρῶν,
<span class="lb" data-page="17b.831" data-line="4" id="l17b.831.4"></span>οὐκ ἐν μόναις ταῖς διεξόδοις, ἀλλὰ καὶ καθ’ ὃν γίνονται
<span class="lb" data-page="17b.831" data-line="5" id="l17b.831.5"></span>χρόνον ἐνταῦθα καὶ καθ’ ὃν εἰς τὴν κοιλίαν τῶν νεφρῶν
<span class="lb" data-page="17b.831" data-line="6" id="l17b.831.6"></span>διεξέρχονται. τοῦ δ’ ἐν ταῖς σαρξὶν αὐτῶν συνίστασθαι
<span class="lb" data-page="17b.831" data-line="7" id="l17b.831.7"></span>τοὺς λίθους ἀνάλογον τοῖς ἐπὶ τῶν ἀρθριτικῶν πώροις
<span class="lb" data-page="17b.831" data-line="8" id="l17b.831.8"></span>ἐπάγονται μάρτυρα τὴν ἐκ τοῦ περὶ φύσεως ἀνθρώπου καὶ
<span class="lb" data-page="17b.831" data-line="9" id="l17b.831.9"></span>διαίτης λέξιν ἔχουσαν οὕτω. ὁκόσοισι ψαμμοειδὲς ὑφίσταται,
<span class="lb" data-page="17b.831" data-line="10" id="l17b.831.10"></span>ἡ πῶροι ἐν τοῖσιν οὔροισι, τούτοισι τὴν ἀρχὴν φύματα
<span class="lb" data-page="17b.831" data-line="11" id="l17b.831.11"></span>ἐγένετο πρὸς τῇ φλεβὶ τῇ παχείῃ καὶ διεπύησεν.
<span class="lb" data-page="17b.831" data-line="12" id="l17b.831.12"></span>ἔπειτα δὲ οὐ ταχέως ῥαγέντων τῶν φυμάτων πῶροι συνεστάθησαν
<span class="lb" data-page="17b.831" data-line="13" id="l17b.831.13"></span>ἐκ τοῦ πύου, οἵτινες ἔξω θλίβονται διὰ τῶν
<span class="lb" data-page="17b.831" data-line="14" id="l17b.831.14"></span>φλεβῶν σὺν τῷ οὔρῳ εἰς τὴν κύστιν. αὕτη μὲν οὖν ἡ Ἱπποκράτειός
<span class="lb" data-page="17b.831" data-line="15" id="l17b.831.15"></span>ἐστι ῥῆσις, οὐκ ἀδύνατον δὲ ἑκατέρως γίνεσθαι
<span class="lb" data-page="17b.831" data-line="16" id="l17b.831.16"></span>τοὺς ἐν τοῖς νεφροῖς λίθους κατά τε τὸν ἄρτι εἰρημένον
<span class="lb" data-page="17b.831" data-line="17" id="l17b.831.17"></span>τρόπον καὶ τὸν ὀλίγον ἔμπροσθεν, καθ’ ὃν ἐν ταῖς κοιλίαις
<span class="lb" data-page="17b.831" data-line="18" id="l17b.831.18"></span>αὐτῶν ἔφαμεν, ἐξοπτώμενον ἐν τῷ χρόνῳ καὶ ξηραινόμενον
<span class="pb" data-page="17b.832" id="p17b.832"></span>
<span class="lb" data-page="17b.832" data-line="1" id="l17b.832.1"></span>παχὺν καὶ γλίσχρον χυμὸν, εἰς πωρώδη σύστασιν ἀφικνεῖσθαι.
<span class="lb" data-page="17b.832" data-line="2" id="l17b.832.2"></span>κατὰ τὸν αὐτὸν χρόνον, ἐάν τ’ ἔμφραξις ᾖ κατ’ αὐτοὺς
<span class="lb" data-page="17b.832" data-line="3" id="l17b.832.3"></span>ἐάν τε μετρία φλεγμονὴ, βάρους μᾶλλον, οὐκ ὀδύνης
<span class="lb" data-page="17b.832" data-line="4" id="l17b.832.4"></span>αἴσθησις γίνεται, καθάπερ κᾀν τῷ ἥπατι διὰ τὸ βραχυτάτων
<span class="lb" data-page="17b.832" data-line="5" id="l17b.832.5"></span>νεύρων, ὥσπερ τοὺς νεφροὺς, οὕτω καὶ τὸ ἧπαρ μετέχειν,
<span class="lb" data-page="17b.832" data-line="6" id="l17b.832.6"></span>τὰς δ’ ὀδύνας ἐν τοῖς νεφροῖς μάλιστα γίνεσθαί φησι,
<span class="lb" data-page="17b.832" data-line="7" id="l17b.832.7"></span>καθ’ ὃν χρόνον πληροῦνται σίτου. δύο δὲ σημαινούσης
<span class="lb" data-page="17b.832" data-line="8" id="l17b.832.8"></span>τῆς σῖτος φωνῆς παρ’ αὐτῷ, καθ’ ἑκάτερον τῶν σημαινομένων
<span class="lb" data-page="17b.832" data-line="9" id="l17b.832.9"></span>ἀληθὴς ὁ λόγος ἐστίν. ἐάν τε ἐπὶ τῶν ἐσθιομένων
<span class="lb" data-page="17b.832" data-line="10" id="l17b.832.10"></span>ἀκούηται σιτίων, ἐξ ὧν αἵματος ἀθροίζεται πλῆθος, ἄν τ’
<span class="lb" data-page="17b.832" data-line="11" id="l17b.832.11"></span>ἐπὶ τῶν ἐν τοῖς ἐντέροις περιττωμάτων τῆς τροφῆς. ὀνομάζει
<span class="lb" data-page="17b.832" data-line="12" id="l17b.832.12"></span>γάρ ποτε καὶ ταῦτα σῖτα, ὡς ἐν τοῖς περὶ διαίτης
<span class="lb" data-page="17b.832" data-line="13" id="l17b.832.13"></span>ὀξέων. οἷσι γὰρ, φησὶν, ἐγκατακέκλεισται σῖτος τοῖς ἐντέροις,
<span class="lb" data-page="17b.832" data-line="14" id="l17b.832.14"></span>ἢν μή τις ὑποκενώσας τὴν γαστέρα τὸ ῥόφημα δοίη,
<span class="lb" data-page="17b.832" data-line="15" id="l17b.832.15"></span>βλάψει μεγάλως. ἡ μὲν οὖν διὰ τὸ οὕτω λεγόμενον σῖτον
<span class="lb" data-page="17b.832" data-line="16" id="l17b.832.16"></span>ὀδύνη γινομένη κατὰ τοὺς νεφροὺς, ἐπὶ τὸ θλίβεσθαί τε
<span class="lb" data-page="17b.832" data-line="17" id="l17b.832.17"></span>καὶ βαρύνεσθαι πρὸς τὸ πλήθους τε καὶ βάρους τοῦ περιττωμάτων, ﻿
<span class="pb" data-page="17b.833" id="p17b.833"></span>
<span class="lb" data-page="17b.833" data-line="1" id="l17b.833.1"></span>εὐθέως ἅμα τῷ διαχωρῆσαι κάτω ταῦτα, καθίσταταί
<span class="lb" data-page="17b.833" data-line="2" id="l17b.833.2"></span>τε καὶ παύεται τελέως. ἡ δ’ ἐκ τοῦ κατὰ τὰς
<span class="lb" data-page="17b.833" data-line="3" id="l17b.833.3"></span>φλέβας ἀθροισθέντος πλήθους, ὅταν εἰς τοὺς νεφροὺς κατασκήψῃ,
<span class="lb" data-page="17b.833" data-line="4" id="l17b.833.4"></span>κᾂν φλεβοτομηθῶσιν, οὐκ εὐθέως λύεται, διά τε
<span class="lb" data-page="17b.833" data-line="5" id="l17b.833.5"></span>τὸ πυκνὸν τῆς τῶν νεφρῶν οὐσίας καὶ ὅτι διὰ πολλῶν αὐτοῖς
<span class="lb" data-page="17b.833" data-line="6" id="l17b.833.6"></span>ἐπικειμένων σωμάτων, ἡ τῶν ἔξωθεν ἐπιτιθεμένων βοηθημάτων
<span class="lb" data-page="17b.833" data-line="7" id="l17b.833.7"></span>ἀφικνουμένη δύναμις ἐκλύεται. λύει <span class="milestone ed1page" data-n="5.448" data-unit="ed1page" id="ed1page.5.448"></span>δὲ
<span class="lb" data-page="17b.833" data-line="8" id="l17b.833.8"></span>αὐτῆς τὰς ὀδύνας οὐ μόνον, ἀλλὰ καὶ ἡ διὰ τῆς ἄνω γαστρὸς
<span class="lb" data-page="17b.833" data-line="9" id="l17b.833.9"></span>ἔκκρισις, ἢ γίνεται κοινόν τι σύμπτωμα τοῖς κῶλον
<span class="lb" data-page="17b.833" data-line="10" id="l17b.833.10"></span>πάσχουσι καὶ νεφρόν. καὶ γάρ τοι καὶ συνεχῶς οἱ νεφροὶ
<span class="lb" data-page="17b.833" data-line="11" id="l17b.833.11"></span>τῷ κώλῳ καὶ τὸ κῶλον τοῖς νεφροῖς συνάπτονται αὐτὰ τοῦ
<span class="lb" data-page="17b.833" data-line="12" id="l17b.833.12"></span>περιτοναίου, κατ’ ἀρχὰς μὲν οὖν οἱ ἔμετοι φλεγματώδεις
<span class="lb" data-page="17b.833" data-line="13" id="l17b.833.13"></span>γίνονται. τοιοῦτος γὰρ ἐν τῇ γαστρὶ γεννᾶται χυμὸς ὡς
<span class="lb" data-page="17b.833" data-line="14" id="l17b.833.14"></span>τὸ πολὺ διὰ πλῆθος σίτου, καὶ μᾶλλον ἐὰν παχέα ταῦτα
<span class="lb" data-page="17b.833" data-line="15" id="l17b.833.15"></span>καὶ φύσει φλεγματωδέστερα τύχῃ· ἐὰν δὲ αὐξάνηταί τε καὶ
<span class="lb" data-page="17b.833" data-line="16" id="l17b.833.16"></span>παραμένῃ τὰ πάθη, προσγίνεται τοῖς οὕτω πάσχουσι ἰώδης
<span class="lb" data-page="17b.833" data-line="17" id="l17b.833.17"></span>ἔμετος, ἐπὶ τε ταῖς ὀδύναις καὶ ταῖς ἀγρυπνίαις διαφθειρομένου
<span class="lb" data-page="17b.833" data-line="18" id="l17b.833.18"></span>τοῦ αἵματος, καὶ μάλισθ’ ὅταν <span class="milestone ed2page" data-n="9.368" data-unit="ed2page" id="ed2page.9.368"></span>ἅμα τούτοις
<span class="pb" data-page="17b.834" id="p17b.834"></span>
<span class="lb" data-page="17b.834" data-line="1" id="l17b.834.1"></span>πυρέξωσι καὶ ἀσιτήσωσι. καὶ ῥᾴους μὲν, φησὶν, ἐπὶ τοῖς
<span class="lb" data-page="17b.834" data-line="2" id="l17b.834.2"></span>ἐμέτοις γίνονται, παύονται δὲ τῶν παροξυσμῶν, οὐ γὰρ δὴ
<span class="lb" data-page="17b.834" data-line="3" id="l17b.834.3"></span>τῆς γε διαθέσεως, ὅταν σίτων κενωθῶσιν. ἑκατέρως δὲ καὶ
<span class="lb" data-page="17b.834" data-line="4" id="l17b.834.4"></span>νῦν ἔνεστι δέξασθαι τὸ τῶν σίτων ὄνομα καὶ μᾶλλον ἐπὶ
<span class="lb" data-page="17b.834" data-line="5" id="l17b.834.5"></span>τῶν κατὰ τὴν γαστέρα καὶ τὰ ἔντερα. ψαμμία δὲ πυῤῥὰ,
<span class="lb" data-page="17b.834" data-line="6" id="l17b.834.6"></span>φησὶν, ὑφίσταται δηλονότι τοῖς οὔροις. καὶ γὰρ καὶ φαίνεται
<span class="lb" data-page="17b.834" data-line="7" id="l17b.834.7"></span>τοῦτο γινόμενον, ἐὰν τὸ πυῤῥὸν ἀκούσῃς τοιοῦτον εἶναι
<span class="lb" data-page="17b.834" data-line="8" id="l17b.834.8"></span>τὴν χρόαν ὁποία καὶ ἡ σανδαράχη καλουμένη· διὸ καί τινες
<span class="lb" data-page="17b.834" data-line="9" id="l17b.834.9"></span>μὲν τῶν ὁμιλησάντων ἐπιμελῶς τοῖς ἔργοις τῆς τέχνης
<span class="lb" data-page="17b.834" data-line="10" id="l17b.834.10"></span>ὀροβοειδεῖς ὑποστάσεις γίνεσθαί φασιν αὐτοῖς, ἔνιοι δὲ
<span class="lb" data-page="17b.834" data-line="11" id="l17b.834.11"></span>σανδαραχώδεις, ἔστι δ’ ὅτε καὶ ὄντως πυῤῥάς. αἱ μὲν οὖν
<span class="lb" data-page="17b.834" data-line="12" id="l17b.834.12"></span>πρότεραι δύο καὶ τοῖς ἡπατικοῖς συνεδρεύουσι πάθεσιν, ἡ
<span class="lb" data-page="17b.834" data-line="13" id="l17b.834.13"></span>τρίτη δὲ τοῖς κατὰ τοὺς νεφροὺς, ὥσπερ κἀπειδὰν οἵαιπερ
<span class="lb" data-page="17b.834" data-line="14" id="l17b.834.14"></span>αἱ ψάμμοι κατὰ τὴν χρόαν ὑποστάσεις γίνονται. ἀλλήλων
<span class="lb" data-page="17b.834" data-line="15" id="l17b.834.15"></span>μὲν γὰρ διαφέρει τὰ χρώματα τῶν ὑφισταμένων τοῖς οὔροις
<span class="lb" data-page="17b.834" data-line="16" id="l17b.834.16"></span>τῷ μᾶλλον καὶ ἧττον. γίνονται δ’ ἐξ ὕλης παχείας
<span class="lb" data-page="17b.834" data-line="17" id="l17b.834.17"></span>μὲν καὶ γλίσχρας πάντως, ἤτοι δὲ τὸ παχὺ πλέον ἢ τὸ
<span class="pb" data-page="17b.835" id="p17b.835"></span>
<span class="lb" data-page="17b.835" data-line="1" id="l17b.835.1"></span>γλίσχρον ἐχούσης, ἰσάζον πάντως ἀλλήλοις. ἐὰν μὲν οὖν
<span class="lb" data-page="17b.835" data-line="2" id="l17b.835.2"></span>ἐκ φλέγματος γλίσχρου μόνου καὶ παχέος ἡ σύστασις γένηται,
<span class="lb" data-page="17b.835" data-line="3" id="l17b.835.3"></span>τεφρώδης ἐστὶ χρόα, παραπλησία τῇ τοῖς ἄλλοις ὑπαρχούσῃ
<span class="lb" data-page="17b.835" data-line="4" id="l17b.835.4"></span>πώροις, ὅσοι κατά τε τὰ θερμὰ φύσει τῶν ὑδάτων ἐν
<span class="lb" data-page="17b.835" data-line="5" id="l17b.835.5"></span>πολλοῖς χωρίοις ὁρῶνται τοῖς λίθοις ἐπιτρεφόμενοι καὶ ἄλλως
<span class="lb" data-page="17b.835" data-line="6" id="l17b.835.6"></span>ἐν ἀγγείοις ἔνθα θερμαίνεται τὸ ὕδωρ. γένοιτο δ’
<span class="lb" data-page="17b.835" data-line="7" id="l17b.835.7"></span>ἄν ποτε κᾀκ τῆς πυώδους ὑγρότητος ἢ μικτῆς ἐκ πυώδους
<span class="lb" data-page="17b.835" data-line="8" id="l17b.835.8"></span>καὶ φλεγματώδους ἐν σώματι ζώου τοιοῦτος πῶρος, ὥσπερ
<span class="lb" data-page="17b.835" data-line="9" id="l17b.835.9"></span>καὶ τοῖς ἀρθριτικοῖς. ὁ γὰρ αὐτὸς τρόπος τῆς γενέσεως
<span class="lb" data-page="17b.835" data-line="10" id="l17b.835.10"></span>πάντως ἐστὶ τούτοις καὶ τοῖς ἐν νεφροῖς συνισταμένοις λίθοις.
<span class="lb" data-page="17b.835" data-line="11" id="l17b.835.11"></span>ἐὰν μέντοι μιχθῇ τισιν ὀλίγον αἵματος, φλέγματι
<span class="lb" data-page="17b.835" data-line="12" id="l17b.835.12"></span>παχεῖ τε καὶ γλίσχρῳ, κατὰ τὴν ἐπικράτειαν ἡ χρόα γίνεται
<span class="lb" data-page="17b.835" data-line="13" id="l17b.835.13"></span>τῶν ὑφισταμένων τοῖς οὔροις, ἐνίοτε μὲν οἷον ὠχρόλευκος
<span class="lb" data-page="17b.835" data-line="14" id="l17b.835.14"></span>ἢ ἐρυθρόλευκος ἢ ξανθόλευκος, ἔστι δ’ ὅτε καὶ πυῤῥὰ,
<span class="lb" data-page="17b.835" data-line="15" id="l17b.835.15"></span>συντελοῦντος εἰς τὰς τῶν χρωμάτων διαφορὰς καὶ αὐτοῦ
<span class="lb" data-page="17b.835" data-line="16" id="l17b.835.16"></span>τοῦ κατὰ τὸ αἷμα χρώματος. οὐ γὰρ ἀκριβῶς ἐρυθρόν
<span class="lb" data-page="17b.835" data-line="17" id="l17b.835.17"></span>ἐστιν ἀεὶ τοῖς ἀνθρώποις, ἀλλ’ ἐνίοτε μὲν ἐπὶ τὸ μελάντερον,
<span class="lb" data-page="17b.835" data-line="18" id="l17b.835.18"></span>ἐνίοτε δ’ ἐπὶ τὸ ξανθότερόν τε καὶ πυῤῥότερον ῥέπον.
<span class="pb" data-page="17b.836" id="p17b.836"></span>
<span class="lb" data-page="17b.836" data-line="1" id="l17b.836.1"></span>ἢ τοίνυν ἁπάσας ἃς εἶπον ἄρτι διαφορὰς τῶν χρωμάτων
<span class="lb" data-page="17b.836" data-line="2" id="l17b.836.2"></span>πλὴν τῆς τεφρώδους, ἡγητέον ὑπὸ τῆς τοῦ πυῤῥὸν δηλοῦσθαι
<span class="lb" data-page="17b.836" data-line="3" id="l17b.836.3"></span>φωνῆς, εἰπόντος αὐτοῦ, ψαμμία πυῤῥὰ ὑφίστασθαι,
<span class="lb" data-page="17b.836" data-line="4" id="l17b.836.4"></span>ἢ τὸ προκείμενον τὸ αἱματῶδες ἀπὸ κοινοῦ δεκτέον εἰρῆσθαι.
<span class="lb" data-page="17b.836" data-line="5" id="l17b.836.5"></span>λέγω δὴ τό ποτε. ὥσπερ γὰρ αἱματῶδες αὐτοῖς
<span class="lb" data-page="17b.836" data-line="6" id="l17b.836.6"></span>φαίνεταί ποτε γινόμενον τὸ οὖρον, οὔτε διὰ παντὸς οὔτ’
<span class="lb" data-page="17b.836" data-line="7" id="l17b.836.7"></span>ἐπὶ πάντων τῶν νεφριτικῶν ὑπάρχον τοιοῦτον, παραπλησίως
<span class="lb" data-page="17b.836" data-line="8" id="l17b.836.8"></span>καὶ ψαμμία ποτὲ φαίνεται πυῤῥὰ τοῖς οὔροις ὑφιστάμενα.
<span class="lb" data-page="17b.836" data-line="9" id="l17b.836.9"></span>δέδεικται μὲν γὰρ ἐν τοῖς τῶν φυσικῶν δυνάμεων ὑπομνήμασιν
<span class="lb" data-page="17b.836" data-line="10" id="l17b.836.10"></span>ἕλκων εἰς ἑαυτὸν ὁ νεφρὸς ὅσον ἐν ταῖς φλεψὶν ὀῤῥῶδές
<span class="lb" data-page="17b.836" data-line="11" id="l17b.836.11"></span>τε καὶ λεπτὸν ἀναμέμικται τῷ αἵματι. τῶν δὲ ἐς
<span class="lb" data-page="17b.836" data-line="12" id="l17b.836.12"></span>τὴν κοιλίαν αὐτοῦ διηθούντων τὸ τοιοῦτον πῶρον ἐπὶ
<span class="lb" data-page="17b.836" data-line="13" id="l17b.836.13"></span>πλέον ἀναστομωθέντων, συνδιηθεῖταί τι καὶ τῶν παχυτέρων.
<span class="lb" data-page="17b.836" data-line="14" id="l17b.836.14"></span>ὅταν οὖν τοῦτο θερμαινόμενον ἐν τῇ κοιλίᾳ τοῦ νεφροῦ
<span class="lb" data-page="17b.836" data-line="15" id="l17b.836.15"></span>πωροειδῆ λάβῃ σύστασιν, ἐὰν μὲν ἡ τῶν νεφρῶν
<span class="lb" data-page="17b.836" data-line="16" id="l17b.836.16"></span>ἀποκριτικὴ δύναμις διώσηται πᾶν αὐτὸ σὺν τοῖς οὔροις,
<span class="lb" data-page="17b.836" data-line="17" id="l17b.836.17"></span>αἱ ψαμμώδεις ἐν αὐτοῖς ὑποστάσεις γίνονται. ἐὰν δὲ ἐμπεπιλημένον
<span class="lb" data-page="17b.836" data-line="18" id="l17b.836.18"></span>τε καὶ δυσαπόλυτον ᾖ τῇ κοιλίᾳ τοῦ νεφροῦ, δεχομένου
<span class="pb" data-page="17b.837" id="p17b.837"></span>
<span class="lb" data-page="17b.837" data-line="1" id="l17b.837.1"></span>ἑαυτῷ τι παραπλήσιον ἕτερον ἐκ τῆς κοίλης φλεβὸς,
<span class="lb" data-page="17b.837" data-line="2" id="l17b.837.2"></span>ἐπὶ πλέον αὐξάνεται. περιπλάττεται <span class="milestone ed2page" data-n="9.369" data-unit="ed2page" id="ed2page.9.369"></span>γὰρ ἀεὶ τὸ ἐπιῤῥέον
<span class="lb" data-page="17b.837" data-line="3" id="l17b.837.3"></span>τῷ προϋπάρχοντι, καὶ οὕτως ὁ πῶρος ἀξιόλογος τῷ
<span class="lb" data-page="17b.837" data-line="4" id="l17b.837.4"></span>μεγέθει συνίσταται. τινὲς δὲ εἰρήκασι, διά τι αἷμα οὐροῦσιν;
<span class="lb" data-page="17b.837" data-line="5" id="l17b.837.5"></span>ὅτι ἐπειδὴ ὁ λίθος ἐξιὼν, ὅταν γωνοειδής ἐστι, πλήττει
<span class="lb" data-page="17b.837" data-line="6" id="l17b.837.6"></span>τὰ παρακείμενα μόρια καὶ αἷμα ποιεῖ ἐκκρίνεσθαι. ἐὰν
<span class="lb" data-page="17b.837" data-line="7" id="l17b.837.7"></span>δὲ ἀραιωθῇ μὲν ἡ εἰς τὸν νεφρὸν ἐκ τῆς κοίλης φλεβὸς εἴσοδος,
<span class="lb" data-page="17b.837" data-line="8" id="l17b.837.8"></span>ὑγρὸν δ’ ᾖ τὸ αἷμα καὶ μήτε πολὺ μήτε γλίσχρον,
<span class="lb" data-page="17b.837" data-line="9" id="l17b.837.9"></span>αἱματῶδες οὕτω τὸ οὖρον γίνεται. τὴν δ’ εἰς τὸ σκέλος
<span class="lb" data-page="17b.837" data-line="10" id="l17b.837.10"></span>διήκουσαν ὀδύνην ναρκώδη διὰ τὴν τῶν ἐπικειμένων ἀγγείων
<span class="lb" data-page="17b.837" data-line="11" id="l17b.837.11"></span>τῇ ῥάχει τῆς κοίλης φλεβὸς καὶ τῆς μεγάλης ἀρτηρίας
<span class="lb" data-page="17b.837" data-line="12" id="l17b.837.12"></span>πρός τε τοὺς νεφροὺς καὶ τὰ σκέλη κοινωνίας ἡγητέον γίνεσθαι.
<span class="lb" data-page="17b.837" data-line="13" id="l17b.837.13"></span>μέγισται γὰρ ἐπ’ αὐτοὺς τοὺς νεφροὺς ἀποπεφύκασι,
<span class="lb" data-page="17b.837" data-line="14" id="l17b.837.14"></span>μεθ’ ἃς οὐ μεγάλαι τινὲς ἐν ὀσφύϊ, κᾄπειθ’ ἑκάτερον
<span class="lb" data-page="17b.837" data-line="15" id="l17b.837.15"></span>τῶν ἀγγείων διχῇ σχισθὲν εἰς ἑκάτερον ἀφικνεῖται
<span class="lb" data-page="17b.837" data-line="16" id="l17b.837.16"></span>τῶν σκελῶν, εἰς ὅλον αὐτὸ διανεμόμενον. ὅσοι δὲ
<span class="lb" data-page="17b.837" data-line="17" id="l17b.837.17"></span>διὰ τῶν οὐρητήρων ἤ τινων ὑμένων ἢ νεύρων ἢ καὶ τοῦ
<span class="lb" data-page="17b.837" data-line="18" id="l17b.837.18"></span>περιτοναίου λέγουσι κοινωνίαν εἶναι τοῖς νεφροῖς πρὸς τὰ ﻿
<span class="pb" data-page="17b.838" id="p17b.838"></span>
<span class="lb" data-page="17b.838" data-line="1" id="l17b.838.1"></span>σκέλη, παντάπασιν ἀπείρως ἔχουσιν ἀνατομεῖν. τὰ μὲν
<span class="lb" data-page="17b.838" data-line="2" id="l17b.838.2"></span>οὖν συμβαίνοντα τοῖς νεφριτικοῖς ἄχρι δεῦρο τοῦ λόγου
<span class="lb" data-page="17b.838" data-line="3" id="l17b.838.3"></span>διῆλθεν ὁ Ἱπποκράτης. ἐφεξῆς δὲ περὶ τῆς ἰάσεως αὐτῶν
<span class="lb" data-page="17b.838" data-line="4" id="l17b.838.4"></span>γράφει κατὰ τὴν ἐχομένην ῥῆσιν. ἐλιννύειν οὐ συμφέρει,
<span class="lb" data-page="17b.838" data-line="5" id="l17b.838.5"></span>ἀλλὰ γυμνάσια, μὴ ἐμπίπλασθαι, τοὺς νέους ἑλλεβορίζειν,
<span class="lb" data-page="17b.838" data-line="6" id="l17b.838.6"></span>ἰγνύην τάμνειν, οὐρητηροῖσι καθαίρειν, λεπτῦναι καὶ ἁπαλῦναι.
<span class="lb" data-page="17b.838" data-line="7" id="l17b.838.7"></span>ὑποτύπωσιν ἑαυτῷ διὰ κεφαλαίων ἐν τῇδε τῇ ῥήσει
<span class="lb" data-page="17b.838" data-line="8" id="l17b.838.8"></span>πεποίηται τῆς τῶν νεφρῶν ἰάσεως. τὰ μὲν κοινὰ πάσης
<span class="lb" data-page="17b.838" data-line="9" id="l17b.838.9"></span>ἡλικίας τε καὶ σώματος ἕξεως γράψαι, τὰ δὲ ἴδια νέων
<span class="lb" data-page="17b.838" data-line="10" id="l17b.838.10"></span>τε καὶ ἰσχυρῶν. ἔστι δὲ κοινὰ τὰ μὲν πρῶτα γεγραμμένα,
<span class="lb" data-page="17b.838" data-line="11" id="l17b.838.11"></span>τό τ’ ἐλιννύειν, ὅπερ ἡσυχίαν ἄγειν δηλοῖ καί φησιν αὐτοῖς
<span class="lb" data-page="17b.838" data-line="12" id="l17b.838.12"></span>ἀσύμφορον εἶναι, καὶ τὰ γυμνάσια. ταῦτα γὰρ ἡγεῖται
<span class="lb" data-page="17b.838" data-line="13" id="l17b.838.13"></span>συμφέρειν, ὡς ἂν δηλονότι καὶ τὸ πλῆθος κενοῦντα καὶ τὸ
<span class="lb" data-page="17b.838" data-line="14" id="l17b.838.14"></span>φλεγματῶδές τε καὶ παχὺ καὶ ἄπεπτον ἅπαν εἰς πέψιν τε
<span class="lb" data-page="17b.838" data-line="15" id="l17b.838.15"></span>ἄγοντα καὶ λεπτύνοντα καὶ ῥωννύντα τὰ μόρια τοῦ σώματος
<span class="lb" data-page="17b.838" data-line="16" id="l17b.838.16"></span>ἅπαντα. νοῆσαι δέ σε χρὴ νῦν αὐτὸν λέγειν, οὐ πάντως
<span class="lb" data-page="17b.838" data-line="17" id="l17b.838.17"></span>τὰ μεγάλα γυμνάσια, ὡς ἱππασίας ἢ ὁπλομαχίας ἢ τὸ παλαίειν
<span class="pb" data-page="17b.839" id="p17b.839"></span>
<span class="lb" data-page="17b.839" data-line="1" id="l17b.839.1"></span>ἢ παγκρατιάζειν ἢ σκάπτειν ἤ τι τοιοῦτον πράττειν
<span class="lb" data-page="17b.839" data-line="2" id="l17b.839.2"></span>ἕτερον, ἀλλ’ ἅπασαν ἁπλῶς κίνησιν ἥτις ἂν ἱκανὴ διαπονῆσαι
<span class="lb" data-page="17b.839" data-line="3" id="l17b.839.3"></span>τὸ σῶμα κατὰ ἀναλογίαν τῆς θ’ ἡλικίας καὶ τῆς
<span class="lb" data-page="17b.839" data-line="4" id="l17b.839.4"></span>ἕξεως καὶ τῆς ῥώμης τοῦ νεφριτικοῦ. ἀλλὰ καὶ τὸ μὴ ἐμπίπλασθαι
<span class="lb" data-page="17b.839" data-line="5" id="l17b.839.5"></span>κοινὸν ἁπάσης ἡλικίας καὶ σώματος ἕξεώς ἐστι
<span class="lb" data-page="17b.839" data-line="6" id="l17b.839.6"></span>παράγγελμα. τὰ δὲ ἐφεξῆς τοῦδε τοῖς νέοις, ὡς αὐτὸς εἶπεν,
<span class="lb" data-page="17b.839" data-line="7" id="l17b.839.7"></span>ἁρμόττοντα γράφει λέγων ὧδε· τοὺς νέους ἑλλεβορίζειν,
<span class="lb" data-page="17b.839" data-line="8" id="l17b.839.8"></span>ἰγνύην τάμνειν. ἑλλεβορίζειν μὲν ἐὰν πάνυ χρόνιον ᾖ
<span class="lb" data-page="17b.839" data-line="9" id="l17b.839.9"></span>τὸ πάθος καὶ ὡς ἂν εἴποι τις μοχλείας δεόμενον, εἰς ταῦτα
<span class="lb" data-page="17b.839" data-line="10" id="l17b.839.10"></span>γὰρ ἑλλεβόρῳ χρώμεθα. φλεβοτομίαν δὲ ἐπὶ τῶν αἷμα
<span class="lb" data-page="17b.839" data-line="11" id="l17b.839.11"></span>πλέον ἢ παχὺ κατὰ τὰς φλέβας ἠθροικότων. εἰ δὲ ἀμφοῖν
<span class="lb" data-page="17b.839" data-line="12" id="l17b.839.12"></span>αὐτὸς ἄνθρωπος δέοιτο τῶν βοηθημάτων, εὔδηλόν ἐστιν ὡς
<span class="lb" data-page="17b.839" data-line="13" id="l17b.839.13"></span>ἀπὸ φλεβοτομίας ἀρκτέον ἐστί. ἔμαθες δ’ ὅτι τὰ μὲν ἄνω
<span class="lb" data-page="17b.839" data-line="14" id="l17b.839.14"></span>τοῦ ἥπατος μόρια τῆς ἀπ’ ἀγκῶνος δεῖται φλεβοτομίας, τὰ
<span class="lb" data-page="17b.839" data-line="15" id="l17b.839.15"></span>δὲ κάτω, ἀπὸ τῶν σκελῶν ἐν ταῖς ἰγνύαις τεμνόντων ἡμῶν
<span class="lb" data-page="17b.839" data-line="16" id="l17b.839.16"></span>τὰς φλέβας ἢ πάντως γε παρὰ τὰ σφυρά. τὸ δ’ ἐφεξῆς
<span class="lb" data-page="17b.839" data-line="17" id="l17b.839.17"></span>εἰρημένον, οὐρητικοῖσι καθαίρειν, ἐπὶ πάντων ἐστὶ χρήσιμον,
<span class="pb" data-page="17b.840" id="p17b.840"></span>
<span class="lb" data-page="17b.840" data-line="1" id="l17b.840.1"></span>οὐχ <span class="milestone ed1page" data-n="5.449" data-unit="ed1page" id="ed1page.5.449"></span>ἁπλῶς δὲ εἶπεν οὐρητικοῖς χρῆσθαι δεῖν,
<span class="lb" data-page="17b.840" data-line="2" id="l17b.840.2"></span>ἀλλὰ προσθεὶς τὸ καθαίρειν ἐνεδείξατο τὸν τρόπον τῆς ἀπ’
<span class="lb" data-page="17b.840" data-line="3" id="l17b.840.3"></span>αὐτῶν γινομένης ὠφελείας, ἐκκαθαιρόντων οὐ μόνον τὰ
<span class="lb" data-page="17b.840" data-line="4" id="l17b.840.4"></span>κατὰ τοὺς νεφροὺς ἐμπεπλασμένα γλίσχρα καὶ παχέα, σὺν
<span class="lb" data-page="17b.840" data-line="5" id="l17b.840.5"></span>αὐτοῖς δὲ καὶ τὰ κατὰ τὰς φλέβας <span class="milestone ed2page" data-n="9.370" data-unit="ed2page" id="ed2page.9.370"></span>ἐμφερόμενα τῷ
<span class="lb" data-page="17b.840" data-line="6" id="l17b.840.6"></span>αἵματι παρὰ φύσιν. τὸ δ’ ἐπὶ τῇ τελευτῇ τῆς ῥήσεως εἰρημένον,
<span class="lb" data-page="17b.840" data-line="7" id="l17b.840.7"></span>λεπτῦναι, χρήσιμόν ἐστιν ἅπασι τοῖς νεφριτικοῖς,
<span class="lb" data-page="17b.840" data-line="8" id="l17b.840.8"></span>ὅσους τε παρασκευάζομεν εἰς ἑλλεβόρου λῆψιν, ὅσους τε χωρὶς
<span class="lb" data-page="17b.840" data-line="9" id="l17b.840.9"></span>τούτου καὶ διὰ φλεβοτομίας θεραπεύομεν ἢ καὶ μετὰ
<span class="lb" data-page="17b.840" data-line="10" id="l17b.840.10"></span>τὴν τούτου προσαγωγήν. εἴρηται δὲ τὸ μὲν λεπτῦναι περὶ
<span class="lb" data-page="17b.840" data-line="11" id="l17b.840.11"></span>τῶν χυμῶν, τούτοις γὰρ προσήκει λεπτῦναι, τὸ δὲ ἁπαλῦναι
<span class="lb" data-page="17b.840" data-line="12" id="l17b.840.12"></span>περὶ τῶν στερεῶν. ἑκάτερον γὰρ χρήσιμον ἐπὶ τῶν
<span class="lb" data-page="17b.840" data-line="13" id="l17b.840.13"></span>τὸν ἑλλέβορον ληψομένων εἰς τὸ τῆς καθάρσεως ἀκίνδυνον.
<span class="lb" data-page="17b.840" data-line="14" id="l17b.840.14"></span>ἐὰν οὖν ἄνευ τοῦ προλεπτῦναι τοὺς χυμοὺς ἢ τὰ σώματα
<span class="lb" data-page="17b.840" data-line="15" id="l17b.840.15"></span>μαλακῦναι δι’ ὧν ὁ ἔμετος καὶ πρὸς τὰς ἐντάσεις καὶ τοὺς
<span class="lb" data-page="17b.840" data-line="16" id="l17b.840.16"></span>σπαραγμοὺς εὐάγωγα παρασκευάσαι δῶμεν ἑλλέβορον, εἰς
<span class="lb" data-page="17b.840" data-line="17" id="l17b.840.17"></span>κίνδυνον ἄξομεν πνιγμοῦ, διὰ τὸ πάχος τῶν χυμῶν, ἤτοι
<span class="lb" data-page="17b.840" data-line="18" id="l17b.840.18"></span>δὲ σπασθήσεται διὰ τὸ σκληρὸν ἐν τοῖς σπαραγμοῖς ὁ καθαιρόμενος
<span class="pb" data-page="17b.841" id="p17b.841"></span>
<span class="lb" data-page="17b.841" data-line="1" id="l17b.841.1"></span>ἢ ἀγγεῖόν τι ῥήξει. καὶ χωρὶς δὲ τοῦ διδόναι
<span class="lb" data-page="17b.841" data-line="2" id="l17b.841.2"></span>τὸν ἑλλέβορον ἄριστόν ἐστι τοὺς μὲν χυμοὺς λεπτοὺς εἶναι,
<span class="lb" data-page="17b.841" data-line="3" id="l17b.841.3"></span>μαλακὰ δὲ πρὸς τὴν διέξοδον αὐτῶν ἐπιτήδεια τὰ τῶν νεφρῶν
<span class="lb" data-page="17b.841" data-line="4" id="l17b.841.4"></span>σώματα. τὴν ἀρχὴν γὰρ οὐδὲ γεννηθήσεταί ποτε λίθος
<span class="lb" data-page="17b.841" data-line="5" id="l17b.841.5"></span>ἐν αὐτοῖς, ἐὰν ἀμφότερά τις αὐτὰ διαφυλάττῃ.
</p>
<span class="lb rule" data-page="17b.841" data-line="6" id="l17b.841.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.9">
<span class="pb page1" data-page="17b.846" id="p17b.846"></span>
<span class="milestone ed1page page1" data-n="5.449" data-unit="ed1page" id="ed1page.5.449"></span>
<span class="milestone ed2page page1" data-n="9.372" data-unit="ed2page" id="ed2page.9.372"></span>
<span class="lb head" data-page="17b.846" data-line="4" id="l17b.846.4"></span>
            <blockquote class="quote lemma">
<span class="lb" data-page="17b.846" data-line="5" id="l17b.846.5"></span>Τὰ ἐς ῥίγεα ἰσχυρὰ ἰόντα οὐ πάνυ τι πρῃύνεται, ἀλλ’ ἐγγὺς
<span class="lb" data-page="17b.846" data-line="6" id="l17b.846.6"></span>ἀκμῆς.
</blockquote>
<span class="lb rule" data-page="17b.846" data-line="7" id="l17b.846.7"></span>
            <p>
<span class="lb" data-page="17b.846" data-line="8" id="l17b.846.8"></span>Οὕτως ἴσασιν γεγραμμένην τὴν ῥῆσιν οἱ παλαιότεροι
<span class="lb" data-page="17b.846" data-line="9" id="l17b.846.9"></span>τῶν ἐξηγητῶν. οἱ δὲ νεώτεροι πρὸς τὸ σαφέστερον ὑπαλλάξαντες
<span class="lb" data-page="17b.846" data-line="10" id="l17b.846.10"></span>αὐτὴν ὧδέ πως γράφουσι· τὰ ῥίγεα ἰσχυρὰ ἐόντα
<span class="lb" data-page="17b.846" data-line="11" id="l17b.846.11"></span>οὐ πάνυ τι πρῃύνεται, ἀλλ’ ἐγγὺς ἀκμῆς. καὶ βούλονται
<span class="lb" data-page="17b.846" data-line="12" id="l17b.846.12"></span>τὴν λέξιν τήνδε διδάσκειν ἡμᾶς, ὅσα τοῖς νοσοῦσιν ἰσχυρὰ
<span class="lb" data-page="17b.846" data-line="13" id="l17b.846.13"></span>γίνονται ῥίγη, μὴ πάνυ τι ταῦτα πραΰνεσθαι κατ’
<span class="lb" data-page="17b.846" data-line="14" id="l17b.846.14"></span><span class="milestone ed1page" data-n="5.450" data-unit="ed1page" id="ed1page.5.450"></span>ἄλλον τινὰ καιρὸν τῆς νόσου, ἀλλὰ μόνον ὅταν ἐγγὺς ᾖ τῆς
<span class="lb" data-page="17b.846" data-line="15" id="l17b.846.15"></span>ἀκμῆς, κατὰ δὲ τὴν προτέραν γραφὴν, τὰ ἐς ῥίγεα ἰσχυρὰ
<span class="lb" data-page="17b.846" data-line="16" id="l17b.846.16"></span>ἰόντα τουτέστι ἀφικνούμενα πάθη, προσυπακοῦσαι γὰρ δεῖ
<span class="lb" data-page="17b.846" data-line="17" id="l17b.846.17"></span>τὸ πάθος, προσήκει αὐτὸν ἀκοῦσαι μὴ πραΰνεσθαι ταῦτα
<span class="pb" data-page="17b.847" id="p17b.847"></span>
<span class="lb" data-page="17b.847" data-line="1" id="l17b.847.1"></span>πρὸ τῆς ἀκμῆς. ἔνιοι μὲν οὖν ἀκμῆς αὐτὸν μεμνῆσθαί
<span class="lb" data-page="17b.847" data-line="2" id="l17b.847.2"></span>φασι τοῦ ὅλου καιροῦ τοῦ νοσήματος, ἔνιοι δὲ τῆς τῶν
<span class="lb" data-page="17b.847" data-line="3" id="l17b.847.3"></span>κατὰ μέρος παροξυσμῶν. ὡς τὸ ῥῖγος, ὅταν ἰσχυρὸν ᾖ,
<span class="lb" data-page="17b.847" data-line="4" id="l17b.847.4"></span>μὴ παυόμενον πρὸ τοῦ πλησιάσαι τὸν τῆς ἀκμῆς καιρόν.
<span class="lb" data-page="17b.847" data-line="5" id="l17b.847.5"></span>φαίνεται μὲν οὖν τοῦτο γινόμενον ἐνίοις καὶ καλοῦμεν αὐτὸ
<span class="lb" data-page="17b.847" data-line="6" id="l17b.847.6"></span>ῥῖγος ἀνεκθέρμαντον, οὐκ ἰσχυρόν. ἐγχωρεῖ δὲ καὶ κατὰ
<span class="lb" data-page="17b.847" data-line="7" id="l17b.847.7"></span>τὴν δύναμιν ἰσχυρὸν αὐτὸ φάναι, κακοηθέστερον γάρ ἐστι
<span class="lb" data-page="17b.847" data-line="8" id="l17b.847.8"></span>πολὺ τοῦ σφοδροῦ μὲν ὑπερβάλλοντος, ἐν τάχει δὲ παυομένου.
<span class="lb" data-page="17b.847" data-line="9" id="l17b.847.9"></span>τὴν δ’ ὅλην τοῦ νοσήματος ἀκμὴν ἀκούοντί σοι, μάλιστα
<span class="lb" data-page="17b.847" data-line="10" id="l17b.847.10"></span>ἐπὶ τεταρταίων πυρετῶν ὁ λόγος ἐστὶ χρήσιμος. ἐάν
<span class="lb" data-page="17b.847" data-line="11" id="l17b.847.11"></span>τε γὰρ ἅμα ῥίγεσιν ἰσχυροῖς ἐμβάλλωσιν οἱ παροξυσμοὶ,
<span class="lb" data-page="17b.847" data-line="12" id="l17b.847.12"></span>μηδὲν ἐνδιδόντων αὐτῶν, ἀδύνατόν ἐστιν ἤδη τὴν ἀκμὴν
<span class="lb" data-page="17b.847" data-line="13" id="l17b.847.13"></span>ἀπειληφέναι τὸ νόσημα καὶ δηλονότι πολὺ μᾶλλον, οὐδὲ τὴν
<span class="lb" data-page="17b.847" data-line="14" id="l17b.847.14"></span>παρακμὴν ἐλπίζειν χρὴ τοῦ τοιούτου τεταρταίου γενήσεσθαι,
<span class="lb" data-page="17b.847" data-line="15" id="l17b.847.15"></span>πρὶν λωφῆσαι τὸ ῥῖγος, ὥσθ’ ὁ λόγος ἐστὶ προγνωστικὸς
<span class="lb" data-page="17b.847" data-line="16" id="l17b.847.16"></span>ἐπὶ τῶν εἰς ῥίγη σφοδρὰ πυρετῶν ἰόντων, ὧν οὐχ
<span class="lb" data-page="17b.847" data-line="17" id="l17b.847.17"></span>οἷόν τε λύσιν γενέσθαι πρὸ τοῦ πραϋνθῆναι τὸ ῥῖγος, καὶ
<span class="lb" data-page="17b.847" data-line="18" id="l17b.847.18"></span>τοῦτο γίνεσθαι πλησίον τῆς ἀκμῆς. συμβαίνει δὲ τὰ τοιαῦτα ﻿
<span class="pb" data-page="17b.848" id="p17b.848"></span>
<span class="lb" data-page="17b.848" data-line="1" id="l17b.848.1"></span>ῥίγη διὰ ψυχρὸν πάνυ φλέγμα τὸ ὑαλῶδες ὀνομαζόμενον ἢ
<span class="lb" data-page="17b.848" data-line="2" id="l17b.848.2"></span>τὸν μελαγχολικὸν χυμόν. ἀλλ’ ἐπὶ μὲν τῷ ψυχρῷ φλέγματι
<span class="lb" data-page="17b.848" data-line="3" id="l17b.848.3"></span>τὸ δυσεκθέρμαντον, οὐ τὸ σφοδρὸν γίνεται ῥῖγος. ἐπὶ δὲ
<span class="lb" data-page="17b.848" data-line="4" id="l17b.848.4"></span>τῷ μελαγχολικῷ ποτὲ μὲν ἀμφότερα, ποτὲ δὲ θάτερον. ἀλλ’
<span class="lb" data-page="17b.848" data-line="5" id="l17b.848.5"></span>ὁ μὲν τοιοῦτος χυμὸς διὰ τετάρτης φέρει τὸν παροξυσμὸν,
<span class="lb" data-page="17b.848" data-line="6" id="l17b.848.6"></span>ὁ δ’ ὑαλώδης τὸν ἀμφημερινόν. οὐδὲν μὴν οἱ ἐξηγηταὶ τῶν
<span class="lb" data-page="17b.848" data-line="7" id="l17b.848.7"></span>τοιούτων διαιροῦσιν. ἀλλ’ ἐν οἷς οὐδὲν ὠφελοῦσι τοὺς μαθητὰς
<span class="lb" data-page="17b.848" data-line="8" id="l17b.848.8"></span><span class="milestone ed2page" data-n="9.373" data-unit="ed2page" id="ed2page.9.373"></span>ἐπὶ πλεῖστον ἐκεῖνα διέρχονται. καὶ γὰρ
<span class="lb" data-page="17b.848" data-line="9" id="l17b.848.9"></span>οὖν καὶ κατὰ τὴν ἑξῆς ῥῆσιν ἰατρικωτάτην οὖσαν ἐλέγχονται
<span class="lb" data-page="17b.848" data-line="10" id="l17b.848.10"></span>τῶν ἀξιολογωτάτων θεωρημάτων οὐδὲν ἐπιστάμενοι.
</p>
<span class="lb rule" data-page="17b.848" data-line="11" id="l17b.848.11"></span>
          </article>

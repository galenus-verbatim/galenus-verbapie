<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.1">
<span class="pb page1" data-page="17b.896" id="p17b.896"></span>
<span class="milestone ed1page page1" data-n="5.457" data-unit="ed1page" id="ed1page.5.457"></span>
<span class="milestone ed2page page1" data-n="9.390" data-unit="ed2page" id="ed2page.9.390"></span>
            <h2>ΙΠΠΟΚΡΑΤΟΥΣ ΕΠΙΔΗΜΙΩΝ ΣΤ.
<br></br>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br></br>Β.
</h2>
<span class="lb head" data-page="17b.896" data-line="1" id="l17b.896.1"></span>
            <blockquote class="quote lemma">
<span class="lb" data-page="17b.896" data-line="2" id="l17b.896.2"></span><span class="milestone ed2page" data-n="9.391" data-unit="ed2page" id="ed2page.9.391"></span>Εὐρῦναι, στενυγρῶσαι, τὰ μὲν, καὶ τὰ δὲ μή.
</blockquote>
<span class="lb rule" data-page="17b.896" data-line="3" id="l17b.896.3"></span>
            <p>
<span class="lb" data-page="17b.896" data-line="4" id="l17b.896.4"></span><span class="milestone ed2page" data-n="9.392" data-unit="ed2page" id="ed2page.9.392"></span>Θεραπειῶν εἰσι καὶ οὗτοι τρόποι, τοῖς ἐναντίοις
<span class="lb" data-page="17b.896" data-line="5" id="l17b.896.5"></span>ἁρμόττοντες παθήμασιν. εὐρῦναι μὲν γὰρ δεῖ τὰ πεπυκνωμένα,
<span class="lb" data-page="17b.896" data-line="6" id="l17b.896.6"></span>πυκνῶσαι δὲ τὰ πέρα τοῦ προσήκοντος εὐρυσμένα.
<span class="lb" data-page="17b.896" data-line="7" id="l17b.896.7"></span>διὸ καὶ τὴν δευτέραν συλλαβὴν τοῦ στενυγρῶσαι,
<span class="pb" data-page="17b.897" id="p17b.897"></span>
<span class="lb" data-page="17b.897" data-line="1" id="l17b.897.1"></span>ψιλοῦντες οὐ δασύνοντες ἀναγνωστέον ἐστίν. οὐ γὰρ ἔγκειται
<span class="lb" data-page="17b.897" data-line="2" id="l17b.897.2"></span>τὸ ὑγρὸν ἐν τῇ λέξει, καθάπερ ἄν τις οἰηθείη, μὴ γινώσκων
<span class="lb" data-page="17b.897" data-line="3" id="l17b.897.3"></span>ὑπὸ τῶν Ἰώνων τὸ στενὸν ὀνομάζεσθαι στενυγρόν.
<span class="lb" data-page="17b.897" data-line="4" id="l17b.897.4"></span>ἀλλὰ τοῦτό γε μαρτύριόν ἐστιν αὔταρκες, τὸ παρὰ τῷ Σιμωνίδῃ
<span class="lb" data-page="17b.897" data-line="5" id="l17b.897.5"></span>γεγραμμένον ἐν τοῖσδε τοῖς ἔπεσιν·
</p>
            <div class="lg">
              <div class="l"><span class="lb" data-page="17b.897" data-line="6" id="l17b.897.6"></span>οὐκ ἄν τις οὕτω δασκίοις ἐν οὔρεσιν</div>
              <div class="l"><span class="lb" data-page="17b.897" data-line="7" id="l17b.897.7"></span>ἀνὴρ λέοντ’ ἔδεισεν, οὐδὲ πάρδαλιν,</div>
              <div class="l"><span class="lb" data-page="17b.897" data-line="8" id="l17b.897.8"></span>μοῦνος στενυγρῇ συμπεσὼν ἐν ἀτραπῷ.</div>
            </div>
            <p>
<span class="lb" data-page="17b.897" data-line="9" id="l17b.897.9"></span>ταὐτὸν σημαίνει τῷ στενῇ. στενοῦνται δὲ καὶ ἀνευρύνονται
<span class="lb" data-page="17b.897" data-line="10" id="l17b.897.10"></span>παρὰ τὴν κατὰ φύσιν συμμετρίαν, ἐνίοτε μὲν ἀγγείων
<span class="lb" data-page="17b.897" data-line="11" id="l17b.897.11"></span>τινῶν ἢ μορίων αἰσθητὰ στόμια, πολλάκις δὲ λόγῳ θεωρητὰ,
<span class="lb" data-page="17b.897" data-line="12" id="l17b.897.12"></span>κατά τε τὸ δέρμα κᾀν τῷ βάθει· καὶ χρὴ τὰ μὲν πεπυκνωμένα
<span class="lb" data-page="17b.897" data-line="13" id="l17b.897.13"></span>διοίγειν καὶ ἀραιοῦν, μετρίως ἐκθερμαίνοντα, τὰ
<span class="lb" data-page="17b.897" data-line="14" id="l17b.897.14"></span>δὲ ἀναπεπταμένα συνάγειν, στύφοντά τε καὶ ψύχοντα. τέλειον
<span class="lb" data-page="17b.897" data-line="15" id="l17b.897.15"></span>δὲ ἔχετε τὸν περὶ τούτων λόγον, ὥσπερ καὶ τῶν ἄλλων
<span class="lb" data-page="17b.897" data-line="16" id="l17b.897.16"></span>θεραπευτικῶν λογισμῶν εἰρησόμενον ἐν τῇ τῆς θεραπευτικῆς
<span class="lb" data-page="17b.897" data-line="17" id="l17b.897.17"></span>μεθόδου πραγματείᾳ.
</p>
<span class="lb rule" data-page="17b.897" data-line="18" id="l17b.897.18"></span>
          </article>

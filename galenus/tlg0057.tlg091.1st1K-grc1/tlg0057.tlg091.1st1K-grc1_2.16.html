<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.16">
<span class="pb page1" data-page="17b.923" id="p17b.923"></span>
<span class="milestone ed1page page1" data-n="5.461" data-unit="ed1page" id="ed1page.5.461"></span>
<span class="milestone ed2page page1" data-n="9.402" data-unit="ed2page" id="ed2page.9.402"></span>
<span class="lb head" data-page="17b.923" data-line="8" id="l17b.923.8"></span>
            <blockquote class="quote lemma">
<span class="lb" data-page="17b.923" data-line="9" id="l17b.923.9"></span>Ἦ καὶ τὰ κάτω τοῦ ἥπατος, ἄνωθεν διαδιδόντα, οἷον εἰς
<span class="lb" data-page="17b.923" data-line="10" id="l17b.923.10"></span>ὄρχιας καὶ κιρσούς.
</blockquote>
<span class="lb rule" data-page="17b.923" data-line="11" id="l17b.923.11"></span>
            <p>
<span class="lb" data-page="17b.923" data-line="12" id="l17b.923.12"></span>Τοῖς κυναγχικοῖς τὰς τῶν πλευρῶν ὀδύνας κατ’ ἴξιν
<span class="lb" data-page="17b.923" data-line="13" id="l17b.923.13"></span>γίνεσθαι προειπὼν, ἑξῆς ζητεῖ πότερα καὶ περὶ τῶν εἰς τὰ
<span class="lb" data-page="17b.923" data-line="14" id="l17b.923.14"></span>κάτω τοῦ σώματος ἀποστάσεων ἀεὶ φυλάττεται τὸ κατ’ ἴξιν
<span class="lb" data-page="17b.923" data-line="15" id="l17b.923.15"></span>ἢ οὐ, καθάπερ ἐν τῇ πρὸ ταύτης ῥήσει διηπόρησεν. ἀλλ’
<span class="lb" data-page="17b.923" data-line="16" id="l17b.923.16"></span>ἐκεῖ μὲν ἔφη τὰς εἰς τὰ κάτω τοῦ ἥπατος, ὅρον ὡς ἔοικε
<span class="lb" data-page="17b.923" data-line="17" id="l17b.923.17"></span>τιθέμενος τὸ ἧπαρ τῶν ἄνω τε καὶ κάτω τοῦ σώματος
<span class="pb" data-page="17b.924" id="p17b.924"></span>
<span class="lb" data-page="17b.924" data-line="1" id="l17b.924.1"></span>ἁπάντων μορίων. ἔζευκται γὰρ αὐτοῦ τὰ κυρτὰ τῷ διαφράγματι,
<span class="lb" data-page="17b.924" data-line="2" id="l17b.924.2"></span>καὶ διὰ τοῦθ’ ὅσα τοῦ ἥπατός ἐστιν ἄνω, ταῦτα
<span class="lb" data-page="17b.924" data-line="3" id="l17b.924.3"></span>καὶ τοῦ διαφράγματος ἄνω τετύχηκεν ὄντα, τὰ κατὰ τὴν
<span class="lb" data-page="17b.924" data-line="4" id="l17b.924.4"></span>καρδίαν δηλονότι καὶ πνεύμονα καὶ τὸν ταῦτα περιέχοντα
<span class="lb" data-page="17b.924" data-line="5" id="l17b.924.5"></span>θώρακα καὶ πολὺ μᾶλλον ἔτι τὰ κατὰ τὸν τράχηλόν τε καὶ
<span class="lb" data-page="17b.924" data-line="6" id="l17b.924.6"></span>κεφαλήν. τὰ δ’ ἄλλα πάντα κάτω τοῦ σώματός ἐστι, πρὸς
<span class="lb" data-page="17b.924" data-line="7" id="l17b.924.7"></span>ἄλληλα μέντοι παραβαλλόμενα καὶ αὐτῶν τῶν ἄνω τὰ μὲν
<span class="lb" data-page="17b.924" data-line="8" id="l17b.924.8"></span>μᾶλλόν ἐστιν ἄνω, τὰ δ’ ἧττον. ἔθος δ’ ἐστὶν ἡμῖν ἐν
<span class="lb" data-page="17b.924" data-line="9" id="l17b.924.9"></span>τοῖς οὕτω λεγομένοις πᾶσιν, ἐνίοτε τὸ μὲν ἧττον ἄνω κάτω
<span class="lb" data-page="17b.924" data-line="10" id="l17b.924.10"></span>λέγειν, ὡς πρὸς τὸ ὑπερκείμενον αὐτοῦ παραβάλλουσι. τὸ
<span class="lb" data-page="17b.924" data-line="11" id="l17b.924.11"></span>δ’ ἧττον κάτω καὶ τοῦτ’ ἄνω πρὸς τὰ κάτωθεν αὐτοῦ καὶ
<span class="lb" data-page="17b.924" data-line="12" id="l17b.924.12"></span>διὰ τὴν ἀμέλειαν τῆς τοιαύτης ἑρμηνείας εἰς ἔθος οὐκ ὀλίγον
<span class="lb" data-page="17b.924" data-line="13" id="l17b.924.13"></span>ἐκτεταμένης, ὁμωνυμία τέ τις γίνεται καὶ ταραχὴ κατὰ
<span class="lb" data-page="17b.924" data-line="14" id="l17b.924.14"></span>τοὺς λόγους, ἧς δὴ μεμνημένοι,<span class="milestone ed2page" data-n="9.403" data-unit="ed2page" id="ed2page.9.403"></span> ὅταν ἀκούσωμεν
<span class="lb" data-page="17b.924" data-line="15" id="l17b.924.15"></span>λέγοντος αὐτοῦ τὰς εἰς τὰ κάτω, τῶν ἀποστάσεων ἀμείνους
<span class="lb" data-page="17b.924" data-line="16" id="l17b.924.16"></span>εἶναι, σκοπεῖσθαι χρὴ κατὰ τίνα τρόπον χρήσεως εἴρηκε
<span class="lb" data-page="17b.924" data-line="17" id="l17b.924.17"></span>κάτω, μετὰ τοῦ καὶ προσδιορίζεσθαι τὰ τῶν μορίων ἀξιώματα.
<span class="pb" data-page="17b.925" id="p17b.925"></span>
<span class="lb" data-page="17b.925" data-line="1" id="l17b.925.1"></span>διὰ τοῦτο γὰρ, ὡς ἐπὶ τὸ πλεῖστον αἱ ἄνω τῶν
<span class="lb" data-page="17b.925" data-line="2" id="l17b.925.2"></span>ἀποστάσεων εἰσὶ χαλεπώτεραι, διότι κινδυνωδέστερα ταῦτά
<span class="lb" data-page="17b.925" data-line="3" id="l17b.925.3"></span>ἐστι τὰ πάσχοντα τὸ αὐτὸ πάθος τοῖς κάτωθεν. ἐάν τε
<span class="lb" data-page="17b.925" data-line="4" id="l17b.925.4"></span>γὰρ ἐγκέφαλος, ἐάν τε λάρυγξ ἢ στόμαχος ἢ πνεύμων ἢ
<span class="lb" data-page="17b.925" data-line="5" id="l17b.925.5"></span>θώραξ ἢ καρδία φλεγμῄνῃ, θανατῶδες γίνεται τὸ νόσημα.
<span class="lb" data-page="17b.925" data-line="6" id="l17b.925.6"></span>τῶν δὲ κάτω τοῦ ἥπατος φλεγμῃνάντων, ὀλίγοι πάνυ διαφθείρονται
<span class="lb" data-page="17b.925" data-line="7" id="l17b.925.7"></span>καὶ μάλιστα ἐὰν ὀρθῶς θεραπεύωνται· καὶ
<span class="lb" data-page="17b.925" data-line="8" id="l17b.925.8"></span>αὐτοῦ δὲ τοῦ ἥπατος τὰ κυρτὰ τῶν σιμῶν πολὺ κινδυνωδέστερα·
<span class="lb" data-page="17b.925" data-line="9" id="l17b.925.9"></span>καί τινες αὐτὰ τῶν ἄνω μερῶν τοῦ σώματος ὅλου
<span class="lb" data-page="17b.925" data-line="10" id="l17b.925.10"></span>τίθενται, καθάπερ καὶ τῆς γαστρὸς τὸ στόμα. ταῦτα μὲν
<span class="lb" data-page="17b.925" data-line="11" id="l17b.925.11"></span>οὖν ἡμῖν κατὰ τὸ πάρεργον εἰρήσθω, καίτοι γ’ οὐκ ὄντα
<span class="lb" data-page="17b.925" data-line="12" id="l17b.925.12"></span>πάρεργα, τὸ δ’ ὑπόλοιπον τῆς εἰς τὴν προκειμένην ῥῆσιν
<span class="lb" data-page="17b.925" data-line="13" id="l17b.925.13"></span>ἐξηγήσεως ἐφεξῆς ποιησόμεθα. ζητεῖν γὰρ ἔοικεν ὁ Ἱπποκράτης
<span class="lb" data-page="17b.925" data-line="14" id="l17b.925.14"></span>ἦ καὶ τὰ κάτω τοῦ ἥπατος ἐκ τῶν ἄνω διαδιδόντα,
<span class="lb" data-page="17b.925" data-line="15" id="l17b.925.15"></span>οἷον τὰ εἰς ὄρχεις καὶ κιρσοὺς ἄμεινόν ἐστι γενέσθαι κατ’
<span class="lb" data-page="17b.925" data-line="16" id="l17b.925.16"></span>ἴξιν ἢ κᾂν μὴ κατ’ ἴξιν γένηται, δύναται βοηθεῖν αὐτοῖς
<span class="lb" data-page="17b.925" data-line="17" id="l17b.925.17"></span>ὁμοίως. ἐπί τινων μὲν οὐδὲ δυνατὸν γνῶναι τὸ κατ’ ἴξιν.
<span class="pb" data-page="17b.926" id="p17b.926"></span>
<span class="lb" data-page="17b.926" data-line="1" id="l17b.926.1"></span>οἷον ὅτι κιρσοὶ μανίαν ἰάσαντο, κατ’ ἴξιν γενομένης τῆς
<span class="lb" data-page="17b.926" data-line="2" id="l17b.926.2"></span>ἀποστάσεως. οὐ γάρ ἐστι διακρῖναι πότερον ἐν τοῖς δεξιοῖς
<span class="lb" data-page="17b.926" data-line="3" id="l17b.926.3"></span>μέρεσι τοῦ ἐγκεφάλου τῆς διαθέσεως γενομένης ἐμάνησαν
<span class="lb" data-page="17b.926" data-line="4" id="l17b.926.4"></span>ἢ ἐν τοῖς ἀριστεροῖς, ὥσπερ οὐδ’ ἂν βηττόντων χρονίως
<span class="lb" data-page="17b.926" data-line="5" id="l17b.926.5"></span>ἄνευ πλευρᾶς ἀλγήματος ἀπόστασις εἰς ὄρχιν γένηται. καίτοι
<span class="lb" data-page="17b.926" data-line="6" id="l17b.926.6"></span>τάχα κᾀπὶ τούτων διαφυλάττεται τὸ κατ’ ἴξιν, εἰ καὶ
<span class="lb" data-page="17b.926" data-line="7" id="l17b.926.7"></span>μὴ γινώσκομεν ἡμεῖς βεβαίως ὁπότερον μέρος τοῦ πνεύμονος
<span class="lb" data-page="17b.926" data-line="8" id="l17b.926.8"></span>ἢ τοῦ ἐγκεφάλου πέπονθεν. ἀλλὰ καὶ μελαγχολίαν αἱμοῤῥοῒς
<span class="lb" data-page="17b.926" data-line="9" id="l17b.926.9"></span>ἰάσαιτο πολλάκις οὐδ’ ἐνταῦθα γινωσκόντων ἡμῶν
<span class="lb" data-page="17b.926" data-line="10" id="l17b.926.10"></span>τὸ κατ’ ἴξιν. ὅτι δὲ καὶ διὰ μήτρας αἵματος κένωσις δαψιλὴς
<span class="lb" data-page="17b.926" data-line="11" id="l17b.926.11"></span>πολλὰ τῶν νοσημάτων ἰᾶται πρόδηλον. ἀλλ’ οὐδ’
<span class="lb" data-page="17b.926" data-line="12" id="l17b.926.12"></span>ἐνταῦθα δυνατὸν γνῶναι πότερον διὰ τῶν τῆς δεξιᾶς μήτρας
<span class="lb" data-page="17b.926" data-line="13" id="l17b.926.13"></span>φλεβῶν ἡ ἔκκρισις ἢ διὰ τῶν τῆς ἀριστερᾶς ἢ δι’
<span class="lb" data-page="17b.926" data-line="14" id="l17b.926.14"></span>ἀμφοτέρων ἐγένετο. ταύτῃ μὲν οὖν δυσδιάγνωστον ἢ ἄγνωστον
<span class="lb" data-page="17b.926" data-line="15" id="l17b.926.15"></span>ἔχει τὸ κατ’ ἴξιν. ἐφ’ ὧν δ’ ἐστὶ διαγνῶναι τὸ κατ’
<span class="lb" data-page="17b.926" data-line="16" id="l17b.926.16"></span>ἴξιν κᾀπὶ τούτων ὡς ἔοικεν ὁ Ἱπποκράτης σκεπτέον εἶναί
<span class="pb" data-page="17b.927" id="p17b.927"></span>
<span class="lb" data-page="17b.927" data-line="1" id="l17b.927.1"></span>φησιν ᾗ διὰ παντὸς, ἐπὶ τῶν εἰς τὰ κάτω μόρια γινομένων
<span class="lb" data-page="17b.927" data-line="2" id="l17b.927.2"></span>ἀποστάσεων, ἀμείνους εἰσὶν αἱ κατ’ ἴξιν.
</p>
<span class="lb rule" data-page="17b.927" data-line="3" id="l17b.927.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.18">
<span class="pb page1" data-page="17b.928" id="p17b.928"></span>
<span class="milestone ed1page page1" data-n="5.461" data-unit="ed1page" id="ed1page.5.461"></span>
<span class="milestone ed2page page1" data-n="9.404" data-unit="ed2page" id="ed2page.9.404"></span>
<span class="lb head" data-page="17b.928" data-line="4" id="l17b.928.4"></span>
            <blockquote class="quote lemma">
<span class="lb" data-page="17b.928" data-line="5" id="l17b.928.5"></span>Σκεπτέα ταῦτα ὅπῃ καὶ ὅθεν καὶ διὰ τί φλέβες κροτάφων,
<span class="lb" data-page="17b.928" data-line="6" id="l17b.928.6"></span>οὐχ ἱδρυμέναι, οὐδὲ χλώρασμα λαμπρόν.
</blockquote>
<span class="lb rule" data-page="17b.928" data-line="7" id="l17b.928.7"></span>
            <p>
<span class="lb" data-page="17b.928" data-line="8" id="l17b.928.8"></span>Εἶπον ὅτι καὶ οὕτως δύναταί τις διαιρεῖν τὴν ὅλην
<span class="lb" data-page="17b.928" data-line="9" id="l17b.928.9"></span>ῥῆσιν, ὥσπερ γε καὶ κατ’ ἄλλον τινὰ τρόπον τόνδε. φλέβες
<span class="lb" data-page="17b.928" data-line="10" id="l17b.928.10"></span>κροτάφων οὐχ ἱδρυμέναι, οὐδὲ χλώρασμα λαμπρὸν, ἢν πνεῦμα
<span class="lb" data-page="17b.928" data-line="11" id="l17b.928.11"></span>ἐγκαταλείπηται καὶ τὰ ἐφεξῆς. καὶ γὰρ εἰ μὴ τὸ χλώρασμα
<span class="lb" data-page="17b.928" data-line="12" id="l17b.928.12"></span>λαμπρὸν ἐνέκειτο τῷ λόγῳ, δυνατὸν ἦν πολυειδῶς
<span class="lb" data-page="17b.928" data-line="13" id="l17b.928.13"></span>διαιρεῖν ὡς ἂν ὑπομνήματος ὄντος, οὐ συγγράμματος, ἤκουσεν
<span class="lb" data-page="17b.928" data-line="14" id="l17b.928.14"></span>γὰρ ἤδη περὶ τούτου. παρεγκειμένου δὲ καὶ τοῦ, χλώρασμα
<span class="lb" data-page="17b.928" data-line="15" id="l17b.928.15"></span>λαμπρὸν, ἔτι καὶ μᾶλλον ἀσαφὴς γίνεται ὁ λόγος.
<span class="lb" data-page="17b.928" data-line="16" id="l17b.928.16"></span>εἴπομεν γὰρ ἤδη ὅτι καὶ τὰς ἄλλας ῥήσεις ἐν αἷς τὸ χλωρὸν
<span class="lb" data-page="17b.928" data-line="17" id="l17b.928.17"></span>ὄνομα γέγραπται, μὴ δύνασθαι γνωσθῆναι σαφῶς,
<span class="pb" data-page="17b.929" id="p17b.929"></span>
<span class="lb" data-page="17b.929" data-line="1" id="l17b.929.1"></span>ὁποῖόν τι χρῶμα δηλοῦται δι’ αὐτοῦ. καθάπερ οὐδ’ εἰ
<span class="lb" data-page="17b.929" data-line="2" id="l17b.929.2"></span>χλόασμα εἴη γεγραμμένον, ὥσπερ ἔνιοι γράφουσιν. ὁρῶμεν
<span class="lb" data-page="17b.929" data-line="3" id="l17b.929.3"></span>γὰρ καὶ νῦν ἔτι καθάπερ κατὰ τὴν Κὼ αὐτὴν τὴν Ἱπποκράτους
<span class="lb" data-page="17b.929" data-line="4" id="l17b.929.4"></span>πατρίδα καὶ πᾶσαν τὴν ἡμετέραν Ἀσίαν, χλωρὰ
<span class="lb" data-page="17b.929" data-line="5" id="l17b.929.5"></span>μὲν ὀνομαζόμενα καὶ λάχανα καὶ. δένδρα καὶ φυτὰ τὰ οἷον
<span class="lb" data-page="17b.929" data-line="6" id="l17b.929.6"></span>χλοερά. χλωράζειν τε τὰ κτήνη λέγομεν τὰ τὴν ἐαρινὴν
<span class="lb" data-page="17b.929" data-line="7" id="l17b.929.7"></span>βοτάνην ἐσθίοντα. <span class="milestone ed1page" data-n="5.462" data-unit="ed1page" id="ed1page.5.462"></span>λέγουσί γε μὴν καὶ τῶν ἀνθρώπων
<span class="lb" data-page="17b.929" data-line="8" id="l17b.929.8"></span>ἐνίους χλωροὺς, οὐκ ἔχοντας ὁμοίαν τῇ χλόῃ τὴν χρόαν,
<span class="lb" data-page="17b.929" data-line="9" id="l17b.929.9"></span>ἀλλὰ μᾶλλον ὠχράν. ἄδηλον οὖν ἐστὶ πότερον τὴν ὕπωχρον
<span class="lb" data-page="17b.929" data-line="10" id="l17b.929.10"></span>χρόαν ὁ Ἱπποκράτης ὀνομάζει χλωράν τε καὶ χλοερὰν,
<span class="lb" data-page="17b.929" data-line="11" id="l17b.929.11"></span>ὅπερ ὁρᾶται πάνυ πολλοῖς συμβαῖνον ἢ τὴν χλόῃ παραπλησίαν,
<span class="lb" data-page="17b.929" data-line="12" id="l17b.929.12"></span>ὃ πάνυ σπανίως φαίνεται γινόμενον. οὔσης οὖν ἀσαφοῦς
<span class="lb" data-page="17b.929" data-line="13" id="l17b.929.13"></span>καὶ αὐτῆς ταύτης λέξεως, ἔτι μᾶλλον ἀσάφεια γίνεται
<span class="lb" data-page="17b.929" data-line="14" id="l17b.929.14"></span>προσκειμένου τοῦ λαμπρόν. ἄπορον γὰρ εὑρεῖν ὅ τί ποτε
<span class="lb" data-page="17b.929" data-line="15" id="l17b.929.15"></span>βούλεται δηλοῦν ἐκ τοῦ γράψαι χλώρασμα λαμπρόν. καὶ
<span class="lb" data-page="17b.929" data-line="16" id="l17b.929.16"></span>διὰ τοῦτ’ ἄρα πᾶσαν τὴν τοιαύτην ἀσάφειαν θελήσαντές
<span class="lb" data-page="17b.929" data-line="17" id="l17b.929.17"></span>τινες φυγεῖν τῶν ἐξηγητῶν, ἔγραψαν, οὐ χρῶμα λαμπρὸν,
<span class="pb" data-page="17b.930" id="p17b.930"></span>
<span class="lb" data-page="17b.930" data-line="1" id="l17b.930.1"></span>ἀκούειν τέ φασι δεῖν ἐπὶ τοῦ κατὰ φύσιν τοῦ κάμνοντος
<span class="lb" data-page="17b.930" data-line="2" id="l17b.930.2"></span>χρώματος τὸ λαμπρόν. οὕτω δὲ καὶ οἱ περὶ τὸν Σαβῖνον
<span class="lb" data-page="17b.930" data-line="3" id="l17b.930.3"></span>διηνέχθησαν.
</p>
<span class="lb rule" data-page="17b.930" data-line="4" id="l17b.930.4"></span>
          </article>

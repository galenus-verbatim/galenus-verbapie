<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.2">
<span class="pb page1" data-page="17b.898" id="p17b.898"></span>
<span class="milestone ed1page page1" data-n="5.457" data-unit="ed1page" id="ed1page.5.457"></span>
<span class="milestone ed2page page1" data-n="9.392" data-unit="ed2page" id="ed2page.9.392"></span>
<span class="lb head" data-page="17b.898" data-line="1" id="l17b.898.1"></span>
            <blockquote class="quote lemma">
<span class="lb" data-page="17b.898" data-line="2" id="l17b.898.2"></span>Χυμοὺς τοὺς μὲν ἐξῶσαι, τοὺς δὲ ξηρᾶναι, τοὺς δὲ ἐνθεῖναι,
<span class="lb" data-page="17b.898" data-line="3" id="l17b.898.3"></span>καὶ τῇ τι μὲν, τῇ τι δὲ μή.
</blockquote>
<span class="lb rule" data-page="17b.898" data-line="4" id="l17b.898.4"></span>
            <p>
<span class="lb" data-page="17b.898" data-line="5" id="l17b.898.5"></span>Κᾀν τῷ περὶ χυμῶν ἐμάθετε περὶ τούτων τελεώτερον,
<span class="lb" data-page="17b.898" data-line="6" id="l17b.898.6"></span>ὥσπερ κᾀν τοῖς ἡμετέροις θεραπευτικοῖς, ὥς ποτε μὲν αἰσθητῶς
<span class="lb" data-page="17b.898" data-line="7" id="l17b.898.7"></span>ἐκκενοῦν προσήκει τοὺς πλεονάζοντας χυμοὺς ἢ
<span class="lb" data-page="17b.898" data-line="8" id="l17b.898.8"></span>ἐμέτοις ἢ κλυστῆρσιν ἢ διὰ καθαιρόντων φαρμάκων ἢ δι’
<span class="lb" data-page="17b.898" data-line="9" id="l17b.898.9"></span>οὔρων ἢ δι’ ἱδρώτων ἢ διὰ φλεβοτομίας ἢ δι’ αἱμοῤῥοΐδος
<span class="lb" data-page="17b.898" data-line="10" id="l17b.898.10"></span>ἢ διὰ μήτρας ἢ ἀποσχάζοντας, ἐνίοτε δὲ διαφορεῖν τοῖς
<span class="lb" data-page="17b.898" data-line="11" id="l17b.898.11"></span>ἔξωθεν ἐπιτιθεμένοις φαρμάκοις, ὧν ὠνόμαζε τοῦτο μὲν
<span class="lb" data-page="17b.898" data-line="12" id="l17b.898.12"></span>ξηρᾶναι, τὸ πρότερον δὲ ἐξῶσαι. κοινοῦ δὲ ἀμφοτέροις
<span class="lb" data-page="17b.898" data-line="13" id="l17b.898.13"></span>ὄντος τοῦ κενῶσαι, τὸ ἐναντίον τῷ τρίτῳ ἔγραψεν, ὀνομάσας
<span class="lb" data-page="17b.898" data-line="14" id="l17b.898.14"></span>ἐνθεῖναι, τουτέστι γεννῆσαι τοὺς λείποντας χυμούς.
<span class="lb" data-page="17b.898" data-line="15" id="l17b.898.15"></span>εὔδηλον δ’ ὅτι διὰ τῶν ἐσθιομένων καὶ πινομένων ἐντίθεμεν
<span class="lb" data-page="17b.898" data-line="16" id="l17b.898.16"></span>τούτους, ἐκλεγόμενοι τάς τε προσηκούσας ποιότητας
<span class="pb" data-page="17b.899" id="p17b.899"></span>
<span class="lb" data-page="17b.899" data-line="1" id="l17b.899.1"></span>αὐτῶν καὶ τὰς ποσότητας, καὶ φροντίζοντες ὅπως πεφθῇ τε
<span class="lb" data-page="17b.899" data-line="2" id="l17b.899.2"></span>καὶ ἀναδοθῇ καὶ προστεθῇ τοῖς σώμασι. τὸ δὲ καὶ τῇ τι
<span class="lb" data-page="17b.899" data-line="3" id="l17b.899.3"></span>μὲν, τῇ τι δὲ μὴ, κἂν εἰ μὴ ἐλέλεκτο, σαφὲς ἦν. ἐνίοτε μὲν
<span class="lb" data-page="17b.899" data-line="4" id="l17b.899.4"></span>γὰρ ἐφ’ ἑνὸς ἀνθρώπου τινὰ μὲν εἰς ὄγκον ᾐρμένα μόρια
<span class="lb" data-page="17b.899" data-line="5" id="l17b.899.5"></span>κενώσεως δεῖται, τινὰ δὲ ἀτροφοῦντα προσθέσεως.
</p>
<span class="lb rule" data-page="17b.899" data-line="6" id="l17b.899.6"></span>
          </article>

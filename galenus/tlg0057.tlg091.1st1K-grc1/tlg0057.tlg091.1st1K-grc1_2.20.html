<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.20">
<span class="pb page1" data-page="17b.934" id="p17b.934"></span>
<span class="milestone ed1page page1" data-n="5.462" data-unit="ed1page" id="ed1page.5.462"></span>
<span class="milestone ed2page page1" data-n="9.406" data-unit="ed2page" id="ed2page.9.406"></span>
<span class="lb head" data-page="17b.934" data-line="15" id="l17b.934.15"></span>
            <blockquote class="quote lemma">
<span class="lb" data-page="17b.934" data-line="16" id="l17b.934.16"></span>Ἔχουσι δὲ οὗτοι οἱ πλεῖστοι καὶ ἐξέρυθρα καὶ τῇ φύσει
<span class="lb" data-page="17b.934" data-line="17" id="l17b.934.17"></span>τοῦ λευκοχρωτέρου τρόπου καὶ οὐχ αἱμοῤῥαγέουσι ῥῖνες ἢ
<span class="lb" data-page="17b.934" data-line="18" id="l17b.934.18"></span>σμικρὰ αἱμοῤῥαγέουσι.
</blockquote>
<span class="lb rule" data-page="17b.934" data-line="19" id="l17b.934.19"></span>
            <span class="pb" data-page="17b.935" id="p17b.935"></span>
            <p>
<span class="lb" data-page="17b.935" data-line="1" id="l17b.935.1"></span>Τὰ πρόσωπα δηλονότι προσυπακουστέον ἔχειν αὐτοὺς
<span class="lb" data-page="17b.935" data-line="2" id="l17b.935.2"></span>ἐξέρυθρα κατὰ τὰς νόσους, εἶναί τε φύσει τοῦ λευκοχρωτέρου
<span class="lb" data-page="17b.935" data-line="3" id="l17b.935.3"></span>τρόπου. ἐν γὰρ τοῖς πολλοῖς τῶν μελλόντων ἀπόστασίν
<span class="lb" data-page="17b.935" data-line="4" id="l17b.935.4"></span>τινα ἕξειν, ἐν νοσήμασι περιεστηκῶς χρονίζουσι, διαμένει
<span class="lb" data-page="17b.935" data-line="5" id="l17b.935.5"></span>τὸ πρόσωπον ἐρυθριῶν καὶ μάλισθ’ ὅταν ἡ ἀπόσκηψις
<span class="lb" data-page="17b.935" data-line="6" id="l17b.935.6"></span>ἔσεσθαι μέλλοι πρὸς τὰ ὦτα. τίσι δὲ φαίνεται τῶν οὕτως
<span class="lb" data-page="17b.935" data-line="7" id="l17b.935.7"></span>ἐχόντων τὸ πρόσωπον ἐξέρυθρον, ἐδήλωσεν εἰπὼν εἶναι τοὺς
<span class="lb" data-page="17b.935" data-line="8" id="l17b.935.8"></span>τοιούτους ἀνθρώπους τοῦ λευκοτέρου τρόπου. τοῖς γὰρ μελαντέροις
<span class="lb" data-page="17b.935" data-line="9" id="l17b.935.9"></span>φύσει, κᾂν πλεονάσῃ ποτὲ αἷμα κατὰ τὸ πρόσωπον
<span class="lb" data-page="17b.935" data-line="10" id="l17b.935.10"></span>οὐ διασημαίνει σαφῶς. ἐν δὲ τοῖς λευκοῖς σώμασι
<span class="lb" data-page="17b.935" data-line="11" id="l17b.935.11"></span>κᾀπὶ τῶν ἐκτὸς ὅταν βραχύ τι παρεμπέσοι χρόας ἑτερογενοῦς,
<span class="lb" data-page="17b.935" data-line="12" id="l17b.935.12"></span>εὐθέως εὔδηλον γίνεται. τοῦτο μὲν οὖν αὐτῷ παρέγκειται,
<span class="lb" data-page="17b.935" data-line="13" id="l17b.935.13"></span>τὸ δὲ λόγου συνεχὲς ἔστι τοιόνδε, τούτοις ἐξέρυθρον
<span class="lb" data-page="17b.935" data-line="14" id="l17b.935.14"></span>ἔχουσι τὸ <span class="milestone ed2page" data-n="9.407" data-unit="ed2page" id="ed2page.9.407"></span>πρόσωπον, ὅταν περιεστηκὸς χρονίζῃ
<span class="lb" data-page="17b.935" data-line="15" id="l17b.935.15"></span>τὸ νόσημα, δι’ ἀποστάσεων ἐλπιζέτω κρίσιν γενέσθαι, πλὴν
<span class="lb" data-page="17b.935" data-line="16" id="l17b.935.16"></span>εἰ φθάσειεν αἱμοῤῥαγία διὰ ῥινῶν γενομένη, κενῶσαι τὸ
<span class="lb" data-page="17b.935" data-line="17" id="l17b.935.17"></span>μέλλον κατασκῆψαι <span class="milestone ed1page" data-n="5.463" data-unit="ed1page" id="ed1page.5.463"></span>εἴς τι τῶν ἄρθρων περιττὸν
<span class="lb" data-page="17b.935" data-line="18" id="l17b.935.18"></span>αἷμα. ὅσοι δ’ οὕτως ἔχοντες ὡς εἶπον ἢ οὐδὲν ὅλως αἱμοῤῥαγοῦσιν
<span class="pb" data-page="17b.936" id="p17b.936"></span>
<span class="lb" data-page="17b.936" data-line="1" id="l17b.936.1"></span>ἢ σμικρὰ καὶ οὐκ ἄξια τῆς ὑπερβολῆς τοῦ νοσήματος
<span class="lb" data-page="17b.936" data-line="2" id="l17b.936.2"></span>οὕτως τὰς ἀποστάσεις ἴσχουσι.
</p>
<span class="lb rule" data-page="17b.936" data-line="3" id="l17b.936.3"></span>
          </article>

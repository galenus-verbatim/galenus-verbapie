<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.21">
<span class="pb page1" data-page="17b.936" id="p17b.936"></span>
<span class="milestone ed1page page1" data-n="5.463" data-unit="ed1page" id="ed1page.5.463"></span>
<span class="milestone ed2page page1" data-n="9.407" data-unit="ed2page" id="ed2page.9.407"></span>
<span class="lb head" data-page="17b.936" data-line="4" id="l17b.936.4"></span>
            <blockquote class="quote lemma">
<span class="lb" data-page="17b.936" data-line="5" id="l17b.936.5"></span>Καὶ ἢν μὲν ῥυέντων ἐγκαταλείπηται, ἕτοιμον.
</blockquote>
<span class="lb rule" data-page="17b.936" data-line="6" id="l17b.936.6"></span>
            <p>
<span class="lb" data-page="17b.936" data-line="7" id="l17b.936.7"></span>Ἢν χωρὶς τοῦ μὲν ἐγέγραπτο συνδέσμου, σαφὴς ἡ λέξις
<span class="lb" data-page="17b.936" data-line="8" id="l17b.936.8"></span>ἦν. εἰρηκὼς γὰρ ὅτι τοῖς ἐξέρυθρον ἔχουσι τὸ πρόσωπον
<span class="lb" data-page="17b.936" data-line="9" id="l17b.936.9"></span>αἱ ὑποστάσεις γίνονται, μὴ ῥυέντος αἵματος ἐκ ῥινὸς
<span class="lb" data-page="17b.936" data-line="10" id="l17b.936.10"></span>ἢ σμικροῦ ῥυέντος, εἰκότως ἂν ἐπήνεγκεν, ἐὰν λείπηταί τι
<span class="lb" data-page="17b.936" data-line="11" id="l17b.936.11"></span>ῥυέντος, ἕτοιμόν ἐστι τὸ νόσημα πρὸς ἀπόστασιν. ἐπεὶ δὲ
<span class="lb" data-page="17b.936" data-line="12" id="l17b.936.12"></span>ὁ μὲν σύνδεσμος πρόσκειται, προσυπακοῦσαι προσῆκεν, ἢν
<span class="lb" data-page="17b.936" data-line="13" id="l17b.936.13"></span>μὴ ἐγκαταλείπηται, οὐκ ἔσται ἡ ἀπόστασις, οὐ μόνον δὲ ἐν
<span class="lb" data-page="17b.936" data-line="14" id="l17b.936.14"></span>τοῖς ὑπομνήμασιν, ἅπερ ἀναγράφουσιν ἑαυτοῖς οἱ ἄνθρωποι,
<span class="lb" data-page="17b.936" data-line="15" id="l17b.936.15"></span>τοιαύτας ἐστὶ λέξεις εὑρεῖν, ἀλλὰ καὶ ἐν συγγράμμασιν, ὡς τοῦ
<span class="lb" data-page="17b.936" data-line="16" id="l17b.936.16"></span>μὲν συνδέσμου προειρημένου, μηκέτ’ ἀνταποδοθῆναι μηδὲν
<span class="pb" data-page="17b.937" id="p17b.937"></span>
<span class="lb" data-page="17b.937" data-line="1" id="l17b.937.1"></span>αὐτῷ, καὶ τοῦτ’ ἔγνων μάλιστα τοὺς περὶ τὸν Διοσκορίδην
<span class="lb" data-page="17b.937" data-line="2" id="l17b.937.2"></span>εἰδότας, ἐπειδὴ καὶ γραμματικώτεροι τῶν ἄλλων εἶναι
<span class="lb" data-page="17b.937" data-line="3" id="l17b.937.3"></span>προσποιοῦνται, φυλάξαι τὴν παλαιὰν γραφὴν, ἣν οἵ τ’ ἐξηγηταὶ
<span class="lb" data-page="17b.937" data-line="4" id="l17b.937.4"></span>πάντες ἴσασι καὶ τὰ ἀντίγραφα πάντ’ ἔχουσι, ἢ εἴπερ
<span class="lb" data-page="17b.937" data-line="5" id="l17b.937.5"></span>ἐδόκει περιττὸς ὁ μὲν σύνδεσμος εἶναι, περιελεῖν αὐτὸν
<span class="lb" data-page="17b.937" data-line="6" id="l17b.937.6"></span>τολμῆσαν μᾶλλον, οὐ μεταγράφειν εἰς τὸ μή. τὸ γὰρ
<span class="lb" data-page="17b.937" data-line="7" id="l17b.937.7"></span>καὶ ἢν μὴ ῥυέντων ἐγκαταλείπηται, ἕτοιμον ἑαυτῷ μάχεται,
<span class="lb" data-page="17b.937" data-line="8" id="l17b.937.8"></span>τοῦ μὲν ἐγκαταλείπηται, τὰ μὴ τελέως, ἀλλ’ ἐκ μέρους κενούμενα
<span class="lb" data-page="17b.937" data-line="9" id="l17b.937.9"></span>δηλοῦντος, τοῦ δὲ καὶ ἢν μὴ ῥυέντων, τοὐναντίον
<span class="lb" data-page="17b.937" data-line="10" id="l17b.937.10"></span>ἐμφαίνεται, ὥσπερ καὶ τοῦ δαψιλῶς ῥυῆναι. καθάπερ οὖν
<span class="lb" data-page="17b.937" data-line="11" id="l17b.937.11"></span>ἐπὶ τούτου, τὸ ἐγκαταλείπηται λέγειν οὐ προσῆκον, οὕτως
<span class="lb" data-page="17b.937" data-line="12" id="l17b.937.12"></span>οὐδ’ ἐφ’ οὗ μηδ’ ὅλως ἐῤῥύη. καὶ γὰρ εἰ μὴ ἐπὶ τοῦ λυποῦντος
<span class="lb" data-page="17b.937" data-line="13" id="l17b.937.13"></span>χυμοῦ δεξόμεθα, τὸ ἐγκαταλείπεσθαι λελέχθαι,
<span class="lb" data-page="17b.937" data-line="14" id="l17b.937.14"></span>καθάπερ ἔνιοι βούλονται, πρὸς τὸ νόσημα μεταδόντες τὸν
<span class="lb" data-page="17b.937" data-line="15" id="l17b.937.15"></span>λόγον ὡς ἐν ταῖς ἐλλιπέσιν αἱμοῤῥαγίαις, ἐγκαταλείπεται
<span class="lb" data-page="17b.937" data-line="16" id="l17b.937.16"></span>νοῦν ἕξει. ῥυέντος γὰρ αἵματος, οὐ μὴν αὐτάρκως, ἐλλιπεῖς
<span class="pb" data-page="17b.938" id="p17b.938"></span>
<span class="lb" data-page="17b.938" data-line="1" id="l17b.938.1"></span>αἱ κρίσεις γίνονται τῶν νόσων, ἐφ’ ὧν προσήκει λέγεσθαι
<span class="lb" data-page="17b.938" data-line="2" id="l17b.938.2"></span>τὸ ἐγκαταλείπεσθαι.
</p>
<span class="lb rule" data-page="17b.938" data-line="3" id="l17b.938.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.26">
<span class="pb page1" data-page="17b.941" id="p17b.941"></span>
<span class="milestone ed1page page1" data-n="5.463" data-unit="ed1page" id="ed1page.5.463"></span>
<span class="milestone ed2page page1" data-n="9.409" data-unit="ed2page" id="ed2page.9.409"></span>
<span class="lb head" data-page="17b.941" data-line="1" id="l17b.941.1"></span>
            <blockquote class="quote lemma">
<span class="lb" data-page="17b.941" data-line="2" id="l17b.941.2"></span>Ὅσοι τριταιοφυεῖς, τούτοισιν ἡ νὺξ δύσφορος ἡ πρὸ τοῦ
<span class="lb" data-page="17b.941" data-line="3" id="l17b.941.3"></span>παροξυσμοῦ.
</blockquote>
<span class="lb rule" data-page="17b.941" data-line="4" id="l17b.941.4"></span>
            <p>
<span class="lb" data-page="17b.941" data-line="5" id="l17b.941.5"></span>Τίνας ποτὲ λέγει τριταιοφυεῖς, ἐξήγηται, διότι καὶ
<span class="lb" data-page="17b.941" data-line="6" id="l17b.941.6"></span>περὶ τῶν ἡμιτριταίων τε καὶ τῶν παρεκτεταμένων τριταίων.
<span class="lb" data-page="17b.941" data-line="7" id="l17b.941.7"></span>ἓν γὰρ μόνον ὡμολόγηται τοῖς νεωτέροις ἰατροῖς ἐν τῇ τῶν
<span class="lb" data-page="17b.941" data-line="8" id="l17b.941.8"></span>εἰρημένων ὀνομάτων ἐξηγήσει, τὸ κατὰ τῶν ἀκριβῶν τριταίων
<span class="lb" data-page="17b.941" data-line="9" id="l17b.941.9"></span>ὡς ἐντὸς τῶν δώδεκα ὡρῶν αὐτὸν περιγράφεσθαι,
<span class="lb" data-page="17b.941" data-line="10" id="l17b.941.10"></span>τὰς δὲ ὑπολοίπους ὥρας ἀπυρέτους εἶναι. τῆς γὰρ τῶν
<span class="lb" data-page="17b.941" data-line="11" id="l17b.941.11"></span>μεθοδικῶν ἀλλοκότου χρήσεως τοῦ τῶν ἡμιτριταίων ὀνόματος
<span class="lb" data-page="17b.941" data-line="12" id="l17b.941.12"></span>οὐδὲ μεμνῆσθαι καλόν. εἴπερ δὲ ὁ ἀκριβὴς τριταῖος
<span class="lb" data-page="17b.941" data-line="13" id="l17b.941.13"></span>ἐλάττονα τῶν δώδεκα ὡρῶν ἔχει τὸν παροξυσμὸν, ὁ πέντε
<span class="lb" data-page="17b.941" data-line="14" id="l17b.941.14"></span>καὶ δέκα ὥρας παροξυνόμενος ἅπαντα τὸν ὑπόλοιπον ἔχων
<span class="lb" data-page="17b.941" data-line="15" id="l17b.941.15"></span>χρόνον ἀπύρετον, ὀνομασθήσεται τριταῖος ἁπλῶς ἄνευ προσθήκης.
<span class="lb" data-page="17b.941" data-line="16" id="l17b.941.16"></span>εἰ δὲ βούλοιτό τις ἀκριβολογεῖσθαι, τριταῖος οὐκ
<span class="lb" data-page="17b.941" data-line="17" id="l17b.941.17"></span>ἀκριβής. καὶ εἴπερ αὐτὸς ὁ Ἱπποκράτης εἶπεν, πυρετοὶ
<span class="lb" data-page="17b.941" data-line="18" id="l17b.941.18"></span>ὁκόσοι μὴ διαλείποντες διὰ τρίτης ἰσχυρότεροι γίνονται,
<span class="pb" data-page="17b.942" id="p17b.942"></span>
<span class="lb" data-page="17b.942" data-line="1" id="l17b.942.1"></span>πάντες κακοί. ὅτῳ δ’ ἂν τρόπῳ διαλείπωσι, σημαίνει ὅτι
<span class="lb" data-page="17b.942" data-line="2" id="l17b.942.2"></span>ἀκίνδυνον. ἅπαντες οἱ διὰ τρίτης μὲν παροξυνόμενοι, παυόμενοι
<span class="lb" data-page="17b.942" data-line="3" id="l17b.942.3"></span>δὲ εἰς ἀπυρεξίαν, ἀκίνδυνοι γενήσονται. ἀλλ’ εἴπερ
<span class="lb" data-page="17b.942" data-line="4" id="l17b.942.4"></span>ἀκινδύνους τούτους εἶναι φήσομεν ἑπόμενοι τῇ γνώμῃ τοῦ
<span class="lb" data-page="17b.942" data-line="5" id="l17b.942.5"></span>Ἱπποκράτους, οὐκ ἀκίνδυνον δὲ τὸ ἡμιτριταῖον αὐτὸς οἶδεν,
<span class="lb" data-page="17b.942" data-line="6" id="l17b.942.6"></span>οὐκ ἔσται τῶν διαλειπόντων ὁ πυρετὸς οὗτος. ἀλλ’ οἱ
<span class="lb" data-page="17b.942" data-line="7" id="l17b.942.7"></span>μὲν οὐκ ἔλαττον τῶν εἰκοσιτεσσάρων ὡρῶν ἔχοντες τὸ τοῦ
<span class="lb" data-page="17b.942" data-line="8" id="l17b.942.8"></span>διαλείμματος, ἅπαντες ἁπλῶς τριταῖοι λεχθήσονται. οἷς δὲ
<span class="lb" data-page="17b.942" data-line="9" id="l17b.942.9"></span>τὸ μὲν διάλειμμα τοῦ χρόνου τούτου βραχύτερον, οἱ δὲ
<span class="lb" data-page="17b.942" data-line="10" id="l17b.942.10"></span>παροξυσμοὶ μακρότεροι, οὗτοι παρεκτεταμένοι τριταῖοι.
<span class="lb" data-page="17b.942" data-line="11" id="l17b.942.11"></span>προσήκουσι δὲ τοὐπίπαν εἰς τὰ τρία διαστήματα, τεττάρων
<span class="lb" data-page="17b.942" data-line="12" id="l17b.942.12"></span>τῶν πάντων <span class="milestone ed2page" data-n="9.410" data-unit="ed2page" id="ed2page.9.410"></span>ὄντων κατὰ τὴν διὰ τρίτης ἡμέρας περίοδον.
<span class="lb" data-page="17b.942" data-line="13" id="l17b.942.13"></span>δύο μὲν γὰρ ἡμέραι, δύο δὲ νύκτες ἐν τῷ μεταξὺ
<span class="lb" data-page="17b.942" data-line="14" id="l17b.942.14"></span>τῶν δύο παροξυσμῶν γίνονται πᾶσι τοῖς διὰ τρίτης παροξυνομένοις.
<span class="lb" data-page="17b.942" data-line="15" id="l17b.942.15"></span>σπανίως δ’ εὕροις τὸν ὑπὲρ τὰ τρία διαστήματα
<span class="lb" data-page="17b.942" data-line="16" id="l17b.942.16"></span>παροξυνόμενον εἰς ἀπυρεξίαν ἀφικνούμενον, ὃν οἱ περὶ
<span class="lb" data-page="17b.942" data-line="17" id="l17b.942.17"></span>τὸν Ἀγαθῖνον εἰώθασι μέγαν ἡμιτριταῖον ὀνομάζειν. ὥσπερ
<span class="pb" data-page="17b.943" id="p17b.943"></span>
<span class="lb" data-page="17b.943" data-line="1" id="l17b.943.1"></span>γε μέσον μὲν, ᾧ χρόνος ἶσος γίνεται παροξυσμοῦ τε καὶ
<span class="lb" data-page="17b.943" data-line="2" id="l17b.943.2"></span>διαλείμματος, ᾧ μείων ὁ τοῦ παροξυσμοῦ χρόνος. ᾧ δ’
<span class="lb" data-page="17b.943" data-line="3" id="l17b.943.3"></span>ἐντὸς τῶν εἰκοσιτεσσάρων ὡρῶν ὁ χρόνος περιγράφεται τοῦ
<span class="lb" data-page="17b.943" data-line="4" id="l17b.943.4"></span>παροξυσμοῦ, μικρὸν ἡμιτριταῖον ὀνομάζουσι τοῦτον, ὥστε
<span class="lb" data-page="17b.943" data-line="5" id="l17b.943.5"></span>οὔτε τριταῖον οὔτε παρεκτεταμένον ὀνομάζει ποτὲ τριταῖον.
<span class="lb" data-page="17b.943" data-line="6" id="l17b.943.6"></span>εἰ γὰρ ὁ μὲν ἀκριβὴς τριταῖος οὐχ ὑπερβάλλει τὰς δώδεκα
<span class="lb" data-page="17b.943" data-line="7" id="l17b.943.7"></span>ὥρας. ὁ δ’ ὑπὲρ ταύτας εὐθύς ἐστι μικρὸς τριταῖος, οὐδεὶς
<span class="lb" data-page="17b.943" data-line="8" id="l17b.943.8"></span>ἔσται τριταῖος ἁπλῶς, ἔτι δὲ μᾶλλον οὐδ’ ἐκτεταμένος
<span class="lb" data-page="17b.943" data-line="9" id="l17b.943.9"></span>τριταῖος· οὐχ ὑπαρχόντων δὲ τούτων, οὐδ’ ἀκριβῆ τριταῖον
<span class="lb" data-page="17b.943" data-line="10" id="l17b.943.10"></span>ὀνομάζειν ἀναγκαῖον ἔσται. μηδενὸς γὰρ ἀκριβοῦς
<span class="lb" data-page="17b.943" data-line="11" id="l17b.943.11"></span>ὄντος, ἡ προσθήκη ματαία. πῶς οὖν ὁ Ἱπποκράτης ἀκριβῆ
<span class="lb" data-page="17b.943" data-line="12" id="l17b.943.12"></span>τριταῖον εἴωθε καλεῖν, ἐνὸν ἁπλῶς ὀνομάζειν τριταῖον,
<span class="lb" data-page="17b.943" data-line="13" id="l17b.943.13"></span>εἴπερ οὗτος μόνος ἐστὶ τριταῖος ὁ τῶν δώδεκα ὡρῶν ὀλιγοχρονιώτερον
<span class="lb" data-page="17b.943" data-line="14" id="l17b.943.14"></span>ἔχων τὸν παροξυσμόν. εὔδηλον οὖν ὅτι τοῦτον
<span class="lb" data-page="17b.943" data-line="15" id="l17b.943.15"></span>μὲν ἀκριβῆ καλεῖ καὶ μᾶλλόν ἐστι τὸν καὶ τὰ ἄλλα ἔχοντα
<span class="lb" data-page="17b.943" data-line="16" id="l17b.943.16"></span>γνωρίσματα τὰ γεγραμμένα πρὸς ἡμῶν ἐν τοῖς περὶ κρίσεων
<span class="lb" data-page="17b.943" data-line="17" id="l17b.943.17"></span><span class="milestone ed1page" data-n="5.464" data-unit="ed1page" id="ed1page.5.464"></span>ὑπομνήμασιν. ἁπλῶς δὲ τριταῖον τὸν ὑπὲρ τὰς
<span class="pb" data-page="17b.944" id="p17b.944"></span>
<span class="lb" data-page="17b.944" data-line="1" id="l17b.944.1"></span>δώδεκα ὥρας ἐκτεταμένον ἔχοντα τὸν παροξυσμόν. ἐὰν δὲ
<span class="lb" data-page="17b.944" data-line="2" id="l17b.944.2"></span>τὰς εἴκοσι τέσσαρας ὑπερβάλλῃ, τριταῖον μακρὸν ἢ ἐκτεταμένον
<span class="lb" data-page="17b.944" data-line="3" id="l17b.944.3"></span>ὀνομάσομεν τοῦτον. ὅστις δ’ ἂν ὑπὲρ τὰ τρία διαστήματα
<span class="lb" data-page="17b.944" data-line="4" id="l17b.944.4"></span>τὸν παροξυσμὸν ἐκτείνῃ, τοῦτον ὀλιγάκις ἂν εὕροις
<span class="lb" data-page="17b.944" data-line="5" id="l17b.944.5"></span>εἰς τὴν καλουμένην εἰλικρίνειαν ἀφικνούμενον. οὐ μὴν οὐδ’
<span class="lb" data-page="17b.944" data-line="6" id="l17b.944.6"></span>ἡμιτριταῖον ἤδη καλέσομεν αὐτὸν, ἐὰν μήτε τὰς ἐπαναλήψεις
<span class="lb" data-page="17b.944" data-line="7" id="l17b.944.7"></span>ποιῆται φρικώδεις, μήτε ἐν τῇ ἑτέρᾳ τῶν ἡμερῶν
<span class="lb" data-page="17b.944" data-line="8" id="l17b.944.8"></span>ἕτερον ἔχῃ παροξυσμὸν ἐπαναλήψεως χωρίς. τοῦτον μὲν
<span class="lb" data-page="17b.944" data-line="9" id="l17b.944.9"></span>οὖν ἡμιτριταῖον ὀνομάσομεν. ἐὰν δέ τις διὰ τρίτης παροξύνηται
<span class="lb" data-page="17b.944" data-line="10" id="l17b.944.10"></span>πυρετὸς, οὐδὲ βραχὺ διάλειμμα ποιούμενος ὡς δοκεῖν
<span class="lb" data-page="17b.944" data-line="11" id="l17b.944.11"></span>ἐν αὐτῷ πλησίον εἶναι τὸν κάμνοντα τῆς εἰλικρινοῦς
<span class="lb" data-page="17b.944" data-line="12" id="l17b.944.12"></span>ἀπυρεξίας, τοῦτον ὀξὺν ὀνομάσομεν πυρετὸν, αὐτὸ τοῦθ’
<span class="lb" data-page="17b.944" data-line="13" id="l17b.944.13"></span>ὅπερ ὑπάρχει περὶ αὐτοῦ λέγοντες, ὡς διὰ τρίτης παροξύνει.
<span class="lb" data-page="17b.944" data-line="14" id="l17b.944.14"></span>μόνος οὖν ἔτι τῶν διὰ τρίτης παροξυνομένων ὀνομασθήσεται
<span class="lb" data-page="17b.944" data-line="15" id="l17b.944.15"></span>τριταιοφυὴς, ὁ πλησίον ἀπυρεξίας ἀφικνούμενος.
<span class="lb" data-page="17b.944" data-line="16" id="l17b.944.16"></span>εἰ δέ τις καὶ τοὺς ἄλλους ἅπαντας ὀξεῖς πυρετοὺς, ὅσοι
<span class="lb" data-page="17b.944" data-line="17" id="l17b.944.17"></span>διὰ τρίτης παροξύνουσι, τριταιοφυεῖς ὀνομάζειν θέλει, δόξει
<span class="pb" data-page="17b.945" id="p17b.945"></span>
<span class="lb" data-page="17b.945" data-line="1" id="l17b.945.1"></span>τάχα καὶ αὐτὸς οὐκ ἀλόγως ἐπὶ ταύτην ἀφῖχθαι τὴν δόξαν.
<span class="lb" data-page="17b.945" data-line="2" id="l17b.945.2"></span>οὐ μὴν τῶν γε εἰς ἀπυρεξίαν ληγόντων τινὰ πυρετῶν ὑφ’
<span class="lb" data-page="17b.945" data-line="3" id="l17b.945.3"></span>Ἱπποκράτους ἡμιτριταῖον ὀνομάζεσθαι συγχωρήσομεν. ἀκίνδυνοι
<span class="lb" data-page="17b.945" data-line="4" id="l17b.945.4"></span>μὲν γὰρ οὗτοι, κινδυνώδης δὲ ἡμιτριταῖος. ἐν τῷ
<span class="lb" data-page="17b.945" data-line="5" id="l17b.945.5"></span>μεταξὺ δ’ αὐτῶν εἰσὶν αὐτοὶ παραφυεῖς, οὕς φησι δύσφορον
<span class="lb" data-page="17b.945" data-line="6" id="l17b.945.6"></span>ἔχειν τὴν πρὸ τοῦ παροξυσμοῦ νύκτα. πάντως μὲν γὰρ
<span class="lb" data-page="17b.945" data-line="7" id="l17b.945.7"></span>ἐκείνοις ὑπάρχει τοῦτο, τοῖς δ’ ἐκτεταμένοις τριταίοις οὐ
<span class="lb" data-page="17b.945" data-line="8" id="l17b.945.8"></span>πᾶσιν. ὅπως δὲ μὴ πράγματ’ ἔχοιμι, πολλάκις ὑπὲρ τοῦ
<span class="lb" data-page="17b.945" data-line="9" id="l17b.945.9"></span>κατὰ τὸν ἡμιτριταῖον σημαινομένου καὶ γράφων καὶ τοῖς
<span class="lb" data-page="17b.945" data-line="10" id="l17b.945.10"></span>πυνθανομένοις ἀποκρινόμενος, ἓν ἰδίᾳ περὶ τούτου ἔγραψα
<span class="lb" data-page="17b.945" data-line="11" id="l17b.945.11"></span>βιβλίον· ἐν μέντοι τοῖς ἀφορισμοῖς χωρὶς τῶν τριταιοφυῶν
<span class="lb" data-page="17b.945" data-line="12" id="l17b.945.12"></span>μνημονεῦσαί φησιν ἁπλῶς ὁ Ἱπποκράτης. ὅσοις δὲ κρίσις
<span class="lb" data-page="17b.945" data-line="13" id="l17b.945.13"></span>γίνεται, τουτέοισιν <span class="milestone ed2page" data-n="9.411" data-unit="ed2page" id="ed2page.9.411"></span>ἡ νὺξ δύσφορος ἡ πρὸ τοῦ
<span class="lb" data-page="17b.945" data-line="14" id="l17b.945.14"></span>παροξυσμοῦ. ἡ δὲ ἐπιοῦσα εὐφορωτέρη ὡς ἐπὶ τὸ πολύ.
<span class="lb" data-page="17b.945" data-line="15" id="l17b.945.15"></span>κρίσιν δ’ οἱ μὲν ἤκουσαν, ὑφ’ ἧς ὀξύῤῥοπος γίνεται μεταβολή
<span class="lb" data-page="17b.945" data-line="16" id="l17b.945.16"></span>τις ἀξιόλογος, οἱ δ’ ἁπλῶς τὸν παροξυσμόν. εἰώθει
<span class="lb" data-page="17b.945" data-line="17" id="l17b.945.17"></span>δὲ ὄντως ἡ νὺξ δύσφορος ἡ πρὸ τοῦ παροξυσμοῦ γίνεσθαι
<span class="lb" data-page="17b.945" data-line="18" id="l17b.945.18"></span>σχεδὸν ἅπασι τοῖς διὰ τρίτης παροξυνομένης πυρετοῖς,
<span class="pb" data-page="17b.946" id="p17b.946"></span>
<span class="lb" data-page="17b.946" data-line="1" id="l17b.946.1"></span>ἄνευ τῶν ἀκριβῶν τριταίων. εἰ δέ ποτε κᾀπὶ τούτων γένηται,
<span class="lb" data-page="17b.946" data-line="2" id="l17b.946.2"></span>κρίσιν ἕπεσθαι σημαίνει κατὰ τὴν ἐπιοῦσαν ἡμέραν
<span class="lb" data-page="17b.946" data-line="3" id="l17b.946.3"></span>καὶ μάλιστ’ εἰ καὶ τὰ ἄλλα σημεῖα τοῦ γενήσεσθαι τὴν κρίσιν
<span class="lb" data-page="17b.946" data-line="4" id="l17b.946.4"></span>ὁμολογεῖ.
</p>
<span class="lb rule" data-page="17b.946" data-line="5" id="l17b.946.5"></span>
          </article>

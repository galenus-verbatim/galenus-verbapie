<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.28">
<span class="pb page1" data-page="17b.951" id="p17b.951"></span>
<span class="milestone ed1page page1" data-n="5.465" data-unit="ed1page" id="ed1page.5.465"></span>
<span class="milestone ed2page page1" data-n="9.412" data-unit="ed2page" id="ed2page.9.412"></span>
<span class="lb head" data-page="17b.951" data-line="1" id="l17b.951.1"></span>
            <blockquote class="quote lemma">
<span class="lb" data-page="17b.951" data-line="2" id="l17b.951.2"></span>Μηδὲν ὑπερορᾷν, μηδὲν εἰκῇ.
</blockquote>
<span class="lb rule" data-page="17b.951" data-line="3" id="l17b.951.3"></span>
            <p>
<span class="lb" data-page="17b.951" data-line="4" id="l17b.951.4"></span>Τοῦτο μὲν καὶ αὐτὸ καθ’ ἑαυτὸ λεγόμενόν τε καὶ γραφόμενον
<span class="lb" data-page="17b.951" data-line="5" id="l17b.951.5"></span>οὐδὲν δεῖται πρὸς πίστιν ἢ νόησιν ἑτέρων, ἤτοι
<span class="lb" data-page="17b.951" data-line="6" id="l17b.951.6"></span>προειρημένων ἢ ἐπιφερομένων. ἐνταυθοῖ μέντοι καὶ πάντως
<span class="lb" data-page="17b.951" data-line="7" id="l17b.951.7"></span>προσηκόντως ἐπὶ τῷ προκειμένῳ τέτακται. τὰ γὰρ
<span class="lb" data-page="17b.951" data-line="8" id="l17b.951.8"></span>τοιαῦτα θεωρήματα σμικρὰ καὶ λεπτὰ καὶ οὐδενὸς ἄξια
<span class="lb" data-page="17b.951" data-line="9" id="l17b.951.9"></span>φαίνεται τοῖς πολλοῖς καὶ διὰ τοῦτο ὑπερορῶσιν αὐτῶν,
<span class="lb" data-page="17b.951" data-line="10" id="l17b.951.10"></span>ὥστε μὴ τῷ λόγῳ σκέπεσθαι, μήτε τῇ πείρᾳ περὶ φύσεως
<span class="lb" data-page="17b.951" data-line="11" id="l17b.951.11"></span>τοιούτων πραγμάτων. ὥσπερ δὲ τοῦ μηδὲν <span class="milestone ed2page" data-n="9.413" data-unit="ed2page" id="ed2page.9.413"></span>δεῖν
<span class="lb" data-page="17b.951" data-line="12" id="l17b.951.12"></span>ὑπερορᾷν παράδειγμά ἐστιν ὁ προειρημένος λόγος, οὕτω
<span class="lb" data-page="17b.951" data-line="13" id="l17b.951.13"></span>καὶ τοῦ μηδὲν προπετῶς, μηδὲ ἀπερισκέπτως συγκατατίθεσθαι,
<span class="lb" data-page="17b.951" data-line="14" id="l17b.951.14"></span>καθάπερ αὐτὸς ἐγὼ κατ’ αὐτὴν τὴν πρὸ ταύτης ῥῆσιν
<span class="lb" data-page="17b.951" data-line="15" id="l17b.951.15"></span>ἔπραξα κἀν ταῖς ἄλλαις ἁπάσαις. οὐ γὰρ Ἱπποκράτους
<span class="lb" data-page="17b.951" data-line="16" id="l17b.951.16"></span>μόνον, ἀλλὰ κᾀν τοῖς ἄλλοις παλαιοῖς, οὐχ ἁπλῶς οἷς
<span class="lb" data-page="17b.951" data-line="17" id="l17b.951.17"></span>ἂν εἴποι τίς αὐτῶν πιστεύω. βασανίζω δὲ καὶ αὐτὸς τῇ
<span class="lb" data-page="17b.951" data-line="18" id="l17b.951.18"></span>τε πείρᾳ καὶ τῷ λόγῳ, πότερον ἀληθές ἐστιν ἢ ψεῦδος ὃ
<span class="pb" data-page="17b.952" id="p17b.952"></span>
<span class="lb" data-page="17b.952" data-line="1" id="l17b.952.1"></span>γεγράφασιν. ὅσοι δ’ ἂν πρὸς ἑνὸς ἑαυτοὺς ἤτοι δούλους
<span class="lb" data-page="17b.952" data-line="2" id="l17b.952.2"></span>ἢ ἐξελευθέρους ἀπεφῄναντο, εὐθέως ἅμα τὸ γεγραμμένον
<span class="lb" data-page="17b.952" data-line="3" id="l17b.952.3"></span>εὑρεῖν τε παρ’ αὐτῷ, πιστεύουσιν ἀπερισκέπτως τε καὶ
<span class="lb" data-page="17b.952" data-line="4" id="l17b.952.4"></span>εἰκῇ. καθάπερ καὶ ἐπὶ τοῦ μάλιστα καὶ τοῖς κοπιώδεσι
<span class="lb" data-page="17b.952" data-line="5" id="l17b.952.5"></span>ξηρὰς γίνεσθαι βῆχας οὔτε ὁποίοις κοπιώδεσιν εἶπεν ἐζήτησαν.
<span class="lb" data-page="17b.952" data-line="6" id="l17b.952.6"></span>ἆρά γε τοῖς ἀπὸ καμάτων τε καὶ τῆς ἔξωθεν ταλαιπωρίας
<span class="lb" data-page="17b.952" data-line="7" id="l17b.952.7"></span>ἢ καὶ τοῖς χωρὶς τούτων ἴσχουσι τὴν αὐτὴν
<span class="lb" data-page="17b.952" data-line="8" id="l17b.952.8"></span>διάθεσιν, οὔτε πότερον ἁπλῶς ἢ καὶ κατὰ συμβεβηκὸς ὁ
<span class="lb" data-page="17b.952" data-line="9" id="l17b.952.9"></span>κόπος αὐτοῖς ἐγένετο. ὅπερ δὲ ἐπὶ τούτων, τοῦτο κᾀπὶ
<span class="lb" data-page="17b.952" data-line="10" id="l17b.952.10"></span>μυρίων ἄλλων ἴστε συμβαῖνον, αὐτοῖς τε τοῖς τὰ συγγράμματα
<span class="lb" data-page="17b.952" data-line="11" id="l17b.952.11"></span>γράψασι καὶ τοῖς ἐξηγησαμένοις αὐτὰ καὶ πολὺ μᾶλλον
<span class="lb" data-page="17b.952" data-line="12" id="l17b.952.12"></span>ἔτι τούτου τοῖς ὁσημέραι περιτρέχουσιν ἐν ταῖς πόλεσιν
<span class="lb" data-page="17b.952" data-line="13" id="l17b.952.13"></span>ἰατροῖς, ἀλόγῳ τριβῇ μόνῃ χρωμένοις. καὶ γὰρ ὑπερορῶσι
<span class="lb" data-page="17b.952" data-line="14" id="l17b.952.14"></span>πολλῶν ὡς μικρῶν, οὐκ εἰδότες ὅτι πολλῶν ἐνίοτε
<span class="lb" data-page="17b.952" data-line="15" id="l17b.952.15"></span>σμικρῶν συνερχομένων ἓν ἐξ αὐτῶν κεφάλαιον ἀξιόλογον
<span class="lb" data-page="17b.952" data-line="16" id="l17b.952.16"></span>ἀθροίζεται, προπετῶς τε συγκατατίθενται τοῖς γεγραμμένοις
<span class="lb" data-page="17b.952" data-line="17" id="l17b.952.17"></span>ὑπό τινος ἀνδρὸς, οὗπερ ἂν αὐτὸς ἑαυτὸν ἕκαστος
<span class="lb" data-page="17b.952" data-line="18" id="l17b.952.18"></span>ἀποφῄνῃ δοῦλον. εἰ δὲ μὴ τοῦτό τις ποιήσειεν, ἀλλὰ κατ’
<span class="pb" data-page="17b.953" id="p17b.953"></span>
<span class="lb" data-page="17b.953" data-line="1" id="l17b.953.1"></span>ἕτερόν γε τρόπον ἐνίοτε τῷ φανέντι πιθανῷ κατὰ τὴν πρώτην
<span class="lb" data-page="17b.953" data-line="2" id="l17b.953.2"></span>ἐπιβολὴν τῆς φαντασίας συγκατατιθέμενος, ἄνευ τοῦ
<span class="lb" data-page="17b.953" data-line="3" id="l17b.953.3"></span>χρόνῳ πολλῷ σκέψασθαι, καθ’ ἑαυτόν τε καὶ μετ’ ἄλλων
<span class="lb" data-page="17b.953" data-line="4" id="l17b.953.4"></span>ἀπεφῄνατο προπετῶς ὑπὲρ τοῦ σπανίως ὀφθέντος, ὡς πολλάκις
<span class="lb" data-page="17b.953" data-line="5" id="l17b.953.5"></span>ἢ διηνεκῶς φαινομένου· καὶ τάς γε ἐν ταῖς αἱρέσεσι
<span class="lb" data-page="17b.953" data-line="6" id="l17b.953.6"></span>διαφωνίας ἐντεῦθεν εἰκὸς μάλιστα γεγονέναι, δοξοσόφων τε
<span class="lb" data-page="17b.953" data-line="7" id="l17b.953.7"></span>καὶ φιλαύτων ἀνθρώπων τὰ πιθανὰ, χωρὶς τοῦ μετὰ πολλῶν
<span class="lb" data-page="17b.953" data-line="8" id="l17b.953.8"></span>πολλάκις ἀνασκέψασθαι, πιστευσάντων ὑπάρχειν ἀληθῆ.
<span class="lb" data-page="17b.953" data-line="9" id="l17b.953.9"></span>καθάπερ δὲ νῦν ἐπὶ σημειωτικοῦ θεωρήματος ὡς ἐπὶ παραδείγματος
<span class="lb" data-page="17b.953" data-line="10" id="l17b.953.10"></span>ἐποιήσαμεν τὸν λόγον, οὕτω κᾀπὶ τῶν θεραπευτικῶν,
<span class="lb" data-page="17b.953" data-line="11" id="l17b.953.11"></span>οὐχ ὑπερορᾷν τινὸς χρὴ τῶν δοκούντων εἶναι
<span class="lb" data-page="17b.953" data-line="12" id="l17b.953.12"></span>μικρῶν, οὔτ’ εἰκῇ καὶ ἀβασανίστως πιστεύειν ταῖς εἰρημέναις
<span class="lb" data-page="17b.953" data-line="13" id="l17b.953.13"></span>αὐτῶν δυνάμεσιν, ὡς ἐν τῇ θεραπευτικῇ πραγματείᾳ
<span class="lb" data-page="17b.953" data-line="14" id="l17b.953.14"></span>μεμαθήκαμεν.
</p>
<span class="lb rule" data-page="17b.953" data-line="15" id="l17b.953.15"></span>
          </article>

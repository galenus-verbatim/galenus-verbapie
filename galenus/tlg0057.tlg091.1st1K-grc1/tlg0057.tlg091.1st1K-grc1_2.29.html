<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.29">
<span class="pb page1" data-page="17b.953" id="p17b.953"></span>
<span class="milestone ed1page page1" data-n="5.465" data-unit="ed1page" id="ed1page.5.465"></span>
<span class="milestone ed2page page1" data-n="9.413" data-unit="ed2page" id="ed2page.9.413"></span>
<span class="lb head" data-page="17b.953" data-line="16" id="l17b.953.16"></span>
            <blockquote class="quote lemma">
<span class="lb" data-page="17b.953" data-line="17" id="l17b.953.17"></span>Ἐκ προσαγωγῆς τἀναντία προσάγειν καὶ διαναπαύειν.
</blockquote>
<span class="lb rule" data-page="17b.953" data-line="18" id="l17b.953.18"></span>
            <span class="pb" data-page="17b.954" id="p17b.954"></span>
            <p>
<span class="lb" data-page="17b.954" data-line="1" id="l17b.954.1"></span>Θεραπευτικὴν συμβουλὴν καλεῖν ἔξεστί σοι καὶ ὑγιεινὴν
<span class="lb" data-page="17b.954" data-line="2" id="l17b.954.2"></span>αὐτὴν ἐπιδεικνύναι, τό τε μηδὲν ὑπερορᾷν καὶ τὸ μηδὲν
<span class="lb" data-page="17b.954" data-line="3" id="l17b.954.3"></span>εἰκῇ, καθάπερ ἐπὶ παραδείγματός τινος τούτου τοῦ λόγου.
<span class="lb" data-page="17b.954" data-line="4" id="l17b.954.4"></span>τῶν γοῦν ἐθῶν, ὡς μικροῦ παραδείγματος ὑπερορῶσιν ἔνιοι
<span class="lb" data-page="17b.954" data-line="5" id="l17b.954.5"></span>τῶν ἰατρῶν, μηδεμίαν ἀπ’ αὐτῶν ἔνδειξιν εἰς διαφορὰν θεραπείας
<span class="lb" data-page="17b.954" data-line="6" id="l17b.954.6"></span>ἡγούμενοι γίνεσθαι, τινὲς δ’ οὐχ ὑπερορῶσι μὲν,
<span class="lb" data-page="17b.954" data-line="7" id="l17b.954.7"></span>ἀπὸ δὲ μοχθηρῶν ἐθῶν ἐνίους ἐπὶ τὰ ἐναντία μετάγειν ἐπιχειροῦντες
<span class="lb" data-page="17b.954" data-line="8" id="l17b.954.8"></span>ἀθρόως, οὐ σμικρὰ σφάλλονται. χρὴ δὲ οὔτε
<span class="lb" data-page="17b.954" data-line="9" id="l17b.954.9"></span>ὑπερορᾷν αὐτῶν οὔτ’ ἀθρόως μετάγειν, ἀλλὰ καὶ κατὰ βραχὺ
<span class="lb" data-page="17b.954" data-line="10" id="l17b.954.10"></span>καὶ μετὰ τοῦ διαναπαύειν <span class="milestone ed2page" data-n="9.414" data-unit="ed2page" id="ed2page.9.414"></span>αὐτούς. διττῶς δὲ ἐστι
<span class="lb" data-page="17b.954" data-line="11" id="l17b.954.11"></span>τοῦ διαναπαύειν ῥήματος ἀκοῦσαι. καθ’ ἕνα μὲν τρόπον,
<span class="lb" data-page="17b.954" data-line="12" id="l17b.954.12"></span>ἵνα μὴ μόνον τοὐναντίον ἔθος κατὰ βραχὺ μετάγωμέν τινας,
<span class="lb" data-page="17b.954" data-line="13" id="l17b.954.13"></span>ἀλλὰ καὶ μεταξὺ διαναπαύωμεν ὅλην τὴν μεταβολὴν,
<span class="lb" data-page="17b.954" data-line="14" id="l17b.954.14"></span>οἷον ὅταν ἐξ ἀργίας ἄγωμεν εἰς τά γυμνάσια, πρῶτον μὲν
<span class="lb" data-page="17b.954" data-line="15" id="l17b.954.15"></span>ἀπὸ τῶν βραχυτάτων ἀρξόμεθα καὶ κατὰ βραχὺ ταῦτα
<span class="lb" data-page="17b.954" data-line="16" id="l17b.954.16"></span>παραυξήσομεν, εἶτα παραβαλοῦμέν ποτε μίαν ἢ καὶ δύο
<span class="lb" data-page="17b.954" data-line="17" id="l17b.954.17"></span>ἡμέρας ἀργάς. καθ’ ἕτερον δὲ τρόπον ἐστὶν ἀκοῦσαι τοῦ
<span class="pb" data-page="17b.955" id="p17b.955"></span>
<span class="lb" data-page="17b.955" data-line="1" id="l17b.955.1"></span>διαναπαύειν, ὡς ἀντιδιῃρημένου τῷ προσάγειν. ἵν’ ἐφ’ ὧν
<span class="lb" data-page="17b.955" data-line="2" id="l17b.955.2"></span>μὲν οὐκ ὃν ἔμπροσθεν ἔθος ἐμποιῆσαι βουλόμεθα, προσάγωμεν
<span class="lb" data-page="17b.955" data-line="3" id="l17b.955.3"></span>αὐτὸ κατ’ ὀλίγον, ἐφ’ ὧν δὲ τὸ πρότερον ὑπάρχον
<span class="lb" data-page="17b.955" data-line="4" id="l17b.955.4"></span>καταλῦσαι, κατὰ βραχὺ πάλιν ἐπὶ τούτων ἀναπαύωμεν.
</p>
<span class="lb rule" data-page="17b.955" data-line="5" id="l17b.955.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.30">
<span class="pb page1" data-page="17b.955" id="p17b.955"></span>
<span class="milestone ed1page page1" data-n="5.465" data-unit="ed1page" id="ed1page.5.465"></span>
<span class="milestone ed2page page1" data-n="9.414" data-unit="ed2page" id="ed2page.9.414"></span>
<span class="lb head" data-page="17b.955" data-line="6" id="l17b.955.6"></span>
            <blockquote class="quote lemma">
<span class="lb" data-page="17b.955" data-line="7" id="l17b.955.7"></span>Τῷ ὄπισθεν κεφαλῆς ὀδυνωμένῳ ἡ ἐν μετώπῳ ὀρθὴ φλὲψ
<span class="lb" data-page="17b.955" data-line="8" id="l17b.955.8"></span>τμηθεῖσα ὠφέλησεν.
</blockquote>
<span class="lb rule" data-page="17b.955" data-line="9" id="l17b.955.9"></span>
            <p>
<span class="lb" data-page="17b.955" data-line="10" id="l17b.955.10"></span>Οἱ παλαιότεροι τῶν ἐξηγητῶν ὠφέλησεν ἐπὶ παρεληλυθότος
<span class="lb" data-page="17b.955" data-line="11" id="l17b.955.11"></span>χρόνου γεγραμμένον ἐπίστανται. καί φασί γε τὸ
<span class="lb" data-page="17b.955" data-line="12" id="l17b.955.12"></span>μὲν ὠφελεῖ κατὰ τοὺς ἀφορισμοὺς γεγράφθαι, καθολικὴν
<span class="lb" data-page="17b.955" data-line="13" id="l17b.955.13"></span>ἀπόφασιν ἐν τούτοις ποιησαμένου τοῦ παλαιοῦ. τὸ δ’
<span class="lb" data-page="17b.955" data-line="14" id="l17b.955.14"></span>ὠφέλησεν ἐνταῦθα πρὸς ὑπόμνησιν αὐτῷ γεγραφότος ἐπί
<span class="lb" data-page="17b.955" data-line="15" id="l17b.955.15"></span>τινος ἑνὸς, ἵνα ὅταν ἐπὶ πολλῶν πειραθῇ τοῦ βοηθήματος,
<span class="lb" data-page="17b.955" data-line="16" id="l17b.955.16"></span>ἀποφῄνασθαι τολμῄσῃ καθόλου περὶ αὐτοῦ. δῆλον δ’ ὅτι
<span class="pb" data-page="17b.956" id="p17b.956"></span>
<span class="lb" data-page="17b.956" data-line="1" id="l17b.956.1"></span>καὶ τοπικόν ἐστι τὸ βοήθημα τοῦτο καὶ ἀντισπαστικὸν ἐπὶ
<span class="lb" data-page="17b.956" data-line="2" id="l17b.956.2"></span>τἀναντία. τὴν δὲ ὀρθὴν ἐν μετώπῳ φλέβα καὶ πρὸ τῆς
<span class="lb" data-page="17b.956" data-line="3" id="l17b.956.3"></span>ἀνατομῆς ἐναργῶς ἐστὶν ἰδεῖν, ἡ δὲ ἀνατομὴ συῤῥεῖν ταῖς
<span class="lb" data-page="17b.956" data-line="4" id="l17b.956.4"></span>ἑκατέρωθεν αὐτὴν ἐπιδείκνυσιν. οὐκ ὀρθῶς οὖν ἔνιοι περὶ
<span class="lb" data-page="17b.956" data-line="5" id="l17b.956.5"></span>τῆς τομῆς ᾠήθησαν λελέχθαι τὸ ὀρθίη. οὐ γὰρ διὰ τὸ
<span class="lb" data-page="17b.956" data-line="6" id="l17b.956.6"></span>σχῆμα τῆς τομῆς ἡ ὠφέλεια γίνεται τοῖς ὀδυνωμένοις, ἀλλὰ
<span class="lb" data-page="17b.956" data-line="7" id="l17b.956.7"></span>διὰ τὴν κένωσιν τοῦ αἵματος.
</p>
<span class="lb rule" data-page="17b.956" data-line="8" id="l17b.956.8"></span>
          </article>

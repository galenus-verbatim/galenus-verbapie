<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.31">
<span class="pb page1" data-page="17b.956" id="p17b.956"></span>
<span class="milestone ed1page page1" data-n="5.465" data-unit="ed1page" id="ed1page.5.465"></span>
<span class="milestone ed2page page1" data-n="9.414" data-unit="ed2page" id="ed2page.9.414"></span>
<span class="lb head" data-page="17b.956" data-line="9" id="l17b.956.9"></span>
            <blockquote class="quote lemma">
<span class="lb" data-page="17b.956" data-line="10" id="l17b.956.10"></span>Αἱ διαδέξιες τῶν ὑποχονδρίων, ἐξ οἵων εἰς οἷα καὶ ἄλλαι
<span class="lb" data-page="17b.956" data-line="11" id="l17b.956.11"></span>καὶ τῶν σπλάγχνων τῶν φλεγμονῶν οἷα δύναται, εἴτ’ ἐξ
<span class="lb" data-page="17b.956" data-line="12" id="l17b.956.12"></span>ἥπατος σπλὴν καὶ τἀναντία καὶ ὅσα τοιαῦτα.
</blockquote>
<span class="lb rule" data-page="17b.956" data-line="13" id="l17b.956.13"></span>
            <p>
<span class="lb" data-page="17b.956" data-line="14" id="l17b.956.14"></span>Οὐ μόνον ἐξ οἵων καὶ ἄλλαι γεγραμμένον εὑρίσκομεν,
<span class="lb" data-page="17b.956" data-line="15" id="l17b.956.15"></span>ἀλλὰ καὶ ἐξ οἵων οἷα ἀλλοιοῦσι καὶ ἐξ οἵων οἷα ποιοῦσι·
<span class="lb" data-page="17b.956" data-line="16" id="l17b.956.16"></span>καὶ τὴν μὲν πρώτην γραφὴν οἵ τε παλαιοὶ τῶν ἐξηγητῶν
<span class="lb" data-page="17b.956" data-line="17" id="l17b.956.17"></span>ἴσασι καὶ Ῥοῦφος. τὴν δ’ ἐξ οἵων οἷα ἀλλοιοῦσιν, οἱ περὶ
<span class="lb" data-page="17b.956" data-line="18" id="l17b.956.18"></span>Σαβῖνον καὶ Διοσκορίδην. τὸ δ’ ἐξ οἵων οἷα ποιοῦσιν οἱ
<span class="pb" data-page="17b.957" id="p17b.957"></span>
<span class="lb" data-page="17b.957" data-line="1" id="l17b.957.1"></span>περὶ τὸν Λύκον. ἔστι δὲ τῆς παλαιᾶς γραφῆς ἡ διάνοια
<span class="lb" data-page="17b.957" data-line="2" id="l17b.957.2"></span>καθολικόν τι διδάσκουσα, τῶν δ’ ἄλλων, ἐν μέρει. περὶ
<span class="lb" data-page="17b.957" data-line="3" id="l17b.957.3"></span>γὰρ τῶν καθ’ ὑποχόνδριον διαδοχῶν ἀποφαίνονται μόνον,
<span class="lb" data-page="17b.957" data-line="4" id="l17b.957.4"></span>οὐ περὶ πασῶν. ἄμεινον<span class="milestone ed1page" data-n="5.466" data-unit="ed1page" id="ed1page.5.466"></span> δὲ ἐν οἷς ἐγχωρεῖ καὶ
<span class="lb" data-page="17b.957" data-line="5" id="l17b.957.5"></span>ἀληθές ἐστι, τὸ καθόλου μᾶλλον ἡγεῖσθαι διδάσκειν αὐτὸν
<span class="lb" data-page="17b.957" data-line="6" id="l17b.957.6"></span>οὐ τὸ κατὰ μέρος. ὁ μὲν οὖν καθόλου λόγος ἐστὶ τοιοῦτος.
<span class="lb" data-page="17b.957" data-line="7" id="l17b.957.7"></span><span class="milestone ed2page" data-n="9.415" data-unit="ed2page" id="ed2page.9.415"></span>τὰς δὲ διαδοχὰς ἐπισκέπτεσθαι προσήκει, τάς τε
<span class="lb" data-page="17b.957" data-line="8" id="l17b.957.8"></span>καθ’ ὑποχόνδριον καὶ τὰς ἄλλας ἁπάσας, ἐξ οἵων γίνονται
<span class="lb" data-page="17b.957" data-line="9" id="l17b.957.9"></span>παθῶν ἢ μερῶν εἰς οἷα μέρη τε καὶ πάθη, καθάπερ ἐφ’
<span class="lb" data-page="17b.957" data-line="10" id="l17b.957.10"></span>ἥπατός τε καὶ σπληνός. αὐτὸς γὰρ ἐμνημόνευσε τούτων
<span class="lb" data-page="17b.957" data-line="11" id="l17b.957.11"></span>ἕνεκα παραδείγματος, εἰδότων ἡμῶν ἐπικινδύνους μὲν εἶναι
<span class="lb" data-page="17b.957" data-line="12" id="l17b.957.12"></span>τὰς εἰς ἧπαρ ἐκ σπληνὸς, ἀκινδύνους δὲ καὶ πρὸς ἀγαθοῦ
<span class="lb" data-page="17b.957" data-line="13" id="l17b.957.13"></span>μᾶλλον, ὅσαι διαδοχαὶ νοσημάτων ἀφ’ ἥπατος εἰς σπλῆνα
<span class="lb" data-page="17b.957" data-line="14" id="l17b.957.14"></span>γίνονται. πάντα δὲ τὰ περὶ τῶν ἀποστάσεων ἅς τε ἡ φύσις
<span class="lb" data-page="17b.957" data-line="15" id="l17b.957.15"></span>εἴωθε μόνη ποιεῖσθαι καθ’ ἑαυτὴν, ἅς θ’ ἡμεῖς ἢ μετ’
<span class="lb" data-page="17b.957" data-line="16" id="l17b.957.16"></span>ἐκείνης ἢ μόνοι, κατά τε τὸ περὶ χυμῶν καὶ τὸ δεύτερον
<span class="lb" data-page="17b.957" data-line="17" id="l17b.957.17"></span>τῶν ἐπιδημιῶν προεξήγημαι. καὶ ἄλλαι δέ τινές εἰσι γραφαὶ
<span class="lb" data-page="17b.957" data-line="18" id="l17b.957.18"></span>παρ’ ἃς ἔγραψα, κατά τε τήνδε καὶ πολλὰς ἄλλας ῥήσεις.
<span class="pb" data-page="17b.958" id="p17b.958"></span>
<span class="lb" data-page="17b.958" data-line="1" id="l17b.958.1"></span>ἀλλ’ ἐγὼ κατ’ ἀρχὰς εὐθέως ὀλίγων ἔφην μνημονεύειν
<span class="lb" data-page="17b.958" data-line="2" id="l17b.958.2"></span>ἐξηγήσεών τε καὶ γραφῶν, ὅπως μὴ πολλὰ γίνωνται τὰ τοῦ
<span class="lb" data-page="17b.958" data-line="3" id="l17b.958.3"></span>προκειμένου γράμματος ὑπομνήματα.
</p>
<span class="lb rule" data-page="17b.958" data-line="4" id="l17b.958.4"></span>
          </article>

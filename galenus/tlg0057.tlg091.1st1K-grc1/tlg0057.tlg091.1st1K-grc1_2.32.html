<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.32">
<span class="pb page1" data-page="17b.958" id="p17b.958"></span>
<span class="milestone ed1page page1" data-n="5.466" data-unit="ed1page" id="ed1page.5.466"></span>
<span class="milestone ed2page page1" data-n="9.415" data-unit="ed2page" id="ed2page.9.415"></span>
<span class="lb head" data-page="17b.958" data-line="5" id="l17b.958.5"></span>
            <blockquote class="quote lemma">
<span class="lb" data-page="17b.958" data-line="6" id="l17b.958.6"></span>Ἀντισπᾷν, ἢν μὴ ᾗ δεῖ ῥέπῃ, ἢν δὲ ὅπῃ δεῖ, τουτέοισι δεῖ
<span class="lb" data-page="17b.958" data-line="7" id="l17b.958.7"></span>στομοῦν, οἵως ἕκαστα ῥέπῃ.
</blockquote>
<span class="lb rule" data-page="17b.958" data-line="8" id="l17b.958.8"></span>
            <p>
<span class="lb" data-page="17b.958" data-line="9" id="l17b.958.9"></span>Ἔμαθες ἤδη καὶ περὶ τούτων, ὡς ἀκτέα μέν ἐστιν ᾗ
<span class="lb" data-page="17b.958" data-line="10" id="l17b.958.10"></span>ῥέπει τῶν συμφερόντων χωρίων, ἀποτρεπτέα δὲ καὶ ἀντισπαστέα
<span class="lb" data-page="17b.958" data-line="11" id="l17b.958.11"></span>τὰ μὴ καλῶς ῥέποντα. τὸ δὲ στομοῦν εἴρηκε νῦν
<span class="lb" data-page="17b.958" data-line="12" id="l17b.958.12"></span>οὐχ ὡς ἐπὶ τῶν ἀποσκημμάτων εἰώθαμεν λέγειν, ἀντὶ τοῦ
<span class="lb" data-page="17b.958" data-line="13" id="l17b.958.13"></span>διελθεῖν σμίλῃ, γενικώτερον δὲ τούτου, καθὸ καὶ τὸ ἀναστομοῦν
<span class="lb" data-page="17b.958" data-line="14" id="l17b.958.14"></span>περιέχεται καὶ φλέβας ἡμῶν ἀναστομούντων ἐν
<span class="lb" data-page="17b.958" data-line="15" id="l17b.958.15"></span>αἱμοῤῥοΐσι καὶ τὰς διὰ ῥινῶν ἢ μήτρας κενώσεις. καί τινας
<span class="lb" data-page="17b.958" data-line="16" id="l17b.958.16"></span>σύριγγας ἐκ χρόνου μὲν ἱκανοῦ συνήθεις, ἐστεγνωμένας δὲ
<span class="lb" data-page="17b.958" data-line="17" id="l17b.958.17"></span>κατά τινα καιρόν. καὶ δι’ ὤτων δέ τινος ἐκκαθαιρομένου
<span class="pb" data-page="17b.959" id="p17b.959"></span>
<span class="lb" data-page="17b.959" data-line="1" id="l17b.959.1"></span>συνήθως τὰ κατὰ τὸν ἐγκέφαλον, ἐπισχεθείσης ἀθρόως τῆς
<span class="lb" data-page="17b.959" data-line="2" id="l17b.959.2"></span>κενώσεως ἰλίγγου καὶ σκοτώσεων ἐπιγενομένων, ἐρεθίσαντες
<span class="lb" data-page="17b.959" data-line="3" id="l17b.959.3"></span>ἐπ’ ὦτα διὰ τῶν ἀναστομωτικῶν φαρμάκων, εἴδομεν εὐθέως
<span class="lb" data-page="17b.959" data-line="4" id="l17b.959.4"></span>ὠφεληθέντα τὸν ἄνθρωπον.
</p>
<span class="lb rule" data-page="17b.959" data-line="5" id="l17b.959.5"></span>
          </article>

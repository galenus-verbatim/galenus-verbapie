<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.33">
<span class="pb page1" data-page="17b.959" id="p17b.959"></span>
<span class="milestone ed1page page1" data-n="5.466" data-unit="ed1page" id="ed1page.5.466"></span>
<span class="milestone ed2page page1" data-n="9.415" data-unit="ed2page" id="ed2page.9.415"></span>
<span class="lb head" data-page="17b.959" data-line="6" id="l17b.959.6"></span>
            <blockquote class="quote lemma">
<span class="lb" data-page="17b.959" data-line="7" id="l17b.959.7"></span>Τὰ πλατέα ἐξανθήματα οὐ πάνυ τι κνησμώδεα, οἷα Σίμων
<span class="lb" data-page="17b.959" data-line="8" id="l17b.959.8"></span>εἶχε χειμῶνος, ὃς ὅτε πρὸς πῦρ ἀλείψαιτο ἢ θερμῷ λούσαιτο,
<span class="lb" data-page="17b.959" data-line="9" id="l17b.959.9"></span>ὠνίνατο, ἔμετοι οὐκ ὠφέλεον, οἴομαι, εἴ τις ἐξεπυρία,
<span class="lb" data-page="17b.959" data-line="10" id="l17b.959.10"></span>ὀνίνασθαι ἄν.
</blockquote>
<span class="lb rule" data-page="17b.959" data-line="11" id="l17b.959.11"></span>
            <p>
<span class="lb" data-page="17b.959" data-line="12" id="l17b.959.12"></span>Ὡς ἐπὶ φυμάτων εἴπομεν ὅσα ὑπὸ θερμοῦ γίνονται
<span class="lb" data-page="17b.959" data-line="13" id="l17b.959.13"></span>χυμοῦ, ταχὺ κρίσιμά τε εἶναι καὶ ἥκιστα πλατέα, τὰ δὲ
<span class="lb" data-page="17b.959" data-line="14" id="l17b.959.14"></span>ὑπὸ ψυχροῦ πλατέα καὶ χρόνια. κατὰ τὸν αὐτὸν λόγον
<span class="lb" data-page="17b.959" data-line="15" id="l17b.959.15"></span>ἐπίστασθαι χρὴ καὶ περὶ τῶν ἐξανθημάτων. οὐ γὰρ ὅλῳ
<span class="lb" data-page="17b.959" data-line="16" id="l17b.959.16"></span>τῷ γένει διαφέρει τῶν φυμάτων, ἀλλὰ τῇ ποιότητι τοῦ γεννῶντος
<span class="lb" data-page="17b.959" data-line="17" id="l17b.959.17"></span>αὐτὰ χυμοῦ. γεννῶνται δὲ καθαιρούσης τὸ βάθος
<span class="pb" data-page="17b.960" id="p17b.960"></span>
<span class="lb" data-page="17b.960" data-line="1" id="l17b.960.1"></span>τοῦ σώματος τῆς φύσεως, ὥσπερ ἐνίοτε δι’ ἐκκρίσεως, οὕτω
<span class="lb" data-page="17b.960" data-line="2" id="l17b.960.2"></span>καὶ δι’ ἀποθέσεως ἐπὶ τὸ δέρμα. τοὺς μὲν γὰρ λεπτοτέρους
<span class="lb" data-page="17b.960" data-line="3" id="l17b.960.3"></span><span class="milestone ed2page" data-n="9.416" data-unit="ed2page" id="ed2page.9.416"></span>τε καὶ ὑδατωδεστέρους χυμοὺς διαφορεῖ λεπτύνουσα.
<span class="lb" data-page="17b.960" data-line="4" id="l17b.960.4"></span>τῶν δὲ παχυτέρων ἐμπλαττομένων τῷ δέρματι
<span class="lb" data-page="17b.960" data-line="5" id="l17b.960.5"></span>καὶ μᾶλλον κατὰ τὴν ἐπιδερμίδα πυκνὴν οὖσαν, ἐξανθήματα
<span class="lb" data-page="17b.960" data-line="6" id="l17b.960.6"></span>γίνονται. καὶ τοῦτο συμβαίνει μᾶλλον ἐκείνοις, ὅσοις πυκνότερόν
<span class="lb" data-page="17b.960" data-line="7" id="l17b.960.7"></span>τε καὶ σκληρότερόν ἐστι τὸ δέρμα. δυσχερὴς γὰρ
<span class="lb" data-page="17b.960" data-line="8" id="l17b.960.8"></span>ἡ δι’ αὐτοῦ γίνεται τῶν παχυτέρων τε καὶ γλισχροτέρων
<span class="lb" data-page="17b.960" data-line="9" id="l17b.960.9"></span>χυμῶν διέξοδος. οὕτως οὖν καὶ τῷ Σίμωνι τοῦ χειμῶνος
<span class="lb" data-page="17b.960" data-line="10" id="l17b.960.10"></span>ἐξανθήματα πλατέα γίνεσθαι, καθ’ ὃν ἂν χρόνον ἀξιολόγως
<span class="lb" data-page="17b.960" data-line="11" id="l17b.960.11"></span>θερμανθῇ τὸ σῶμα, λουτροῖς χρησαμένῳ ἢ ἀλειψαμένῳ
<span class="lb" data-page="17b.960" data-line="12" id="l17b.960.12"></span>παρὰ πυρί. τῷ δ’ ἄλλῳ χρόνῳ κατὰ τὸ βάθος ἔμειναν οἱ
<span class="lb" data-page="17b.960" data-line="13" id="l17b.960.13"></span>τῶν τοιούτων ἐξανθημάτων αἴτιοι χυμοί. εἶτα φησὶ μηδὲν
<span class="lb" data-page="17b.960" data-line="14" id="l17b.960.14"></span>αὐτὸν ὑπὸ τῶν ἐμέτων ὀνίνασθαι. πότερον δ’ αὐτὸς ὁ Ἱπποκράτης
<span class="lb" data-page="17b.960" data-line="15" id="l17b.960.15"></span>ἦν ὁ συμβουλεύσας χρῆσθαι τοῖς ἐμέτοις ἢ ἄλλος
<span class="lb" data-page="17b.960" data-line="16" id="l17b.960.16"></span>τις, οὐκ ἐδήλωσεν, οὐ μὴν οὐδ’ ἀναγκαῖον ἡμῖν ἐπίστασθαι.
<span class="lb" data-page="17b.960" data-line="17" id="l17b.960.17"></span>μόνον γὰρ ἀρκεῖ τὸ γνῶναι τοὺς πρὸς τὸ δέρμα ῥέψαντας
<span class="lb" data-page="17b.960" data-line="18" id="l17b.960.18"></span>χυμοὺς δι’ ἐκείνου χρῆναι κενοῦν. ἐπειδὴ πόῤῥω πάλιν
<span class="pb" data-page="17b.961" id="p17b.961"></span>
<span class="lb" data-page="17b.961" data-line="1" id="l17b.961.1"></span>αὐτοῖς ἐστιν ἡ εἰς τὸ βάθος ἀντίσπασις, ὡς διὰ γαστρὸς ἢ
<span class="lb" data-page="17b.961" data-line="2" id="l17b.961.2"></span>ἐμέτων ἐκκενοῦσθαι. ἴσως οὖν οἰήσῃ με λέγειν μηδέποτε
<span class="lb" data-page="17b.961" data-line="3" id="l17b.961.3"></span>καθάρσει χρῆσθαι τῇ διὰ γαστρὸς ἐπὶ τῶν τοιούτων· ἐγὼ
<span class="lb" data-page="17b.961" data-line="4" id="l17b.961.4"></span>δ’ οὔ φημι τοῦτο, μεμάθηκας γὰρ ἐν τοῖς θεραπευτικοῖς
<span class="lb" data-page="17b.961" data-line="5" id="l17b.961.5"></span>ὠφελίμους εἶναι τὰς καθάρσεις ἐφ’ ὧν ἡ περιουσία τῶν
<span class="lb" data-page="17b.961" data-line="6" id="l17b.961.6"></span>χυμῶν ἐστὶ παμπόλλη. πρὶν γὰρ οὕτω κενῶσαι, τὸ πλεονάζον
<span class="lb" data-page="17b.961" data-line="7" id="l17b.961.7"></span>αὐτῆς ἢ διὰ φλεβοτομίας ἢ διὰ καθάρσεως, ἐάν τις
<span class="lb" data-page="17b.961" data-line="8" id="l17b.961.8"></span>ἐκπυριῶν μόνον, ὅπερ ἐστὶ τοῖς θερμαίνουσι χρώμενος, ἐπιχειρῇ
<span class="lb" data-page="17b.961" data-line="9" id="l17b.961.9"></span>διαφορεῖν, ἐπισπάσεται μᾶλλον ἢ κενώσει διὰ τοῦ
<span class="lb" data-page="17b.961" data-line="10" id="l17b.961.10"></span>δέρματος· ἀλλ’ ἥ γε τῶν ἐμπεπλασμένων τῷ δέρματι πάντως
<span class="lb" data-page="17b.961" data-line="11" id="l17b.961.11"></span>θεραπεία ἐστὶ διὰ τῶν ἐκπυριώντων τε καὶ θερμαινόντων
<span class="lb" data-page="17b.961" data-line="12" id="l17b.961.12"></span>φαρμάκων, καὶ μάλισθ’ ὅταν ᾖ πλατέα. δηλοῦται γὰρ
<span class="lb" data-page="17b.961" data-line="13" id="l17b.961.13"></span>ὁ γεννῶν αὐτὰ χυμὸς οὐ θερμὸς οὐδὲ λεπτὸς ὑπάρχων,
<span class="lb" data-page="17b.961" data-line="14" id="l17b.961.14"></span>ἀλλ’ ἱκανὸς παχὺς ἢ ψυχρός. ἐμάθετε δ’ ἤδη καὶ περὶ
<span class="lb" data-page="17b.961" data-line="15" id="l17b.961.15"></span>τῶν φυμάτων ἔμπροσθεν ὡς τὰ μὲν ἀποκορυφοῦντα εἰς
<span class="lb" data-page="17b.961" data-line="16" id="l17b.961.16"></span>ὀξὺ καὶ οἷον ὀργῶντα θερμῶν χυμῶν ἐστιν ἔγγονα, τὰ δὲ
<span class="lb" data-page="17b.961" data-line="17" id="l17b.961.17"></span>ἐναντία ψυχροτέρων. τὸ δ’ ὀργᾷν αὐτὰ διά τε τῶν κνησμωδῶν
<span class="lb" data-page="17b.961" data-line="18" id="l17b.961.18"></span>καὶ τῆς ὀδύνης ἔνεστι διαγινώσκειν. τὰ μὲν γὰρ
<span class="pb" data-page="17b.962" id="p17b.962"></span>
<span class="lb" data-page="17b.962" data-line="1" id="l17b.962.1"></span>μετρίως θερμὰ κνησμοὺς μόνον ἐργάζεται, τὰ δ’ ἐπὶ πλέον
<span class="lb" data-page="17b.962" data-line="2" id="l17b.962.2"></span>ἥκοντα τοῦ θερμαίνειν εὐθέως δάκνει καὶ ἀνιᾷ.
</p>
<span class="lb rule" data-page="17b.962" data-line="3" id="l17b.962.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.34">
<span class="pb page1" data-page="17b.962" id="p17b.962"></span>
<span class="milestone ed1page page1" data-n="5.466" data-unit="ed1page" id="ed1page.5.466"></span>
<span class="milestone ed2page page1" data-n="9.416" data-unit="ed2page" id="ed2page.9.416"></span>
<span class="lb head" data-page="17b.962" data-line="4" id="l17b.962.4"></span>
            <blockquote class="quote lemma">
<span class="lb" data-page="17b.962" data-line="5" id="l17b.962.5"></span>Ὁκόσα πεπαίνεσθαι δεῖ, ἐγκατακεκλεῖσθαι δεῖ, τἀναντία δὲ
<span class="lb" data-page="17b.962" data-line="6" id="l17b.962.6"></span>ξηραίνειν καὶ ἀνεῷχθαι.
</blockquote>
<span class="lb rule" data-page="17b.962" data-line="7" id="l17b.962.7"></span>
            <p>
<span class="lb" data-page="17b.962" data-line="8" id="l17b.962.8"></span>Καὶ περὶ τούτου πολλάκις ἀκηκόατε καὶ μάλιστα ἐν
<span class="lb" data-page="17b.962" data-line="9" id="l17b.962.9"></span>τοῖς περὶ τῶν ἐκπυϊσκόντων φαρμάκων, ὡς οὐ χρὴ διαφορητικὴν
<span class="lb" data-page="17b.962" data-line="10" id="l17b.962.10"></span>αὐτῶν εἶναι τὴν δύναμιν, ἀλλὰ τὴν ὀνομαζομένην
<span class="lb" data-page="17b.962" data-line="11" id="l17b.962.11"></span>ἐμπλαστικήν. ταῦτα γὰρ ἀποστέγει καὶ συνέχει καὶ ἀποκλείει
<span class="lb" data-page="17b.962" data-line="12" id="l17b.962.12"></span>τὸ ἔμφυτον θερμὸν, οὐκ ἐῶντα διαπνεῖσθαι. πέττεται
<span class="lb" data-page="17b.962" data-line="13" id="l17b.962.13"></span>δὲ ὑπὸ τούτου τὰ περιττώματα. πάλιν δὲ κᾀνταῦθα μὴ
<span class="lb" data-page="17b.962" data-line="14" id="l17b.962.14"></span>παρακούσητε μηδ’ οἰηθῆτε πάντα με λέγειν τὰ δύσπεπτα
<span class="lb" data-page="17b.962" data-line="15" id="l17b.962.15"></span>καὶ ἴσχοντα πῦον μηδ’ ὅλως οὕτω θεραπεύεσθαι. σήπεται
<span class="lb" data-page="17b.962" data-line="16" id="l17b.962.16"></span>γὰρ ἐνία τῶν τοιούτων ὑπὸ ἐμπλαστικῶν φαρμάκων ἢ διὰ
<span class="lb" data-page="17b.962" data-line="17" id="l17b.962.17"></span>μοχθηρίαν τῶν ἐργασαμένων αὐτὰ χυμῶν ἢ δι’ ἀσθένειαν
<span class="pb" data-page="17b.963" id="p17b.963"></span>
<span class="lb" data-page="17b.963" data-line="1" id="l17b.963.1"></span>τοῦ πάσχοντος μορίου, τὴν ἔμφυτον θερμασίαν οὕτως ἔχοντος
<span class="lb" data-page="17b.963" data-line="2" id="l17b.963.2"></span>ὀλίγην τε καὶ ἄῤῥωστον, ὡς μηδ’ ἐπιχειρεῖν τῇ πέψει
<span class="lb" data-page="17b.963" data-line="3" id="l17b.963.3"></span>τῶν κατασκηψάντων ἐπ’ αὐτὸ χυμῶν. <span class="milestone ed2page" data-n="9.417" data-unit="ed2page" id="ed2page.9.417"></span>ἐπὶ τούτων
<span class="lb" data-page="17b.963" data-line="4" id="l17b.963.4"></span>οὖν ἀμυχαῖς τε βαθυτάταις ἀνοίγομεν τὸ δέρμα καὶ πολλάκις
<span class="lb" data-page="17b.963" data-line="5" id="l17b.963.5"></span>γε καὶ διατέμνομεν ἄχρι βάθους, κατὰ πολλὰ μέρη τοῦ
<span class="lb" data-page="17b.963" data-line="6" id="l17b.963.6"></span>πεπονθότος μορίου, φαρμάκοις τε χρώμεθα ξηραντικωτάτοις.
<span class="lb" data-page="17b.963" data-line="7" id="l17b.963.7"></span>ἐφεδρεύει γὰρ ταῖς τοιαύταις φλεγμοναῖς ἡ καλουμένη γάγγραινα,
<span class="lb" data-page="17b.963" data-line="8" id="l17b.963.8"></span>νενικημένης κατ’ αὐτὰς ἤδη καὶ πλησίον ἡκούσης
<span class="lb" data-page="17b.963" data-line="9" id="l17b.963.9"></span>τοῦ τελέως ἀποσβεσθῆναι τῆς ἐμφύτου θερμασίας. ἐφ’ ὧν
<span class="lb" data-page="17b.963" data-line="10" id="l17b.963.10"></span>οὖν φλεγμονῶν ἢ ὅλως ὄγκων ὡντινῶν οὐκ ἐν κινδύνῳ
<span class="lb" data-page="17b.963" data-line="11" id="l17b.963.11"></span>σβέσεώς ἐστι καὶ τελείας ἀπωλείας ἡ ἔμφυτος θερμασία,
<span class="lb" data-page="17b.963" data-line="12" id="l17b.963.12"></span>καὶ διὰ τοῦτο δύναται βοηθείας τυχοῦσα κρατῆσαι τῶν χυμῶν,
<span class="lb" data-page="17b.963" data-line="13" id="l17b.963.13"></span>ἐπὶ τούτων χρώμεθα τοῖς ἐμπλαστικοῖς φαρμάκοις,
<span class="lb" data-page="17b.963" data-line="14" id="l17b.963.14"></span>ἅπερ ἐν αὐτῷ τούτῳ σαφῶς ἐδήλωσεν εἰπών· ὅσα πεπαίνεσθαι
<span class="lb" data-page="17b.963" data-line="15" id="l17b.963.15"></span>δεῖ, τὰ δ’ ἐγγὺς ὄντα τοῦ γαγγραινοῦσθαι καὶ τὰ
<span class="lb" data-page="17b.963" data-line="16" id="l17b.963.16"></span>ἤδη σηπόμενα, τὴν ἀρχὴν οὐδὲ δεῖται<span class="milestone ed1page" data-n="5.467" data-unit="ed1page" id="ed1page.5.467"></span> πεπαίνεσθαι.
<span class="lb" data-page="17b.963" data-line="17" id="l17b.963.17"></span>διὸ τὰ μὲν, ὡς ἔφην, κενώσεσί τε διὰ μυχῶν καὶ
<span class="pb" data-page="17b.964" id="p17b.964"></span>
<span class="lb" data-page="17b.964" data-line="1" id="l17b.964.1"></span>τομῶν καὶ φαρμάκοις ἰσχυροτάτοις θεραπεύομεν. τὰ δ’
<span class="lb" data-page="17b.964" data-line="2" id="l17b.964.2"></span>ἤδη σηπόμενα τέμνομέν τε καὶ καίομεν. καλῶς οὖν προσέθηκε,
<span class="lb" data-page="17b.964" data-line="3" id="l17b.964.3"></span>τὰ ἐναντία δὲ ξηραίνειν καὶ ἀνεῷχθαι, τουτέστι τὰ
<span class="lb" data-page="17b.964" data-line="4" id="l17b.964.4"></span>μὴ δεόμενα διαπυΐσκεσθαι. χρεία γάρ ἐστιν ἐπὶ τῶν διαπυησάντων,
<span class="lb" data-page="17b.964" data-line="5" id="l17b.964.5"></span>ἀνεῷχθαί τε τὰς ἐκροὰς ἁπάσας καὶ ξηραίνεσθαι
<span class="lb" data-page="17b.964" data-line="6" id="l17b.964.6"></span>τὰ πεπονθότα μόρια. δῆλον οὖν ἐκ τούτων οὐκ ὀρθῶς
<span class="lb" data-page="17b.964" data-line="7" id="l17b.964.7"></span>ὑπ’ ἐνίων γεγράφθαι, ὅσα ξηραίνεσθαι, κατακεῖσθαι
<span class="lb" data-page="17b.964" data-line="8" id="l17b.964.8"></span>δεῖ, τουτέστιν ἡσύχαζεν κατακείμενα. πρὸς γὰρ τῷ σμικρὸν
<span class="lb" data-page="17b.964" data-line="9" id="l17b.964.9"></span>εἶναι τοῦτο καὶ πρόδηλον ὡς μὴ δεῖσθαι πεφροντισμένως
<span class="lb" data-page="17b.964" data-line="10" id="l17b.964.10"></span>ὑπὲρ αὐτοῦ τὸν Ἱπποκράτην γράψαι καὶ ἡ ἀντίθεσις ἐδήλωσε
<span class="lb" data-page="17b.964" data-line="11" id="l17b.964.11"></span>μὴ πρὸς τὴν κατάκλεισιν, ἀλλὰ πρὸς τὸ κατακεκλεῖσθαι
<span class="lb" data-page="17b.964" data-line="12" id="l17b.964.12"></span>γεγονυῖαν. τοῖς γὰρ κατακεκλεισμένοις καὶ ἀποστεγομένοις
<span class="lb" data-page="17b.964" data-line="13" id="l17b.964.13"></span>ἐναντία τὰ διαφορούμενά τ’ ἐστὶ καὶ τὰ ξηραινόμενα.
<span class="lb" data-page="17b.964" data-line="14" id="l17b.964.14"></span>ταύτῃ τῇ ῥήσει τινὲς συνάπτουσι τὴν ἐφεξῆς, καὶ
<span class="lb" data-page="17b.964" data-line="15" id="l17b.964.15"></span>μάλισθ’ ὅσοι βούλονται γεγράφθαι μετὰ ταύτην, τὸ οἷον
<span class="lb" data-page="17b.964" data-line="16" id="l17b.964.16"></span>ὥσθ’ ὅλον τὸν λόγον εἶναι τοιοῦτον· ὅσα πεπαίνεσθαι δεῖ,
<span class="lb" data-page="17b.964" data-line="17" id="l17b.964.17"></span>ἐγκατακεκλεῖσθαι δεῖ. τἀναντία καὶ ξηραίνειν καὶ ἀνεῷχθαι.
</p>
<span class="lb rule" data-page="17b.964" data-line="18" id="l17b.964.18"></span>
          </article>

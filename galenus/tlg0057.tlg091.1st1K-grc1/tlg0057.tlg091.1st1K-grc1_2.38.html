<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.38">
<span class="pb page1" data-page="17b.972" id="p17b.972"></span>
<span class="milestone ed1page page1" data-n="5.468" data-unit="ed1page" id="ed1page.5.468"></span>
<span class="milestone ed2page page1" data-n="9.420" data-unit="ed2page" id="ed2page.9.420"></span>
<span class="lb head" data-page="17b.972" data-line="12" id="l17b.972.12"></span>
            <blockquote class="quote lemma">
<span class="lb" data-page="17b.972" data-line="13" id="l17b.972.13"></span>Ἐπὶ τοῖσι μεγάλοισι κακοῖσι πρόσωπον ἢν ᾖ χρηστὸν, σημεῖον
<span class="lb" data-page="17b.972" data-line="14" id="l17b.972.14"></span>χρηστόν· ἐπὶ δὲ τοῖσι σμικροῖσι, τἀναντία σημαῖνον
<span class="lb" data-page="17b.972" data-line="15" id="l17b.972.15"></span>τῇ εὐσημείῃ, κακόν.
</blockquote>
<span class="lb rule" data-page="17b.972" data-line="16" id="l17b.972.16"></span>
            <span class="pb" data-page="17b.973" id="p17b.973"></span>
            <p>
<span class="lb" data-page="17b.973" data-line="1" id="l17b.973.1"></span>Καὶ ταύτης τῆς ῥήσεως τὸ δεύτερον μέρος ἄλλος ἄλλως
<span class="lb" data-page="17b.973" data-line="2" id="l17b.973.2"></span>γράφει τῶν ἐξηγησαμένων τὸ βιβλίον. εἰ δὲ προσθείη τὶς
<span class="lb" data-page="17b.973" data-line="3" id="l17b.973.3"></span>αὐτῇ τὸ τῇ ἄρθρον, οὐδὲν ἕξει ζήτημα τοιάδε γενομένη.
<span class="lb" data-page="17b.973" data-line="4" id="l17b.973.4"></span>ἐπὶ δὲ τοῖς μικροῖς τἀναντία σημαῖνον τῇ εὐσημείῃ, κακὸν,
<span class="lb" data-page="17b.973" data-line="5" id="l17b.973.5"></span>ἵνα καὶ ὁ σύμπας λόγος ᾖ τοιοῦτος· ἐπὶ τοῖς μεγάλοις κακοῖς,
<span class="lb" data-page="17b.973" data-line="6" id="l17b.973.6"></span>εἴτ’ οὖν πάθεσιν ἢ συμπτώμασιν, ἐὰν ᾖ τὸ πρόσωπον
<span class="lb" data-page="17b.973" data-line="7" id="l17b.973.7"></span>χρηστὸν, τουτέστιν ὅμοιον τῷ κατὰ φύσιν, ἀγαθόν ἐστι
<span class="lb" data-page="17b.973" data-line="8" id="l17b.973.8"></span>σημεῖον. ἐπὶ δὲ τοῖς μικροῖς πάλιν οὖν κᾀνταῦθα πάθεσιν
<span class="lb" data-page="17b.973" data-line="9" id="l17b.973.9"></span>ἢ συμπτώμασιν, ἐὰν τἀναντία σημαῖνον γένηται τὸ πρόσωπον
<span class="lb" data-page="17b.973" data-line="10" id="l17b.973.10"></span>τῇ προειρημένῃ εὐσημείῃ, κακόν τι δηλώσει. τινὲς
<span class="lb" data-page="17b.973" data-line="11" id="l17b.973.11"></span>μὲν οὖν ἄντικρυς ὡς ἐξ ἀρχῆς γενομένης τῆς λέξεως μετὰ
<span class="lb" data-page="17b.973" data-line="12" id="l17b.973.12"></span>τοῦ ἄρθρου, τὴν ἐξήγησιν ἐποιήσαντο, μὴ δηλώσαντες ὅτι
<span class="lb" data-page="17b.973" data-line="13" id="l17b.973.13"></span>τὰ παλαιὰ τῶν ἀντιγράφων οὐκ ἔχει τὸ τῇ γεγραμμένον
<span class="lb" data-page="17b.973" data-line="14" id="l17b.973.14"></span>τῷ εὐσημείῃ, τάχα τοῦ πρῶτον γράψαντος τὸ βιβλίον ἁμαρτάνοντος.
<span class="lb" data-page="17b.973" data-line="15" id="l17b.973.15"></span>ἔνιοι οὐ μόνον ἑτέρως ἔγραψαν, ἀλλὰ καὶ τὴν
<span class="lb" data-page="17b.973" data-line="16" id="l17b.973.16"></span>ἐξήγησιν οὐ προσήκουσαν ἐποιήσαντο. φυλαττόμενος δ’ ἐγὼ
<span class="lb" data-page="17b.973" data-line="17" id="l17b.973.17"></span>καθάπερ ἐν ἀρχῇ προεῖπον, εἰς μῆκος ἐκτείνειν τὰ ὑπομνήματα,
<span class="lb" data-page="17b.973" data-line="18" id="l17b.973.18"></span>παραλιπεῖν ἔγνωκα τὰ πολλὰ τῶν οὐκ ὀρθῶς εἰρημένων.
<span class="pb" data-page="17b.974" id="p17b.974"></span>
<span class="lb" data-page="17b.974" data-line="1" id="l17b.974.1"></span>ἱκανὸς γὰρ εἶναί μοι δοκεῖ σκοπὸς ἐξηγήσεως, ἐὰν
<span class="lb" data-page="17b.974" data-line="2" id="l17b.974.2"></span>ἀληθῆ τε διδάσκῃ τὶς ἐν αὐτῇ καὶ κατὰ τὴν γνώμην τοῦ
<span class="lb" data-page="17b.974" data-line="3" id="l17b.974.3"></span>παλαιοῦ. καθάπερ καὶ νῦν ἔνεστι ποιησάμενον ἀπηλλάχθαι
<span class="lb" data-page="17b.974" data-line="4" id="l17b.974.4"></span>πολυλογίας, ἐὰν γὰρ μεγάλων ὄντων τῶν παθῶν, τὸ πρόσωπον,
<span class="lb" data-page="17b.974" data-line="5" id="l17b.974.5"></span>ἐὰν ᾖ συμπεπτωκὸς ἀξίως τοῦ νοσήματος, χρηστὸν
<span class="lb" data-page="17b.974" data-line="6" id="l17b.974.6"></span>εἶναι σημεῖον. ἐπὶ δὲ τοῖς μικροῖς ἐξ ὑπεναντίου κακόν
<span class="lb" data-page="17b.974" data-line="7" id="l17b.974.7"></span>τι σημαίνειν, ἔξεστιν οὖν καὶ τούτοις, εἴ τις ἀρέσκοιτο, χρῆσθαι.
<span class="lb" data-page="17b.974" data-line="8" id="l17b.974.8"></span>ἐγὼ δ’ ἐπὶ τὴν παλαιὰν γραφὴν καὶ τοῖς ἄλλοις
<span class="lb" data-page="17b.974" data-line="9" id="l17b.974.9"></span>ἅπασιν ἐξηγηταῖς ὁμολογουμένην μεταβήσομαι.
</p>
<span class="lb rule" data-page="17b.974" data-line="10" id="l17b.974.10"></span>
          </article>

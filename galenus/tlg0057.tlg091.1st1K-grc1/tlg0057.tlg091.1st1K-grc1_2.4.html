<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.4">
<span class="pb page1" data-page="17b.900" id="p17b.900"></span>
<span class="milestone ed1page page1" data-n="5.457" data-unit="ed1page" id="ed1page.5.457"></span>
<span class="milestone ed2page page1" data-n="9.393" data-unit="ed2page" id="ed2page.9.393"></span>
<span class="lb head" data-page="17b.900" data-line="4" id="l17b.900.4"></span>
            <blockquote class="quote lemma">
<span class="lb" data-page="17b.900" data-line="5" id="l17b.900.5"></span>Λειῇναι, τρηχῦναι, σκληρῦναι, μαλθάξαι, τὰ μὲν, τὰ
<span class="lb" data-page="17b.900" data-line="6" id="l17b.900.6"></span>δὲ μή.
</blockquote>
<span class="lb rule" data-page="17b.900" data-line="7" id="l17b.900.7"></span>
            <p>
<span class="lb" data-page="17b.900" data-line="8" id="l17b.900.8"></span>Κοινὸν καὶ καθόλου σκοπὸν ἰαμάτων παρ’ αὐτοῦ μεμαθηκὼς
<span class="lb" data-page="17b.900" data-line="9" id="l17b.900.9"></span>ἕπεσθαι δυνήσῃ τοῖς λεγομένοις ἐν μέρει πᾶσι
<span class="lb" data-page="17b.900" data-line="10" id="l17b.900.10"></span>θεραπευτικοῖς λογισμοῖς. εἰ γάρ ἐστι τὰ ἐναντία τῶν
<span class="lb" data-page="17b.900" data-line="11" id="l17b.900.11"></span>ἐναντίων ἰάματα, λεᾶναι μὲν δεήσει τὰ τετραχυσμένα παρὰ
<span class="lb" data-page="17b.900" data-line="12" id="l17b.900.12"></span>φύσιν, τραχῦναι δὲ τὰ λεῖα γεγονότα. τραχύνεται μὲν οὖν
<span class="lb" data-page="17b.900" data-line="13" id="l17b.900.13"></span>καὶ φάρυγξ πολλάκις αἰσθητῶς καὶ ἀρτηρία τραχεῖα καὶ
<span class="lb" data-page="17b.900" data-line="14" id="l17b.900.14"></span>στόμα καὶ ὅλον τὸ δέρμα κατά τε τὰς ψωρώδεις καὶ λεπρώδεις
<span class="lb" data-page="17b.900" data-line="15" id="l17b.900.15"></span>διαθέσεις, ἐξανθήμασί τέ τισι, τοῖς μὲν κεγχρώδεσιν,
<span class="lb" data-page="17b.900" data-line="16" id="l17b.900.16"></span>τοῖς δ’ ἐλάττοσι τούτων ἢ μείζοσι. τραχύνεται δὲ καὶ τὰ
<span class="lb" data-page="17b.900" data-line="17" id="l17b.900.17"></span>κατὰ γαστέρα πολλάκις, ὅταν δι’ αὐτῶν ἐκκρίνεται πλείων
<span class="lb" data-page="17b.900" data-line="18" id="l17b.900.18"></span>χολώδης χυμὸς ἄκρατος. ἔσθ’ ὅτε δὲ καὶ ἐξ ἐδεσμάτων
<span class="pb" data-page="17b.901" id="p17b.901"></span>
<span class="lb" data-page="17b.901" data-line="1" id="l17b.901.1"></span>δριμέων τε καὶ δακνωδῶν γίνεται τοῦτο. καὶ δηλονότι διὰ
<span class="lb" data-page="17b.901" data-line="2" id="l17b.901.2"></span>τῶν ἰωμένων τὰς τραχύτητας φαρμάκων τὴν θεραπείαν ποιεῖσθαι
<span class="lb" data-page="17b.901" data-line="3" id="l17b.901.3"></span>χρὴ τῶν τοιούτων, ὅπερ ὠνόμασε λεᾶναι. τοῖς δὲ
<span class="lb" data-page="17b.901" data-line="4" id="l17b.901.4"></span>εἰρημένοις ἐναντίως διακείμενα τὰ τραχυνθῆναι δεόμενα,
<span class="lb" data-page="17b.901" data-line="5" id="l17b.901.5"></span>κατὰ μὲν τὸ δέρμα, περί τε τὰς τῆς κεφαλῆς καὶ τοῦ γενείου
<span class="lb" data-page="17b.901" data-line="6" id="l17b.901.6"></span>τρίχας γίνεται. περὶ μὲν τὰς τῆς κεφαλῆς ἐν ἀλωπεκίαις
<span class="lb" data-page="17b.901" data-line="7" id="l17b.901.7"></span>καὶ ὀφιάσεσι καὶ μυδριάσεσιν, ἐπὶ δὲ τοῦ γενείου
<span class="lb" data-page="17b.901" data-line="8" id="l17b.901.8"></span>τῶν βραδέως αὐτοῦ καὶ μόγις φυόντων, ἐφ’ ὧν καὶ αὐτῶν
<span class="lb" data-page="17b.901" data-line="9" id="l17b.901.9"></span>ἐπειράθημεν ἁπάντων πρὸς ἀλωπεκίας ἁρμοζόντων φαρμάκων.
<span class="lb" data-page="17b.901" data-line="10" id="l17b.901.10"></span>ἐν δὲ τοῖς ἄλλοις μέρεσι τοῦ σώματος, ἔν τε τῷ χειλῶν
<span class="lb" data-page="17b.901" data-line="11" id="l17b.901.11"></span>καλῶν ἕλκη ἢ κόλπους ὅλους, ἐνιέντες φάρμακα ῥυπτικὰ
<span class="lb" data-page="17b.901" data-line="12" id="l17b.901.12"></span><span class="milestone ed1page" data-n="5.458" data-unit="ed1page" id="ed1page.5.458"></span>τραχύνομεν τὰ μόρια. καὶ τὴν γαστέρα γλίσχρου
<span class="lb" data-page="17b.901" data-line="13" id="l17b.901.13"></span>φλέγματος ἐμπεπλησμένην ἐνίοτε τραχυντικοῖς φαρμάκοις
<span class="lb" data-page="17b.901" data-line="14" id="l17b.901.14"></span>διαῤῥύπτομεν, ἐν ταὐτῷ δ’ <span class="milestone ed2page" data-n="9.394" data-unit="ed2page" id="ed2page.9.394"></span>ἐστὶ τῷ γένει
<span class="lb" data-page="17b.901" data-line="15" id="l17b.901.15"></span>καὶ τῶν αἱμοῤῥοΐδων καθάρσεων προκλητικοὶ πεσσοί. καὶ
<span class="lb" data-page="17b.901" data-line="16" id="l17b.901.16"></span>μέντοι τὰς ἐν τοῖς βλεφάροις συκώσεις προτραχύνοντές τινι
<span class="lb" data-page="17b.901" data-line="17" id="l17b.901.17"></span>πρότερον οὕτως ἐπαλείφομεν τὰ καθαιρετικὰ φάρμακα,
<span class="lb" data-page="17b.901" data-line="18" id="l17b.901.18"></span>πράττοντες τοῦτο χάριν τοῦ παραδέξασθαι τὴν δύναμιν
<span class="pb" data-page="17b.902" id="p17b.902"></span>
<span class="lb" data-page="17b.902" data-line="1" id="l17b.902.1"></span>αὐτῶν εἰς τὸ βάθος τὰς ἡλωμένας ἐξοχάς. ἴστε γοῦν ἐμὲ
<span class="lb" data-page="17b.902" data-line="2" id="l17b.902.2"></span>χρώμενον ἐπ’ αὐτῶν δέρμασί τε θαλαττίων κητῶν τραχέσι
<span class="lb" data-page="17b.902" data-line="3" id="l17b.902.3"></span>καὶ σηπίας ὀστράκοις καὶ κισσήρει, καὶ τούτων μὴ παρόντων
<span class="lb" data-page="17b.902" data-line="4" id="l17b.902.4"></span>αὐτῷ τῷ κυαθίσκῳ τῆς μήλης, στενὸν ἐχούσης, οὐκ
<span class="lb" data-page="17b.902" data-line="5" id="l17b.902.5"></span>εὐρὺ τὸ πέρας. ἀλλὰ τὸ τοὺς ἀχῶρας καὶ τὰ κηρία καλούμενα
<span class="lb" data-page="17b.902" data-line="6" id="l17b.902.6"></span>καὶ τὰς μυρμηκίας, ὅσα τε ἄλλα τοιαῦτα φαρμάκοις
<span class="lb" data-page="17b.902" data-line="7" id="l17b.902.7"></span>ἐκτῆξαι βουλόμεθα, προτραχύνοντες ἤτοι διὰ τῶν
<span class="lb" data-page="17b.902" data-line="8" id="l17b.902.8"></span>ἡμετέρων ὀνύχων μετρίως ἢ δι’ ὀθόνης σκληρᾶς ἢ διά τινος
<span class="lb" data-page="17b.902" data-line="9" id="l17b.902.9"></span>τῶν προειρημένων, οὕτως ἐπιτίθεμεν αὐτοῖς τὰ φάρμακα.
<span class="lb" data-page="17b.902" data-line="10" id="l17b.902.10"></span>σκληρῦναι, μαλθάξαι. καὶ τούτων ἡμῖν χρεία γίνεται,
<span class="lb" data-page="17b.902" data-line="11" id="l17b.902.11"></span>πολλάκις μὲν ἐφ’ ὅλου τοῦ σώματος, ἐνίοτε δὲ ἐφ’ ἑνὸς μορίου.
<span class="lb" data-page="17b.902" data-line="12" id="l17b.902.12"></span>τοὺς μὲν γὰρ ὕποιδόν τε καὶ ὑδερικὴν ἔχοντας ὅλην
<span class="lb" data-page="17b.902" data-line="13" id="l17b.902.13"></span>τὴν ἕξιν τοῦ σώματος σκληρύνομεν διά τε σινδόνων προανατρίβοντες
<span class="lb" data-page="17b.902" data-line="14" id="l17b.902.14"></span>καὶ σκληρᾷ τρίψει χρώμενοι καὶ γυμνάζοντες
<span class="lb" data-page="17b.902" data-line="15" id="l17b.902.15"></span>ἐν κόνει. τοὺς δ’ οὐ φέροντας ταῦτα φαρμάκοις ξηραίνουσι
<span class="lb" data-page="17b.902" data-line="16" id="l17b.902.16"></span>προσπλαστοῖς, ἀλουσίᾳ τε καὶ ταῖς εἰρημέναις τρίψεσι,
<span class="lb" data-page="17b.902" data-line="17" id="l17b.902.17"></span>πρὸς δύναμιν δηλονότι καὶ κατὰ βραχὺ χρώμενοι ταῖς παραυξήσεσιν
<span class="lb" data-page="17b.902" data-line="18" id="l17b.902.18"></span>αὐτῶν. ἓν δὲ μορίον ἐνίοτε διακείμενον οὕτως ἀνάλογον
<span class="pb" data-page="17b.903" id="p17b.903"></span>
<span class="lb" data-page="17b.903" data-line="1" id="l17b.903.1"></span>οἷς εἴρηκα θεραπεύομεν. ἐπὶ δὲ τῶν κώλων μάλιστα
<span class="lb" data-page="17b.903" data-line="2" id="l17b.903.2"></span>φαίνεται συνεχῶς τοῦτο γινόμενον, ἀλλὰ καὶ τῶν ἑλκῶν πάντων
<span class="lb" data-page="17b.903" data-line="3" id="l17b.903.3"></span>ὅταν σαρκωθῇ, τὴν ἐπούλωσιν οὕτω ποιούμεθα. σκληρυνομένη
<span class="lb" data-page="17b.903" data-line="4" id="l17b.903.4"></span>γὰρ ἡ σὰρξ δερματοῦται καὶ οὐλὴ γίνεται. πάλιν
<span class="lb" data-page="17b.903" data-line="5" id="l17b.903.5"></span>δὲ ἐκ τῶν ἐναντίων μαλθάσσεται τά τε τετυλωμένα καὶ τῶν
<span class="lb" data-page="17b.903" data-line="6" id="l17b.903.6"></span>φλεγμονῶν αἱ σκιῤῥούμεναι, καθ’ ὃν τρόπον καὶ ἡ τοῦ
<span class="lb" data-page="17b.903" data-line="7" id="l17b.903.7"></span>σκιῤῥουμένου σπληνὸς ἴασις γίνεται. καὶ τὸ παχυνόμενον
<span class="lb" data-page="17b.903" data-line="8" id="l17b.903.8"></span>δέρμα κατὰ τὸ πάθος, ὃ καλοῦμεν ἐλέφαντα, καὶ τῶν οὐλῶν
<span class="lb" data-page="17b.903" data-line="9" id="l17b.903.9"></span>δὲ καὶ τὰς σκληροτέρας τοῦ προσήκοντος μᾶλλον μαλάσσομεν,
<span class="lb" data-page="17b.903" data-line="10" id="l17b.903.10"></span>ὥσπερ τὰς πάνυ μαλακὰς σκληρύνομεν.
</p>
<span class="lb rule" data-page="17b.903" data-line="11" id="l17b.903.11"></span>
          </article>

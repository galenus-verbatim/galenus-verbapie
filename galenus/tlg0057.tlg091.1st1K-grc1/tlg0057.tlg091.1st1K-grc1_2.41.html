<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.41">
<span class="pb page1" data-page="17b.978" id="p17b.978"></span>
<span class="milestone ed1page page1" data-n="5.469" data-unit="ed1page" id="ed1page.5.469"></span>
<span class="milestone ed2page page1" data-n="9.422" data-unit="ed2page" id="ed2page.9.422"></span>
<span class="lb head" data-page="17b.978" data-line="1" id="l17b.978.1"></span>
            <blockquote class="quote lemma">
<span class="lb" data-page="17b.978" data-line="2" id="l17b.978.2"></span>Ἐν Περίνθῳ τὸ γονοειδὲς, τὸ τοιοῦτον ὅτι κρίσιμον καὶ
<span class="lb" data-page="17b.978" data-line="3" id="l17b.978.3"></span>τῶν ἤτρων τὰ τοιαῦτα. ὅτι αἱ οὐρήσεις ῥύονται, ὅτι
<span class="lb" data-page="17b.978" data-line="4" id="l17b.978.4"></span>οὔτε φύσης πολλῆς οὔτε κόπρου πολλῆς γλίσχρης διελθούσης
<span class="lb" data-page="17b.978" data-line="5" id="l17b.978.5"></span>ἐλαπάσσετο. οὐ γὰρ δὴ μέγα ἦν τὸ ὑποχόνδριον.
<span class="lb" data-page="17b.978" data-line="6" id="l17b.978.6"></span>κράμβην ἑβδομαῖος ἔφαγεν, ἔτι δύσπνους ὢν, τὰ περὶ τὸ
<span class="lb" data-page="17b.978" data-line="7" id="l17b.978.7"></span>ἦτρον ἐλαπάσσετο, εὐθύπνους ἐγένετο, ἡ κοιλίη αὐτῷ
<span class="lb" data-page="17b.978" data-line="8" id="l17b.978.8"></span>ἐξετίναξεν.
</blockquote>
<span class="lb rule" data-page="17b.978" data-line="9" id="l17b.978.9"></span>
            <p>
<span class="lb" data-page="17b.978" data-line="10" id="l17b.978.10"></span>Οὐκ ἀρχὴν τῆς προκειμένης ῥήσεως, ἀλλὰ τελευτὴν τῆς
<span class="lb" data-page="17b.978" data-line="11" id="l17b.978.11"></span>προτέρας οἱ περὶ Σαβῖνον ἡγοῦνται τὸ ἐν Περίνθῳ. καθόλου
<span class="lb" data-page="17b.978" data-line="12" id="l17b.978.12"></span>μὲν γάρ φησι τὸν νῦν λόγον εἶναι, ἐν μέρει δ’ ἐκεῖνον,
<span class="lb" data-page="17b.978" data-line="13" id="l17b.978.13"></span>εἰωθότα δὲ τοῖς ἐν μέρει λόγοις τὸν Ἱπποκράτην προσγράφειν
<span class="lb" data-page="17b.978" data-line="14" id="l17b.978.14"></span>ἤτοι τὰ τῶν χωρίων ἢ τὰ τῶν παθόντων ὀνόματα.
<span class="lb" data-page="17b.978" data-line="15" id="l17b.978.15"></span>καίτοι οὗτος ὁ νῦν λεγόμενος λόγος ὅτι τῶν ἐπὶ μέρους
<span class="lb" data-page="17b.978" data-line="16" id="l17b.978.16"></span>ἐστὶ δῆλον ἐξ ὧν ἐπιφέρων αὐτὸς εἶπεν ὁ Ἱπποκράτης,
<span class="lb" data-page="17b.978" data-line="17" id="l17b.978.17"></span>ὅτι οὔτε πολλῆς φύσης οὔτε κόπρου πολλῆς γλίσχρης διελθούσης
<span class="lb" data-page="17b.978" data-line="18" id="l17b.978.18"></span>ἐλαπάσσετο· πολλὰ δ’ ἐν τοῖς τῶν ἐπιδημιῶν γέγραπται
<span class="pb" data-page="17b.979" id="p17b.979"></span>
<span class="lb" data-page="17b.979" data-line="1" id="l17b.979.1"></span>μὲν ἐπί τινων ἑωραμένα κατὰ μέρος, ὑποπέπτωκε
<span class="lb" data-page="17b.979" data-line="2" id="l17b.979.2"></span>δὲ καθολικοῖς θεωρήμασιν, ἤτοι διηνεκέσιν ἢ ὡς τὸ πολὺ
<span class="lb" data-page="17b.979" data-line="3" id="l17b.979.3"></span>γενομένοις. οὕτως οὖν καὶ νῦν γονοειδὲς εἴτε οὖρον εἴτε
<span class="lb" data-page="17b.979" data-line="4" id="l17b.979.4"></span>διαχώρημα γενόμενον ἐν Περίνθῳ κρίσιμον ἐφάνη, πότερον
<span class="lb" data-page="17b.979" data-line="5" id="l17b.979.5"></span>ἢ ὀλίγοις ἢ πολλοῖς ἢ ἑνὶ τὸ τοιοῦτον συμβαίνει κατὰ τὴν
<span class="lb" data-page="17b.979" data-line="6" id="l17b.979.6"></span>λέξιν αὐτοῦ τοῦ Ἱπποκράτους οὐ διώρισται. πιθανώτερον
<span class="lb" data-page="17b.979" data-line="7" id="l17b.979.7"></span>δ’ ἐστὶν ἐπὶ πολλῶν αὐτὸ πεφυκέναι κατ’ ἐκεῖνον τὸν καιρὸν
<span class="lb" data-page="17b.979" data-line="8" id="l17b.979.8"></span>ἐπιδημῆσαν, ἡνίκα ἔγραφεν ὁ Ἱπποκράτης ταῦτα. ὅταν
<span class="lb" data-page="17b.979" data-line="9" id="l17b.979.9"></span>μὲν γὰρ ἐφ’ ἑνός τινος γενόμενόν τι γράφῃ, προστίθησιν
<span class="lb" data-page="17b.979" data-line="10" id="l17b.979.10"></span>ἤτοι τὸν τόπον τῆς πόλεως ᾧ τὸν ἄνθρωπον εἶδε κατακείμενον
<span class="lb" data-page="17b.979" data-line="11" id="l17b.979.11"></span>ἢ τὴν ἡλικίαν ἢ τοὔνομα. τῶν πόλεων δ’ εἴωθε
<span class="lb" data-page="17b.979" data-line="12" id="l17b.979.12"></span>μνημονεύειν ὀνομαστὶ κατ’ ἐκείνας τὰς διηγήσεις ἐν αἷς
<span class="lb" data-page="17b.979" data-line="13" id="l17b.979.13"></span>πολλοὺς ἐθεάσαντο παθόντας ταῦτα. τοῦτο μὲν οὖν οὐ μεγάλην
<span class="lb" data-page="17b.979" data-line="14" id="l17b.979.14"></span>ἔχει διαφορὰν ὡς πρὸς τὰ τῆς τέχνης ἔργα καὶ συναπτέτω
<span class="lb" data-page="17b.979" data-line="15" id="l17b.979.15"></span>τις οἷον βούλεται τὸ ἐν Περίνθῳ. τὸ γονοειδὲς δὲ
<span class="lb" data-page="17b.979" data-line="16" id="l17b.979.16"></span>οὖρον ἢ καὶ διαχώρημα γένοιτ’ ἄν ποτε κρίσιμον, ὅταν ὁ
<span class="lb" data-page="17b.979" data-line="17" id="l17b.979.17"></span>καλούμενος ὑπὸ Πραξαγόρου χυμὸς ὑαλώδης ἐκκενοῦται. τὸ
<span class="lb" data-page="17b.979" data-line="18" id="l17b.979.18"></span>δὲ καὶ τῶν ἤτρων τὰ τοιαῦτα, δεῖται μὲν οὖν τὸ προειρημένον<span class="milestone ed2page" data-n="9.423" data-unit="ed2page" id="ed2page.9.423"></span>
              <span class="pb" data-page="17b.980" id="p17b.980"></span>
<span class="lb" data-page="17b.980" data-line="1" id="l17b.980.1"></span>ἀναφέρεσθαι, τὰ γὰρ τοιαῦτα πρὸς ἕτερον
<span class="lb" data-page="17b.980" data-line="2" id="l17b.980.2"></span>ἀναφέρεσθαι λέγεται. προείρηται δὲ οὐδὲν περὶ τῶν ἤτρων.
<span class="lb" data-page="17b.980" data-line="3" id="l17b.980.3"></span>ἴσως οὖν ἢ ἐν τῷ γράφεσθαι τὸ πρῶτον ἀντίγραφον ἐκ τῶν
<span class="lb" data-page="17b.980" data-line="4" id="l17b.980.4"></span>ὑπομνημάτων τοῦ Ἱπποκράτους παρελείφθη τι τοιοῦτον γεγραμμένον,
<span class="lb" data-page="17b.980" data-line="5" id="l17b.980.5"></span>ἢ αὐτὸς ἑαυτῷ τοῦθ’ ὑπεμνημονεύσατο πρὸς τὸν
<span class="lb" data-page="17b.980" data-line="6" id="l17b.980.6"></span>πρῶτον ἄῤῥωστον ἀναφερόμενον, ὑπὲρ οὗ προεῖπε τοῦτο μόνον,
<span class="lb" data-page="17b.980" data-line="7" id="l17b.980.7"></span>ὁ παρὰ Τιμενέῳ ἀδελφιδῇ, οὗτος μελάγχρους. ἔνιοι
<span class="lb" data-page="17b.980" data-line="8" id="l17b.980.8"></span>δὲ διὰ ταύτην τὴν ἀπορίαν ᾧδέ πως διπλῆν διῆλθον τὴν
<span class="lb" data-page="17b.980" data-line="9" id="l17b.980.9"></span>ῥῆσιν, ὅτι κρίσιμον καὶ τῶν ἤτρων, ὡσεὶ καὶ οὕτως ἐγέγραπτο.
<span class="lb" data-page="17b.980" data-line="10" id="l17b.980.10"></span>τὸ γονοειδὲς οὖρον ὅτι κρίσιμόν ἐστι καὶ τῶν κατὰ
<span class="lb" data-page="17b.980" data-line="11" id="l17b.980.11"></span>τὸ ἦτρον παθῶν ἐπισπᾶσθαι χρὴ, καὶ πάλιν ἀπ’ ἄλλης ἀρχῆς.
<span class="lb" data-page="17b.980" data-line="12" id="l17b.980.12"></span>τὰ τοιαῦτα ὅτι αἱ οὐρήσιες ῥύονται, ἵν’ ἀκούσωμεν
<span class="lb" data-page="17b.980" data-line="13" id="l17b.980.13"></span>τὰ τοιαῦτα, τὰ κατὰ τὸ ἦτρον γινόμενα. καὶ τούτου γε
<span class="lb" data-page="17b.980" data-line="14" id="l17b.980.14"></span>μαρτύριον ἐφεξῆς ἔγραψεν ὅτι οὔτε ἢ φύσης πολλῆς οὔτε
<span class="lb" data-page="17b.980" data-line="15" id="l17b.980.15"></span>κόπρου πολλῆς γλίσχρης διελθούσης ἐλαπάσσετο, τουτέστιν
<span class="lb" data-page="17b.980" data-line="16" id="l17b.980.16"></span>οὐδενὸς ἄλλου γενομένου τὸν κατὰ τὸ ἦτρον ὄγκον λῦσαι
<span class="lb" data-page="17b.980" data-line="17" id="l17b.980.17"></span>δυναμένου, ἐπὶ μόνοις τοῖς γονοειδέσιν οὔροις ἐκρίθη τὸ
<span class="lb" data-page="17b.980" data-line="18" id="l17b.980.18"></span>νόσημα. τάχα γὰρ τοιοῦτόν τι τὸ ἦτρον ἦν ὁποῖον καὶ ἐν
<span class="pb" data-page="17b.981" id="p17b.981"></span>
<span class="lb" data-page="17b.981" data-line="1" id="l17b.981.1"></span>τῷ προγνωστικῷ διῆλθεν αὐτὸς ἐν τῇδε τῇ λέξει. τοὺς δ’
<span class="lb" data-page="17b.981" data-line="2" id="l17b.981.2"></span>ἐκ τῶν ὑποχονδρίων πόνους τε καὶ κυρτώματα, ἢν νεαρά
<span class="lb" data-page="17b.981" data-line="3" id="l17b.981.3"></span>τε ᾖ καὶ μὴ σὺν φλεγμονῇ, λύει βορβορυγμὸς ἐγγενόμενος
<span class="lb" data-page="17b.981" data-line="4" id="l17b.981.4"></span>ἐν τῷ ὑποχονδρίῳ, καὶ μάλιστα μὲν διεξελθὼν σὺν κόπρῳ
<span class="lb" data-page="17b.981" data-line="5" id="l17b.981.5"></span>τε καὶ οὔρῳ, εἰ δὲ μὴ καὶ αὐτὸς διαπεραιωθῇς, ὠφελέει
<span class="lb" data-page="17b.981" data-line="6" id="l17b.981.6"></span>δὲ καὶ ὑποκαταβὰς ἐς τὰ κάτω χωρία. οὐ γὰρ δὴ φλεγμονὴν
<span class="lb" data-page="17b.981" data-line="7" id="l17b.981.7"></span>ἤ τι ταύτης ἔτι δυσλυτώτερον ἐν ἥπατι συστὰν ἢ ἐν
<span class="lb" data-page="17b.981" data-line="8" id="l17b.981.8"></span>ἐντέροις ἢ ἐν γαστρὶ, γονοειδὲς οὖρον ἔλυσεν ἂν μόνον γενόμενον.
<span class="lb" data-page="17b.981" data-line="9" id="l17b.981.9"></span>διὰ τοῦτ’ οὖν ἐπήνεγκεν αὐτός· οὐ γὰρ δὴ μέγα
<span class="lb" data-page="17b.981" data-line="10" id="l17b.981.10"></span>ἦν τὸ ὑποχόνδριον, ὡς εἴ γε ἦν μέγα, μὴ ἂν λυθέντος αὐτοῦ,
<span class="lb" data-page="17b.981" data-line="11" id="l17b.981.11"></span>διὰ τῆς τοῦ γονοειδοῦς ἐκκρίσεως. ἐπεὶ δὲ τὸ ἐπιφερόμενον
<span class="lb" data-page="17b.981" data-line="12" id="l17b.981.12"></span>οὐ πάνυ τι φαίνεται συνᾴδειν τοῖς οὕτω προειρημένοις,
<span class="lb" data-page="17b.981" data-line="13" id="l17b.981.13"></span>διὰ τοῦτό τινες ἀπ’ ἄλλης ἀρχῆς ἀνέγνωσαν
<span class="lb" data-page="17b.981" data-line="14" id="l17b.981.14"></span>αὐτὸ, δασύνοντες κατὰ τὴν πρώτην συλλαβὴν τὴν οὐ καὶ
<span class="lb" data-page="17b.981" data-line="15" id="l17b.981.15"></span>ποιοῦντες ἄρθρον ἀρσενικὸν πτώσεως γενικῆς, ὡσεὶ καὶ οὕτως
<span class="lb" data-page="17b.981" data-line="16" id="l17b.981.16"></span>εἶπεν· οὗ γὰρ δὴ ἀνθρώπου μέγα ἦν τὸ ὑποχόνδριον,
<span class="lb" data-page="17b.981" data-line="17" id="l17b.981.17"></span>κράμβην ἑβδομαῖος ἔφαγεν, ἔτι δύσπνους ἐών. ἐπεὶ δὲ τὸ
<span class="pb" data-page="17b.982" id="p17b.982"></span>
<span class="lb" data-page="17b.982" data-line="1" id="l17b.982.1"></span>ἦτρον ἐλαπάχθη, εὐθύπνους ἐγένετο, τουτέστιν εὔπνους τε
<span class="lb" data-page="17b.982" data-line="2" id="l17b.982.2"></span>καὶ κατὰ φύσιν ἀναπνέων. οὐ μὴν ἔγραψε πότερον ὑπαγαγοῦσα
<span class="lb" data-page="17b.982" data-line="3" id="l17b.982.3"></span>τὴν κοιλίαν ἡ κράμβη τὴν ὠφέλειαν ἐποίησεν ἢ κατὰ
<span class="lb" data-page="17b.982" data-line="4" id="l17b.982.4"></span>τὸν τῆς ἀναλώσεως λόγον. ἔνιοι δὲ ὡς κληθέντος αὐτοῦ
<span class="lb" data-page="17b.982" data-line="5" id="l17b.982.5"></span>τὴν εὐθύπνους· λέξιν ἐξηγήσαντο, σημαίνεσθαι λέγοντες ἐξ
<span class="lb" data-page="17b.982" data-line="6" id="l17b.982.6"></span>αὐτῆς τὸν ὀρθοπνοϊκὸν καλούμενον τῆς δυσπνοίας τρόπον.
<span class="lb" data-page="17b.982" data-line="7" id="l17b.982.7"></span>ἐν γὰρ ταῖς αἰνιγματώδεσι ῥήσεσιν ὅ τι ἄν τις ἐθέλῃ δύναται
<span class="lb" data-page="17b.982" data-line="8" id="l17b.982.8"></span>λέγειν, οὐδὲν ἡμῶν ἀξιόλογον ὠφελουμένων ἐν αὐταῖς.
<span class="lb" data-page="17b.982" data-line="9" id="l17b.982.9"></span>ἐν αἷς οὐδὲ τὴν Ἱπποκράτους γνώμην ἔνεστι μαθεῖν ἀκριβῶς
<span class="lb" data-page="17b.982" data-line="10" id="l17b.982.10"></span>ἀλλὰ τὴν τῶν ἐξηγητῶν.
</p>
<span class="lb rule" data-page="17b.982" data-line="11" id="l17b.982.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.42">
<span class="pb page1" data-page="17b.982" id="p17b.982"></span>
<span class="milestone ed1page page1" data-n="5.469" data-unit="ed1page" id="ed1page.5.469"></span>
<span class="milestone ed2page page1" data-n="9.423" data-unit="ed2page" id="ed2page.9.423"></span>
<span class="lb head" data-page="17b.982" data-line="12" id="l17b.982.12"></span>
            <blockquote class="quote lemma">
<span class="lb" data-page="17b.982" data-line="13" id="l17b.982.13"></span>Περὶ τοῦ αἵματος τοῦ ἰχωροειδέος, ὅτι ἐν τοῖσι πτοώδεσι
<span class="lb" data-page="17b.982" data-line="14" id="l17b.982.14"></span>τὸ τοιοῦτον ἢ ἐν τοῖσιν ἠγρυπνηκόσιν, καὶ εἴτε φαῦλον
<span class="lb" data-page="17b.982" data-line="15" id="l17b.982.15"></span>εἴτε χρηστόν.
</blockquote>
<span class="lb rule" data-page="17b.982" data-line="16" id="l17b.982.16"></span>
            <p>
<span class="lb" data-page="17b.982" data-line="17" id="l17b.982.17"></span><span class="milestone ed2page" data-n="9.424" data-unit="ed2page" id="ed2page.9.424"></span>Οὐχ ἁπλῶς τὸ λεπτὸν καὶ ὑδατῶδες αἷμα
<span class="lb" data-page="17b.982" data-line="18" id="l17b.982.18"></span>καλεῖν αὐτὸν ἰχωροειδὲς ὑποληπτέον ἐστὶν, ἀλλὰ τὸ μετά
<span class="pb" data-page="17b.983" id="p17b.983"></span>
<span class="lb" data-page="17b.983" data-line="1" id="l17b.983.1"></span>τινος ἰώδους καὶ κακοήθους δυνάμεως. ἐν γὰρ τῷ δευτέρῳ
<span class="lb" data-page="17b.983" data-line="2" id="l17b.983.2"></span>τῶν ἐπιδημιῶν αὐτὸς ἔγραψε καὶ ὑπὸ τῷ δέρματι ἰχῶρες
<span class="lb" data-page="17b.983" data-line="3" id="l17b.983.3"></span>ἐγίνοντο, ἐγκαταλαμβανόμενοι δὲ ἐθερμαίνοντο καὶ κνησμὸν
<span class="lb" data-page="17b.983" data-line="4" id="l17b.983.4"></span>ἐνεποίουν, εἶτα φλυκταινίδες ὥσπερ πυρικαύστου ἀνίσταντο
<span class="lb" data-page="17b.983" data-line="5" id="l17b.983.5"></span>καὶ ὑπὸ τὸ δέρμα καίεσθαι ἐδόκεον. εὔδηλον οὖν ὅπως
<span class="lb" data-page="17b.983" data-line="6" id="l17b.983.6"></span>ὑπὸ τῶν ἰχώρων οὐ σμικρὰ συμπτώματα <span class="milestone ed1page" data-n="5.470" data-unit="ed1page" id="ed1page.5.470"></span>γίνεσθαί
<span class="lb" data-page="17b.983" data-line="7" id="l17b.983.7"></span>φησι. καὶ ὁ Πλάτων δὲ ἐν τῷ Τιμαίῳ τοιοῦτόν τι σημαίνει
<span class="lb" data-page="17b.983" data-line="8" id="l17b.983.8"></span>διὰ τῆς ἰχώρων προσηγορίας ᾧδέ πως λέγων· ἰχὼρ δὲ ὁ
<span class="lb" data-page="17b.983" data-line="9" id="l17b.983.9"></span>μὲν αἵματος ὀῤῥὸς πρᾷος, ὁ δὲ μελαίνης χολῆς, ὀξείας
<span class="lb" data-page="17b.983" data-line="10" id="l17b.983.10"></span>δὲ, ἄγριος. ἰχωροειδὲς οὖν αἷμα καλεῖται τὸ περιέχον ἐν
<span class="lb" data-page="17b.983" data-line="11" id="l17b.983.11"></span>ἑαυτῷ μοχθηρὰν ὑγρότητα λεπτὴν, οὐχ ὑδατώδη καὶ ἄδηκτον,
<span class="lb" data-page="17b.983" data-line="12" id="l17b.983.12"></span>ἀλλὰ δακνώδη καὶ διαβρωτικήν. εἰπόντος δὲ τοῦ
<span class="lb" data-page="17b.983" data-line="13" id="l17b.983.13"></span>Πλάτωνος, ἰχὼρ δὲ ὁ μὲν αἵματος ὀῤῥὸς πρᾷος, ὁ δὲ μελαίνης
<span class="lb" data-page="17b.983" data-line="14" id="l17b.983.14"></span>χολῆς, ὀξείας δὲ, ἄγριος, εὔδηλον ἐγένετο ἡμῖν, καθάπερ
<span class="lb" data-page="17b.983" data-line="15" id="l17b.983.15"></span>ἐπὶ τοῦ γάλακτος ὀῤῥώδης τίς ἐστιν ὑγρότης οἷον
<span class="lb" data-page="17b.983" data-line="16" id="l17b.983.16"></span>περιήθημα καὶ περίχυμα τοῦ παχυτέρου ἐν ἑαυτῷ, τὸν αὐτὸν
<span class="lb" data-page="17b.983" data-line="17" id="l17b.983.17"></span>τρόπον ἐπὶ πάντων εἶναι χυλῶν τε καὶ χυμῶν, ὀῤῥώδη
<span class="lb" data-page="17b.983" data-line="18" id="l17b.983.18"></span>τινὰ καὶ λεπτὴν ὑγρότητα. διοίσουσιν οὖν ἀλλήλων δηλονότι
<span class="pb" data-page="17b.984" id="p17b.984"></span>
<span class="lb" data-page="17b.984" data-line="1" id="l17b.984.1"></span>κατὰ τὰς φύσεις τῶν χυμῶν ὧν εἰσὶν ὀῤῥοὶ καὶ γενήσεται
<span class="lb" data-page="17b.984" data-line="2" id="l17b.984.2"></span>χαλεπώτατος μὲν ὁ τῆς μελαίνης χολῆς, ἧττον δὲ
<span class="lb" data-page="17b.984" data-line="3" id="l17b.984.3"></span>χαλεπὸς ὁ τῆς ξανθῆς, καὶ τούτου μᾶλλον ὁ τοῦ φλέγματος.
<span class="lb" data-page="17b.984" data-line="4" id="l17b.984.4"></span>ἐπιεικέστατος δὲ πάντων ὁ τοῦ αἵματος ὀῤῥός τε καὶ ἰχώρ.
<span class="lb" data-page="17b.984" data-line="5" id="l17b.984.5"></span>οὐδὲ γὰρ ἐν τῷ παρόντι διοίσει λέγειν οὕτως ἢ ἐκεῖνος, ἀλλ’
<span class="lb" data-page="17b.984" data-line="6" id="l17b.984.6"></span>ἐπειδὴ διττῶς τὸ αἷμα λέγομεν, ἐνίοτε μέν ἀντιδιαιρουμένως
<span class="lb" data-page="17b.984" data-line="7" id="l17b.984.7"></span>πρὸς τοὺς ἄρτι λεγομένους χυμοὺς, ἐνίοτε δὲ κατ’ ἐπικράτειαν
<span class="lb" data-page="17b.984" data-line="8" id="l17b.984.8"></span>ὅλον τὸν ἐν τοῖς ἀγγείοις χυμὸν, ἰχωροειδὲς αἷμα νῦν
<span class="lb" data-page="17b.984" data-line="9" id="l17b.984.9"></span>ἀκουστέον ἐστὶ τὸ κατὰ τὸ δεύτερον σημαινόμενον, ὥσπερ
<span class="lb" data-page="17b.984" data-line="10" id="l17b.984.10"></span>καὶ λέγειν ἐστὶ καὶ σύνηθες ἅπασι τοῖς ἰατροῖς ἐν ταῖς
<span class="lb" data-page="17b.984" data-line="11" id="l17b.984.11"></span>φλεβοτομίαις, ἐνίοτε μὲν ὀῤῥῶδες, ἐνίοτε δὲ μελαγχολικὸν ἢ
<span class="lb" data-page="17b.984" data-line="12" id="l17b.984.12"></span>φλεγματῶδες ἢ χολῶδες, ἔστι δ’ ὅτε κατὰ φύσιν ἔχον ἐκκεκρίσθαι
<span class="lb" data-page="17b.984" data-line="13" id="l17b.984.13"></span>τὸ αἷμα. διὰ παντὸς μέν ἐστι πτοώδεις, ὅπερ
<span class="lb" data-page="17b.984" data-line="14" id="l17b.984.14"></span>ἐστὶ τεταραγμένους μετὰ φόβου, ποιήσει τὸ ἰχωροειδὲς αἷμα
<span class="lb" data-page="17b.984" data-line="15" id="l17b.984.15"></span>καὶ ἀγρύπνους γε προσέτι. ἐὰν δὲ καὶ μοχθηροῦ χυμοῦ
<span class="lb" data-page="17b.984" data-line="16" id="l17b.984.16"></span>τινὸς, μὴ μόνον τοῦ αἵματος ὀῤῥὸς ἐν τοῖς αἱματικοῖς ἀγγείοις
<span class="lb" data-page="17b.984" data-line="17" id="l17b.984.17"></span>περιέχηται καὶ παραφροσύνας καὶ φρενίτιδας καὶ μανίας
<span class="lb" data-page="17b.984" data-line="18" id="l17b.984.18"></span>ἐργάσεται. ἀλλὰ νῦν γε τοῦ αἱματώδους ἔοικεν ὀῤῥοῦ
<span class="pb" data-page="17b.985" id="p17b.985"></span>
<span class="lb" data-page="17b.985" data-line="1" id="l17b.985.1"></span>μνημονεύειν, ἀνάμνησίν ἑαυτῷ τινὰ γράφων τήνδε. δειλίαν
<span class="lb" data-page="17b.985" data-line="2" id="l17b.985.2"></span>μὲν ἐργάζεσθαι τὸν φλεγματικὸν ὀῤῥὸν εἰκός ἐστιν, οὐ μὴν
<span class="lb" data-page="17b.985" data-line="3" id="l17b.985.3"></span>ἀγρυπνίαν ἢ ταραχὴν ἢ κίνησιν ψυχῆς πτοώδη. τὸ νωθρὸν
<span class="lb" data-page="17b.985" data-line="4" id="l17b.985.4"></span>γὰρ αὐτῷ καὶ ψυχρὸν ὑπάρχει μόνον, οὐ τὸ δακνῶδές τε
<span class="lb" data-page="17b.985" data-line="5" id="l17b.985.5"></span>καὶ κακόηθες, εἰ μή ποτ’ ἄρα καὶ τοῦτο διαφθαρὲν ὀξὺ
<span class="lb" data-page="17b.985" data-line="6" id="l17b.985.6"></span>ἢ ἁλμυρόν τε γένοιτο. ἀλλ’ ἐκεῖνό γε ζητήσεως ἄξιόν ἐστιν
<span class="lb" data-page="17b.985" data-line="7" id="l17b.985.7"></span>ὅπερ ἔφη καὶ εἴτε φαῦλον εἴτε χρηστόν. εἰ μὲν γὰρ ἁπλῶς
<span class="lb" data-page="17b.985" data-line="8" id="l17b.985.8"></span>τι ἀποφαίνοιτο φαῦλον εἶναι τὸ ἰχωροειδὲς αἷμα, καλῶς δόξει
<span class="lb" data-page="17b.985" data-line="9" id="l17b.985.9"></span>λέγειν. τὸ γὰρ οὕτω λεγόμενον πᾶν πρὸς τὸ κατὰ φύσιν
<span class="lb" data-page="17b.985" data-line="10" id="l17b.985.10"></span>παραβάλλεται· εἰ δέ τις τῶν ἄλλων χυμῶν ἰχῶρσιν ἀντιπαραβάλλων
<span class="lb" data-page="17b.985" data-line="11" id="l17b.985.11"></span>τὸν τοῦ αἵματος ἰχῶρα, μὴ πονηρὸν ἢ ἀγαθὸν
<span class="lb" data-page="17b.985" data-line="12" id="l17b.985.12"></span>εἶναι λέγοι καὶ οὕτως ἀληθεύειν ὀρθῶς νομισθείη.
<span class="lb" data-page="17b.985" data-line="13" id="l17b.985.13"></span>πολλάκις δ’ εἰώθασι καὶ οἱ νῦν ἄνθρωποι καὶ οἱ παλαιοὶ
<span class="lb" data-page="17b.985" data-line="14" id="l17b.985.14"></span>τὸ ἧττον μοχθηρὸν ὀνομάζειν ἀγαθὸν ἢ χρηστὸν ἢ
<span class="lb" data-page="17b.985" data-line="15" id="l17b.985.15"></span><span class="milestone ed2page" data-n="9.425" data-unit="ed2page" id="ed2page.9.425"></span>ἐπαινετὸν ἤ τι τοιοῦτον, καὶ μάλισθ’ ὅταν ἦ μεγάλη τις
<span class="lb" data-page="17b.985" data-line="16" id="l17b.985.16"></span>ὑπεροχὴ τοῦ πάνυ μοχθηροῦ πρὸς τὸ μετρίως ἀποκεχωρηκὸς
<span class="lb" data-page="17b.985" data-line="17" id="l17b.985.17"></span>τοῦ κατὰ φύσιν, ὥστε καὶ τὸ ἰχωροειδὲς αἷμα ζητοῦντος
<span class="lb" data-page="17b.985" data-line="18" id="l17b.985.18"></span>τοῦ Ἱπποκράτους, εἴτε φαῦλον εἴτε χρηστόν ἐστι, δυνάμεθα
<span class="pb" data-page="17b.986" id="p17b.986"></span>
<span class="lb" data-page="17b.986" data-line="1" id="l17b.986.1"></span>ἂν ἡμεῖς ἀποφήνασθαι, τῷ μὲν ἀρίστῳ προβαλλόμενον
<span class="lb" data-page="17b.986" data-line="2" id="l17b.986.2"></span>αἵματι φαῦλον ὑπάρχειν αὐτὸ, τοῖς δ’ ἄλλοις ἅπασιν,
<span class="lb" data-page="17b.986" data-line="3" id="l17b.986.3"></span>οἶσιν ἰχὼρ ἑτέρου τινὸς ἀναμέμικται χυμοῦ μοχθηροῦ, πολλῷ
<span class="lb" data-page="17b.986" data-line="4" id="l17b.986.4"></span>βέλτιόν τε καὶ αἱρετώτερον καὶ διὰ τοῦτο χρηστόν.
</p>
<span class="lb rule" data-page="17b.986" data-line="5" id="l17b.986.5"></span>
          </article>

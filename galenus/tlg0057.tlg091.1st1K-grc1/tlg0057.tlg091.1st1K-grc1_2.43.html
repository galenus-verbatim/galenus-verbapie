<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.43">
<span class="pb page1" data-page="17b.986" id="p17b.986"></span>
<span class="milestone ed1page page1" data-n="5.470" data-unit="ed1page" id="ed1page.5.470"></span>
<span class="milestone ed2page page1" data-n="9.425" data-unit="ed2page" id="ed2page.9.425"></span>
<span class="lb head" data-page="17b.986" data-line="6" id="l17b.986.6"></span>
            <blockquote class="quote lemma">
<span class="lb" data-page="17b.986" data-line="7" id="l17b.986.7"></span>Οἷσι σπλὴν κατάῤῥοπος, πόδες καὶ χεῖρες καὶ γούνατα θερμὰ,
<span class="lb" data-page="17b.986" data-line="8" id="l17b.986.8"></span>ῥὶς καὶ ὦτα ψυχρὰ ἀεί. ἦρα διὰ τοῦτο ὅτι λεπτὸν
<span class="lb" data-page="17b.986" data-line="9" id="l17b.986.9"></span>τὸ αἷμα, ἦρα καὶ φύσει τὸ τοιοῦτον οὗτοι ἔχουσιν.
</blockquote>
<span class="lb rule" data-page="17b.986" data-line="10" id="l17b.986.10"></span>
            <p>
<span class="lb" data-page="17b.986" data-line="11" id="l17b.986.11"></span>Ὅτι μὲν κατάῤῥοπος σπλὴν ὁ κάτω τὴν ῥοπὴν ἔχων
<span class="lb" data-page="17b.986" data-line="12" id="l17b.986.12"></span>λέγεται καὶ δι’ αὐτῆς τῆς φωνῆς ἐστὶ μαθεῖν. εἴτε δ’ ἐπὶ
<span class="lb" data-page="17b.986" data-line="13" id="l17b.986.13"></span>τῶν κατ’ αὐτὸν ὄγκων ἐν τοῖς κάτω μέρεσι συνισταμένων
<span class="lb" data-page="17b.986" data-line="14" id="l17b.986.14"></span>εἴθ’ ὅταν εἰς αὐτὰ τὰ κάτω μόρια τοῦ σώματος ὠθεῖ τοὺς
<span class="lb" data-page="17b.986" data-line="15" id="l17b.986.15"></span>ἐν αὐτῷ μοχθηροὺς χυμοὺς, ὠνόμασε κατάῤῥοπον σπλῆνα,
<span class="lb" data-page="17b.986" data-line="16" id="l17b.986.16"></span>τοῦτο οὐκέθ’ οἷόν τε πρὸς τῆς φωνῆς διδαχθῆναι δυνατόν
<span class="lb" data-page="17b.986" data-line="17" id="l17b.986.17"></span>γε μήν ἐστιν ὅσον ἐπὶ τῇ τῶν πραγμάτων φύσει, κατ’ ἄμφω
<span class="lb" data-page="17b.986" data-line="18" id="l17b.986.18"></span>τὰ εἰρημένα δέξασθαι κατάῤῥοπον ὑπ’ αὐτοῦ λελέχθαι τὸν
<span class="pb" data-page="17b.987" id="p17b.987"></span>
<span class="lb" data-page="17b.987" data-line="1" id="l17b.987.1"></span>σπλῆνα. πόδες γάρ φησι καὶ χεῖρες καὶ γόνατα θερμὰ, ῥὶς
<span class="lb" data-page="17b.987" data-line="2" id="l17b.987.2"></span>δὲ καὶ ὦτα ψυχρά. τὰ μὲν οὖν γόνατα καὶ τοὺς πόδας ἐν
<span class="lb" data-page="17b.987" data-line="3" id="l17b.987.3"></span>καταῤῥόπῳ σπληνὶ θερμὰ φαίνεσθαι λόγον ἔχει, καθάπερ
<span class="lb" data-page="17b.987" data-line="4" id="l17b.987.4"></span>καὶ τὰς ῥῖνας καὶ τὰ ὦτα ψυχρά· τὰς δὲ χεῖρας οὐκ ἔστιν
<span class="lb" data-page="17b.987" data-line="5" id="l17b.987.5"></span>εὔλογον θερμὰς ὑπάρχειν ἐν καταῤῥόπῳ νοσήματι. μᾶλλον
<span class="lb" data-page="17b.987" data-line="6" id="l17b.987.6"></span>μὲν γὰρ ἄν τις αὐτὰς τῶν ἄνω θείη μορίων, εἰ δὲ μὴ,
<span class="lb" data-page="17b.987" data-line="7" id="l17b.987.7"></span>ἀλλ’ οὐ τῶν κάτω. τοῦ δ’ οὖν ὦτα μὲν καὶ ῥῖνας εἶναι
<span class="lb" data-page="17b.987" data-line="8" id="l17b.987.8"></span>ψυχρὰ, τὰ κάτω δὲ θερμὰ, σκοπῶν τὴν αἰτίαν ὁ Ἱπποκράτης
<span class="lb" data-page="17b.987" data-line="9" id="l17b.987.9"></span>ἔφη, ἆρά γε διὰ τοῦτο ὅτι τε λεπτὸν ἔχουσι τὸ αἷμα
<span class="lb" data-page="17b.987" data-line="10" id="l17b.987.10"></span>ἢ ὅταν σπλῆνες γένωνται κατάῤῥοποι, τινὲς δ’ οὐ τοῖς
<span class="lb" data-page="17b.987" data-line="11" id="l17b.987.11"></span>σπλησὶν ἀντιδιαιρεῖσθαί φασι τὸ ἆρα καὶ φύσει τὸ τοιοῦτον
<span class="lb" data-page="17b.987" data-line="12" id="l17b.987.12"></span>οὗτοι ἔχουσιν; ἀλλὰ τῷ μετ’ αὐτὸν γεγραμμένῳ καὶ
<span class="lb" data-page="17b.987" data-line="13" id="l17b.987.13"></span>ποιοῦσιν ὅλην τὴν λέξιν τοιαύτην. ἆρα καὶ φύσει τὸ τοιοῦτον
<span class="lb" data-page="17b.987" data-line="14" id="l17b.987.14"></span>οὗτοι ἔχουσιν ἢ τοῖς ἐμπυήμασιν; ἐπισκεπτέον οὖν ἐφεξῆς
<span class="lb" data-page="17b.987" data-line="15" id="l17b.987.15"></span>ἀκριβέστερον ὑπὲρ αὐτοῦ ἢ τοῖς ἐμπυήμασι, τούτοις
<span class="lb" data-page="17b.987" data-line="16" id="l17b.987.16"></span>προειρημένοις συνάπτουσιν οἱ οὕτω γράφοντες. ὅσοι δ’ ἀρχὴν
<span class="lb" data-page="17b.987" data-line="17" id="l17b.987.17"></span>αὐτὸ βούλονται τῶν ἐφεξῆς γεγραμμένων τὸ ἢ ἀφαιροῦσι
<span class="lb" data-page="17b.987" data-line="18" id="l17b.987.18"></span>καὶ τοιάνδε τινὰ ποιοῦσι τὴν λέξιν· τοῖς ἐμπυήμασιν
<span class="pb" data-page="17b.988" id="p17b.988"></span>
<span class="lb" data-page="17b.988" data-line="1" id="l17b.988.1"></span>ὅρος, τοῖσι μέλλουσιν ἐκπυΐσκειν, αἱ κοιλίαι ἐκταράσσονται.
<span class="lb" data-page="17b.988" data-line="2" id="l17b.988.2"></span>γνώρισμα τῶν μελλόντων ἐκπυΐσκειν τιθέμενοι τὴν ταραχὴν
<span class="lb" data-page="17b.988" data-line="3" id="l17b.988.3"></span>τῆς γαστρός. εἴη δ’ ἂν οὐ πάντων τῶν ἐκπυϊσκόντων, ἀλλὰ
<span class="lb" data-page="17b.988" data-line="4" id="l17b.988.4"></span>μόνων ὅσα ῥήγνυνται τῇ διὰ τῶν ἐντέρων ἐκκρίσει, τὸ σημεῖον
<span class="lb" data-page="17b.988" data-line="5" id="l17b.988.5"></span>τοῦτο γράφων ὁ Ἱπποκράτης. εἰ δ’ ἄνευ τοῦ διορίσασθαι
<span class="lb" data-page="17b.988" data-line="6" id="l17b.988.6"></span>περὶ ποίων λέγει τὴν ἑρμηνείαν ἐποιήσατο, θαυμαστὸν
<span class="lb" data-page="17b.988" data-line="7" id="l17b.988.7"></span>οὐδὲν, ἐὰν τοῦ κατ’ ἀρχὰς εἰρημένου μεμνήμεθα τοῦ
<span class="lb" data-page="17b.988" data-line="8" id="l17b.988.8"></span>γράφειν ἑαυτῷ ταῦτα παρασκευάς τινας εἰς συγγράμματα.
<span class="lb" data-page="17b.988" data-line="9" id="l17b.988.9"></span>μόνον γὰρ ἥκει πρὸς ἀνάμνησιν ὧν βούλεται δηλοῦν ἑαυτῷ,
<span class="lb" data-page="17b.988" data-line="10" id="l17b.988.10"></span>προκείμενον ἐν γραφῇ τὸ, κοιλίαι ἐκταράσσονται, λέγοντος
<span class="lb" data-page="17b.988" data-line="11" id="l17b.988.11"></span>αὐτοῦ κοιλίας ἐπιταράσσεσθαι τοῖς τοιούτοις ἐμπυήμασιν,
<span class="lb" data-page="17b.988" data-line="12" id="l17b.988.12"></span>ὧν μελλόντων ῥήγνυσθαι προδιϊδροῦταί τις ἰχὼρ λεπτὸς ἐκ
<span class="lb" data-page="17b.988" data-line="13" id="l17b.988.13"></span>τοῦ πύου, δι’ ὧν δακνόμενα τὰ ἔντερα ταραχὴν τινα τῆς
<span class="lb" data-page="17b.988" data-line="14" id="l17b.988.14"></span>γαστρὸς ἐργάζεται,<span class="milestone ed2page" data-n="9.426" data-unit="ed2page" id="ed2page.9.426"></span> τουτέστι δήξεις τε καὶ προθυμίας
<span class="lb" data-page="17b.988" data-line="15" id="l17b.988.15"></span>συνεχεῖς ἐπ’ ἀποκρίσεις· ἔνιοι δὲ καὶ τοιάνδε τινὰ
<span class="lb" data-page="17b.988" data-line="16" id="l17b.988.16"></span>γραφὴν ἴσασι.
</p>
<span class="lb rule" data-page="17b.988" data-line="17" id="l17b.988.17"></span>
          </article>

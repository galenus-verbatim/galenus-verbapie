<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.45">
<span class="pb page1" data-page="17b.990" id="p17b.990"></span>
<span class="milestone ed1page page1" data-n="5.471" data-unit="ed1page" id="ed1page.5.471"></span>
<span class="milestone ed2page page1" data-n="9.426" data-unit="ed2page" id="ed2page.9.426"></span>
<span class="lb head" data-page="17b.990" data-line="1" id="l17b.990.1"></span>
            <blockquote class="quote lemma">
<span class="lb" data-page="17b.990" data-line="2" id="l17b.990.2"></span>Σπλὴν σκληρὸς οὐ τὰ ἄνω, κάτω στρογγύλος, πλατὺς, παχὺς,
<span class="lb" data-page="17b.990" data-line="3" id="l17b.990.3"></span>μακρὸς, λεπτός.
</blockquote>
<span class="lb rule" data-page="17b.990" data-line="4" id="l17b.990.4"></span>
            <p>
<span class="lb" data-page="17b.990" data-line="5" id="l17b.990.5"></span>Τῶν ἐν σπληνὶ παρὰ φύσιν ὄγκων ἐν ταύτῃ τῇ ῥήσει
<span class="lb" data-page="17b.990" data-line="6" id="l17b.990.6"></span>διαφορὰς ἔγραψεν, ὑποτυπούμενος ἑαυτῷ τάχα, διότι καταῤῥόπου
<span class="lb" data-page="17b.990" data-line="7" id="l17b.990.7"></span>σπληνὸς ἐμνημόνευσεν. ἡ γοῦν πρώτη διαφορὰ μία
<span class="lb" data-page="17b.990" data-line="8" id="l17b.990.8"></span>τῶν τοιούτου σπληνός ἐστιν, ὁπόταν μὲν σκληρὸς ᾖ, μὴ μέντοι
<span class="lb" data-page="17b.990" data-line="9" id="l17b.990.9"></span>τὰ ἄνω, πρόδηλον ὅτι τὸ κάτω σκληρός ἐστιν. ἡ δευτέρα
<span class="lb" data-page="17b.990" data-line="10" id="l17b.990.10"></span>δὲ ὧν εἶπεν ἐν τῇ προκειμένῃ ῥήσει διαφορὰ τῶν καταῤῥόπων
<span class="lb" data-page="17b.990" data-line="11" id="l17b.990.11"></span>σπληνῶν αὐτῶν πάλιν ἐστὶν ἰδία. τούτων γὰρ
<span class="lb" data-page="17b.990" data-line="12" id="l17b.990.12"></span>τῶν καταῤῥόπων σπληνῶν κοινῶς ἐχόντων τὰ μὲν ἄνω μέρη
<span class="lb" data-page="17b.990" data-line="13" id="l17b.990.13"></span>μὴ ἔχειν σκληρὰ, τὰ κάτω δ’ ἔχειν, ὁ μέν τίς ἐστι στρογγύλος,
<span class="lb" data-page="17b.990" data-line="14" id="l17b.990.14"></span>ὁ δὲ πλατὺς, ὁ δ’ ἐπὶ μῆκος ηὐξημένος, ἤτοι σὺν
<span class="lb" data-page="17b.990" data-line="15" id="l17b.990.15"></span>ὄγκῳ παρὰ φύσιν ἢ χωρὶς τούτου μόνην ἐσχηκὼς τὴν κατὰ
<span class="lb" data-page="17b.990" data-line="16" id="l17b.990.16"></span>τὸ μῆκος ἐπίδοσι. ἐδήλωσε δὲ τὴν μὲν προτέραν ἐν τῷ
<span class="lb" data-page="17b.990" data-line="17" id="l17b.990.17"></span>φάναι, παχὺς, μακρός· τὴν δὲ δευτέραν ἐν τῷ μακρὸς,
<span class="lb" data-page="17b.990" data-line="18" id="l17b.990.18"></span>λεπτός. δὶς γὰρ τοῦ μακρὸς ὑφ’ Ἱπποκράτους γεγραμμένου
<span class="pb" data-page="17b.991" id="p17b.991"></span>
<span class="lb" data-page="17b.991" data-line="1" id="l17b.991.1"></span>καθάπερ ἄν τις εἰκάσειε, τὸ ἕτερον ἀφεῖλον οἱ ἐγγραφόμενοι
<span class="lb" data-page="17b.991" data-line="2" id="l17b.991.2"></span>καὶ τοιαύτην ἐποίησαν τὴν ῥῆσιν, οἵαν ἄρτι προέγραψα.
<span class="lb" data-page="17b.991" data-line="3" id="l17b.991.3"></span>κατὰ λόγον δ’ ἐστὶ πρώτης μὲν αὐτῶν μεμνημονευκέναι διαφορᾶς,
<span class="lb" data-page="17b.991" data-line="4" id="l17b.991.4"></span>καθ’ ἣν ἔφη, σπλὴν σκληρὸς οὐ τὰ ἄνω, τουτέστι
<span class="lb" data-page="17b.991" data-line="5" id="l17b.991.5"></span>τὰ κάτω σκληρὸς, ὥσπερ καὶ κατάῤῥοπός ἐστιν. εἶτα πάλιν
<span class="lb" data-page="17b.991" data-line="6" id="l17b.991.6"></span>αὐτοῦ διαφορὰς τέσσαρας εἴρηκε· μίαν μὲν ἐν ᾖ στρογγύλος
<span class="lb" data-page="17b.991" data-line="7" id="l17b.991.7"></span>ἐστὶ, δευτέρα δὲ ἐν ᾗ πλατὺς, ἀμφοτέρων τούτων
<span class="lb" data-page="17b.991" data-line="8" id="l17b.991.8"></span>ἐχουσῶν κοινὸν τὸ μὴ προσηυξῆσθαι κατὰ μῆκος τὸν σπλῆνα.
<span class="lb" data-page="17b.991" data-line="9" id="l17b.991.9"></span>δύο δ’ ἄλλας διαφορὰς τὴν μὲν ἑτέραν καθ’ ἣν μακρὸς
<span class="lb" data-page="17b.991" data-line="10" id="l17b.991.10"></span>καὶ παχὺς γίνεται, τὴν δ’ ὑπόλοιπον καθ’ ἣν μακρὸς καὶ
<span class="lb" data-page="17b.991" data-line="11" id="l17b.991.11"></span>λεπτός. δὶς γὰρ, ὡς ἔφην, γεγραμμένου τοῦ μακρὸς, εἰκός
<span class="lb" data-page="17b.991" data-line="12" id="l17b.991.12"></span>ἐστιν ὡς περιττὸν παρελθεῖν <span class="milestone ed2page" data-n="9.427" data-unit="ed2page" id="ed2page.9.427"></span>τὸν ἀντιγραφόμενον ἐκ
<span class="lb" data-page="17b.991" data-line="13" id="l17b.991.13"></span>τῶν ἀρχαίων ὑπομνημάτων. ἡ μὲν οὖν παλαιὰ γραφὴ τοιαύτη
<span class="lb" data-page="17b.991" data-line="14" id="l17b.991.14"></span>τίς ἐστιν, ἐν ᾗ τὸ μακρὸς ἐγώ φημι δὶς ὑφ’ Ἱπποκράτους
<span class="lb" data-page="17b.991" data-line="15" id="l17b.991.15"></span>εἰρημένον ἅπαξ γραφῆναι πρὸς τοῦ βιβλιογράφου.
<span class="lb" data-page="17b.991" data-line="16" id="l17b.991.16"></span>δυνατὸν δ’ ἴσως ἐστὶ κᾂν ἅπαξ ὑπ’ αὐτοῦ τοῦ Ἱπποκράτους
<span class="lb" data-page="17b.991" data-line="17" id="l17b.991.17"></span>ᾖ γεγραμμένον ἐν τῷ μεταξὺ τοῦ τε παχὺς καὶ λεπτὸς ἀπὸ
<span class="lb" data-page="17b.991" data-line="18" id="l17b.991.18"></span>κοινοῦ δέξασθαι, συνῆφθαι τῷ τε προειρημένῳ καὶ τῷ μετ’
<span class="pb" data-page="17b.992" id="p17b.992"></span>
<span class="lb" data-page="17b.992" data-line="1" id="l17b.992.1"></span>αὐτὸ λεγομένῳ. πολλὰ γὰρ καὶ ἄλλα τοιαῦτα τοῖς παλαιοῖς
<span class="lb" data-page="17b.992" data-line="2" id="l17b.992.2"></span>εὑρίσκεται. τοὺς δ’ ἐξηγητὰς ἐθαύμασα πολυειδῶς μεταγράψαντας
<span class="lb" data-page="17b.992" data-line="3" id="l17b.992.3"></span>τὴν ῥῆσιν, ἄλλον ἄλλως. εἴπερ γὰρ ὅλως ἀποχωρεῖν
<span class="lb" data-page="17b.992" data-line="4" id="l17b.992.4"></span>τις τολμᾷ παλαιᾶς γραφῆς, κατά τι πιθανὸν χρὴ
<span class="lb" data-page="17b.992" data-line="5" id="l17b.992.5"></span>τοῦτον πράττειν ὥσπερ ἔφην ἐγὼ νῦν εὔλογον εἶναι, ἐφ’ ὧν
<span class="lb" data-page="17b.992" data-line="6" id="l17b.992.6"></span>δὶς γεγραμμένου τοῦ μακρὸς παραλελεῖφθαι τὸ ἕτερον. ὅτι
<span class="lb" data-page="17b.992" data-line="7" id="l17b.992.7"></span>δ’ οὕτως ἔχουσαν τὴν γραφὴν ἐπίστανται πάντες οἱ παλαιοὶ
<span class="lb" data-page="17b.992" data-line="8" id="l17b.992.8"></span>ἐξηγηταὶ μαρτυρία καὶ περὶ τοῦ Ζεύξιδος ἂν εἴη ἀρίστη.
<span class="lb" data-page="17b.992" data-line="9" id="l17b.992.9"></span>οὗτος γὰρ ὡς κακῶς ἐξηγησαμένου τοῦ Γλαυκίου τὴν προκειμένην
<span class="lb" data-page="17b.992" data-line="10" id="l17b.992.10"></span>ῥῆσιν οὐδὲν μὲν ἐγκαλεῖ περὶ τῆς γραφῆς, καίτοι
<span class="lb" data-page="17b.992" data-line="11" id="l17b.992.11"></span>γ’ ἀπόρου καὶ ταύτης τῆς λέξεως φαινομένης αὐτῷ, ὅτι δὲ
<span class="lb" data-page="17b.992" data-line="12" id="l17b.992.12"></span>προσέθηκεν ἀποφάσεις τοῖς εἰρημένοις μέμφεται. φησὶ γὰρ
<span class="lb" data-page="17b.992" data-line="13" id="l17b.992.13"></span>ἀπορούμενον αὐτὸν καὶ μὴ δυνάμενον ἐξηγήσασθαι τὴν προκειμένην
<span class="lb" data-page="17b.992" data-line="14" id="l17b.992.14"></span>ῥῆσιν ἅπασι τοῖς προειρημένοις ἀποφάσεις προστεθεικέναι,
<span class="lb" data-page="17b.992" data-line="15" id="l17b.992.15"></span>ὡς εἰ καὶ οὕτως ἔγραψεν ὁ Ἱπποκράτης· κάτω
<span class="lb" data-page="17b.992" data-line="16" id="l17b.992.16"></span>στρογγύλος, οὐ πλατὺς, οὐ μακρὸς, οὐ λεπτός. ἡγεῖτο γὰρ
<span class="lb" data-page="17b.992" data-line="17" id="l17b.992.17"></span>Γλαυκίας ἀδύνατον εἶναι τὸν σπλῆνα ταῦτα τὰ πάθη δέξασθαι,
<span class="lb" data-page="17b.992" data-line="18" id="l17b.992.18"></span>μὴ δυνάμενα συνυπάρχειν, ὥσπερ ἀναγκαῖον ὂν ἐφ’
<span class="pb" data-page="17b.993" id="p17b.993"></span>
<span class="lb" data-page="17b.993" data-line="1" id="l17b.993.1"></span>ἑνὸς ἀνθρώπου πάντων ἀκούειν αὐτῶν. ἀλλ’ οὐ διαφορὰς
<span class="lb" data-page="17b.993" data-line="2" id="l17b.993.2"></span>ἐφεξῆς αὐτῶν γράψαι τὸν Ἱπποκράτην πρὸς ἀνάμνησιν ὡς
<span class="lb" data-page="17b.993" data-line="3" id="l17b.993.3"></span>ἔμπροσθεν ἔγραψε δυσπνοίας τε καὶ πυρετῶν, οὕτω νῦν
<span class="lb" data-page="17b.993" data-line="4" id="l17b.993.4"></span>τῶν ἐν τοῖς καταῤῥόποις σπλησὶ παρὰ φύσιν ὄγκων. εἰ δ’
<span class="lb" data-page="17b.993" data-line="5" id="l17b.993.5"></span>ἔξεστι προστιθέναι τοῖς καταφατικοῖς εἰρημένοις ἀποφάσεις,
<span class="lb" data-page="17b.993" data-line="6" id="l17b.993.6"></span>ἅπαν οὕτω τις διαφθείρει δόγμα καὶ γνώμην οὐδεμίαν φυλάξει
<span class="lb" data-page="17b.993" data-line="7" id="l17b.993.7"></span>τῶν παλαιῶν βεβαίαν.
</p>
<span class="lb rule" data-page="17b.993" data-line="8" id="l17b.993.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.46">
<span class="pb page1" data-page="17b.993" id="p17b.993"></span>
<span class="milestone ed1page page1" data-n="5.471" data-unit="ed1page" id="ed1page.5.471"></span>
<span class="milestone ed2page page1" data-n="9.427" data-unit="ed2page" id="ed2page.9.427"></span>
<span class="lb head" data-page="17b.993" data-line="9" id="l17b.993.9"></span>
            <blockquote class="quote lemma">
<span class="lb" data-page="17b.993" data-line="10" id="l17b.993.10"></span>Ἧσσον τοῖς ἀπὸ κεφαλῆς κορυζώδεσιν.
</blockquote>
<span class="lb rule" data-page="17b.993" data-line="11" id="l17b.993.11"></span>
            <p>
<span class="lb" data-page="17b.993" data-line="12" id="l17b.993.12"></span>Οὐδὲν ἄλλο ἔχομεν νοεῖν ἢ ὅτι τὰ εἰρημένα τῷ σπληνὶ
<span class="lb" data-page="17b.993" data-line="13" id="l17b.993.13"></span>συμβαίνειν ἧττον γίνεται τοῖς ἀπὸ κεφαλῆς κορυζώδεσι. αἰτίαν
<span class="lb" data-page="17b.993" data-line="14" id="l17b.993.14"></span>δὲ τούτου καὶ Ῥοῦφός φησι καὶ Σαβῖνος, διότι τὸ
<span class="lb" data-page="17b.993" data-line="15" id="l17b.993.15"></span>αἷμα καθαίρεται τῇ κορύζῃ. διὰ τοῦτο γὰρ οἴονται τὸ
<span class="lb" data-page="17b.993" data-line="16" id="l17b.993.16"></span>μηδὲν ἥκειν ἐπὶ τὸν σπλῆνα. βέλτιον δ’ εἰς καθολικὸν ἀνάγεσθαι
<span class="lb" data-page="17b.993" data-line="17" id="l17b.993.17"></span>λόγον, οὐκ εἰς κατὰ μέρος αὐτό. πάνυ γάρ ἐστι
<span class="pb" data-page="17b.994" id="p17b.994"></span>
<span class="lb" data-page="17b.994" data-line="1" id="l17b.994.1"></span>σπάνιον ἐν ὅλῳ τῷ σώματι δύο τινὰ μόρια παραπλησίως ἔχειν
<span class="lb" data-page="17b.994" data-line="2" id="l17b.994.2"></span>ἀσθενῆ. τοῖς πλείστοις γὰρ ἕν γε τοιοῦτον φαίνεται γινόμενον,
<span class="lb" data-page="17b.994" data-line="3" id="l17b.994.3"></span>εἰς ὃ κᾂν πληθώρα κᾂν κακοχυμία τις ἐν τῷ σώματι γένηται,
<span class="lb" data-page="17b.994" data-line="4" id="l17b.994.4"></span>πάντα συῤῥεῖ τὰ περιττά. φθάσαντος δ’ ἑνὸς αὐτὰ δέξασθαι,
<span class="lb" data-page="17b.994" data-line="5" id="l17b.994.5"></span>τὰ λοιπὰ κατὰ φύσιν ἔχοντα διαμένει. οὐ μόνον οὖν
<span class="lb" data-page="17b.994" data-line="6" id="l17b.994.6"></span>τοῖς ἀπὸ κεφαλῆς κορυζώδεσιν, ἀλλὰ καὶ τοῖς τῶν ἀναπνευστικῶν
<span class="lb" data-page="17b.994" data-line="7" id="l17b.994.7"></span>τὶ μορίων ἢ τῶν κατὰ νεφροὺς καὶ ἧπαρ ἢ κοιλίαν
<span class="lb" data-page="17b.994" data-line="8" id="l17b.994.8"></span>ἀσθενὲς ἔχουσι φύσει, μᾶλλον ἐκεῖνο πάσχον εὕροις ἂν
<span class="lb" data-page="17b.994" data-line="9" id="l17b.994.9"></span>ἢ τὸν σπλῆνα. τούτου δὲ ὄντος κοινοῦ καὶ καθόλου, προσθείη
<span class="lb" data-page="17b.994" data-line="10" id="l17b.994.10"></span>ἄν τις ἴδιον τῶν νῦν λεγομένων, ἐφ’ ὧν ἀθροίζεται
<span class="lb" data-page="17b.994" data-line="11" id="l17b.994.11"></span>φλεγματῶδες ὑγρὸν ἢ <span class="milestone ed2page" data-n="9.428" data-unit="ed2page" id="ed2page.9.428"></span>λεπτὸν καὶ ὑδατῶδες, οἷοί
<span class="lb" data-page="17b.994" data-line="12" id="l17b.994.12"></span>πέρ εἰσι καὶ οἱ ἀπὸ κεφαλῆς κορυζώδεις, τούτοις μὴ πάνυ
<span class="lb" data-page="17b.994" data-line="13" id="l17b.994.13"></span>τι τοὺς παρὰ φύσιν ὄγκους ἐν σπληνὶ συνίστασθαι, παχέσι
<span class="lb" data-page="17b.994" data-line="14" id="l17b.994.14"></span>καὶ μελαγχολικοῖς ἑπομένους χυμοῖς.
</p>
<span class="lb rule" data-page="17b.994" data-line="15" id="l17b.994.15"></span>
          </article>

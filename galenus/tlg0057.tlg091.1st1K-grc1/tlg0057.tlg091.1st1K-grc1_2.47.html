<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.47">
<span class="pb page1" data-page="17b.994" id="p17b.994"></span>
<span class="milestone ed1page page1" data-n="5.471" data-unit="ed1page" id="ed1page.5.471"></span>
<span class="milestone ed2page page1" data-n="9.428" data-unit="ed2page" id="ed2page.9.428"></span>
<span class="lb head" data-page="17b.994" data-line="16" id="l17b.994.16"></span>
            <blockquote class="quote lemma">
<span class="lb" data-page="17b.994" data-line="17" id="l17b.994.17"></span>Ἡ περὶ τὸν νοσέοντα οἰκονομίη καὶ αἱ ἐς τὴν νοῦσον
<span class="pb" data-page="17b.995" id="p17b.995"></span>
<span class="lb" data-page="17b.995" data-line="1" id="l17b.995.1"></span>ἐρωτήσιες, ἃ διηγεῖται, οἷα, ὡς ἀποδεκτέον οἱ λόγοι,
<span class="lb" data-page="17b.995" data-line="2" id="l17b.995.2"></span>τὰ πρὸς τὸν νοσέοντα, τὰ πρὸς τοὺς παρεόντας καὶ τὰ
<span class="lb" data-page="17b.995" data-line="3" id="l17b.995.3"></span>ἔξωθεν.
</blockquote>
<span class="lb rule" data-page="17b.995" data-line="4" id="l17b.995.4"></span>
            <p>
<span class="lb" data-page="17b.995" data-line="5" id="l17b.995.5"></span>Ἐξεῦρεν οἰκεῖον ὄνομα τῶν μελλόντων ῥηθήσεσθαι λόγων,
<span class="lb" data-page="17b.995" data-line="6" id="l17b.995.6"></span>οἰκονομίην εἰπών. οὐ γὰρ ὡς ἐν τοῖς ἄλλοις σχεδὸν
<span class="lb" data-page="17b.995" data-line="7" id="l17b.995.7"></span>ἅπασι συγγράμμασιν, ἤτοι διαγνώσεις παθῶν ἢ θεραπείας
<span class="lb" data-page="17b.995" data-line="8" id="l17b.995.8"></span>ἢ προγνώσεις τῶν ἐσομένων ἔγραψεν, οὕτω καὶ νῦν. ἀλλ’
<span class="lb" data-page="17b.995" data-line="9" id="l17b.995.9"></span>ὅπως ἄν τις ἐπιδεξίως, οἷς ἐμάθομεν ἰατρικοῖς θεωρήμασι
<span class="lb" data-page="17b.995" data-line="10" id="l17b.995.10"></span>χρῷτο, διέρχεται κατὰ τὴν προκειμένην ῥῆσιν, οὐ κατὰ μέρος
<span class="lb" data-page="17b.995" data-line="11" id="l17b.995.11"></span>ἐν αὐτοῖς, ἀλλὰ τὰ καθόλου κεφάλαια μόνον γράφων.
<span class="lb" data-page="17b.995" data-line="12" id="l17b.995.12"></span>καὶ πρώτου γε μέμνηται κατὰ ταῦτα τῶν ἐρωτήσεων, ἃς ὁ
<span class="lb" data-page="17b.995" data-line="13" id="l17b.995.13"></span>ἰατρὸς δηλονότι ποιεῖται πρὸς τὸν κάμνοντα, δευτέρου δὲ
<span class="lb" data-page="17b.995" data-line="14" id="l17b.995.14"></span>τῶν διηγήσεων αὐτοῦ. πολλὰ γὰρ εἰώθασιν οἱ κάμνοντες
<span class="lb" data-page="17b.995" data-line="15" id="l17b.995.15"></span>διηγεῖσθαι, δυνάμενα τὴν γνώμην ἐνδείξασθαι τοῦ λέγοντος.
<span class="lb" data-page="17b.995" data-line="16" id="l17b.995.16"></span>ὡς εἴ γε μὴ πρότερον εἰδείημεν αὐτὸν ἐξ αὐτῶν ὧν ἂν
<span class="lb" data-page="17b.995" data-line="17" id="l17b.995.17"></span>διηγήσατο, συνήσομεν, ὁποῖός τίς ἐστιν, οὕτως αὐτῷ προσφέρεσθαι.
<span class="lb" data-page="17b.995" data-line="18" id="l17b.995.18"></span>φρόνιμον μὲν γὰρ εἰ γνωρίσαις εἶναι τόνδε τινὰ
<span class="pb" data-page="17b.996" id="p17b.996"></span>
<span class="lb" data-page="17b.996" data-line="1" id="l17b.996.1"></span>τὸν ἄνθρωπον, ἔτι τε μὴ δειλὸν, ἀληθεύειν πειραθήσῃ μηδὲν
<span class="lb" data-page="17b.996" data-line="2" id="l17b.996.2"></span>ὑποστελλόμενον τῶν κατὰ τὴν νόσον ἐσομένων. ἄφρονα
<span class="lb" data-page="17b.996" data-line="3" id="l17b.996.3"></span>δὲ καὶ δειλὸν ὧν ἂν εὐθυμότερος γένοιτο, πάντα ταῦτα
<span class="lb" data-page="17b.996" data-line="4" id="l17b.996.4"></span>ἐρεῖν μετὰ τοῦ μηδὲν μέγα ψεύδεσθαι. κᾂν ἀναγκασθῇς
<span class="lb" data-page="17b.996" data-line="5" id="l17b.996.5"></span>δὲ ποτε διὰ δειλίαν ἐσχάτην τοῦ κάμνοντος ἐπαγγείλασθαι
<span class="lb" data-page="17b.996" data-line="6" id="l17b.996.6"></span>σωτηρίαν αὐτῷ βεβαίαν. ἀλλ’ ἐξελθών γε τοῖς κηδομένοις
<span class="lb" data-page="17b.996" data-line="7" id="l17b.996.7"></span>αὐτοῦ τἀληθῆ φράζε. πειρῶ δὲ καὶ αὐτοῖς τοῖς κάμνουσι,
<span class="lb" data-page="17b.996" data-line="8" id="l17b.996.8"></span>κᾂν ἄκρως εἰσὶ δειλοὶ, μὴ <span class="milestone ed1page" data-n="5.472" data-unit="ed1page" id="ed1page.5.472"></span>καθάπερ οἱ προχείρως
<span class="lb" data-page="17b.996" data-line="9" id="l17b.996.9"></span>ψευδόμενοι τὴν σωτηρίαν ἐπαγγέλλεσθαι χωρὶς τοῦ προσθεῖναί
<span class="lb" data-page="17b.996" data-line="10" id="l17b.996.10"></span>σε τὴν ἀρχὴν ἔσεσθαι ταύτην, ἅπαντα πράττοντος
<span class="lb" data-page="17b.996" data-line="11" id="l17b.996.11"></span>αὐτοῦ καλῶς καὶ πειθομένου τοῖς προστάγμασι τῶν ἰατρῶν.
<span class="lb" data-page="17b.996" data-line="12" id="l17b.996.12"></span>οὕτω γὰρ οὔτ’ ἐκεῖνος ἀθυμήσει καὶ σὺ πολλάκις ἀληθεύσεις.
<span class="lb" data-page="17b.996" data-line="13" id="l17b.996.13"></span>τὰ γὰρ πλεῖστα τῶν ἐπισφαλῶν νοσημάτων ἀνατρέπουσι
<span class="lb" data-page="17b.996" data-line="14" id="l17b.996.14"></span>τοὺς κάμνοντας ἀπειθοῦντας τοῖς ἰατροῖς. ὡς ὀλίγα
<span class="lb" data-page="17b.996" data-line="15" id="l17b.996.15"></span>πάνυ τὰ πάντως ἀναιρεθήσεται, ἐὰν μήθ’ ὁ ἰατρὸς ἁμαρτάνοι
<span class="lb" data-page="17b.996" data-line="16" id="l17b.996.16"></span>μήθ’ ὁ νοσῶν μήθ’ οἱ ὑπηρέται, μήτ’ ἄλλο τι τῶν
<span class="lb" data-page="17b.996" data-line="17" id="l17b.996.17"></span>ἔξωθεν ἐκ τύχης γένηται βλαβερόν. ὅσοι γὰρ ἐν σφαλεροῖς
<span class="pb" data-page="17b.997" id="p17b.997"></span>
<span class="lb" data-page="17b.997" data-line="1" id="l17b.997.1"></span>νοσήμασι πλέον ἢ προσῆκεν τοὺς κάμνοντας εὐθύμους
<span class="lb" data-page="17b.997" data-line="2" id="l17b.997.2"></span>ποιοῦσι, πολλαπλασίαν αὐτοῖς ἀθροίζουσι δυσθυμίαν ἐν ταῖς
<span class="lb" data-page="17b.997" data-line="3" id="l17b.997.3"></span>ἑξῆς ἡμέραις, ὅταν ἤτοι χεῖρον φαίνηται τὸ νόσημα γινόμενον
<span class="lb" data-page="17b.997" data-line="4" id="l17b.997.4"></span>ἢ χρονίζῃ παρὰ τὴν ἐπαγγελίαν τῶν ἰατρῶν. ἀλλὰ
<span class="lb" data-page="17b.997" data-line="5" id="l17b.997.5"></span>καὶ θαῤῥήσαντες, ὡς ἀκινδύνως νοσοῦντες οἱ πλείους τῶν
<span class="lb" data-page="17b.997" data-line="6" id="l17b.997.6"></span>ἀνθρώπων, οὐ πάνυ κατήκοοι γίνονται τῶν ἰατρῶν. ἄμεινον
<span class="lb" data-page="17b.997" data-line="7" id="l17b.997.7"></span>μὲν οὖν ἐπίστασθαι τὸ τοῦ κάμνοντος ἦθος, ἔμπροσθεν
<span class="lb" data-page="17b.997" data-line="8" id="l17b.997.8"></span>ὅθ’ ὑγίαινε πεπειραμένον. εἰ δὲ νῦν αὐτῷ πρῶτον ἐτυγχάνομεν,
<span class="lb" data-page="17b.997" data-line="9" id="l17b.997.9"></span>ἐξ ὧν διηγεῖται συνήσομεν ὁποῖός τίς ἐστιν. ἐφ’ ὧν
<span class="lb" data-page="17b.997" data-line="10" id="l17b.997.10"></span>δὲ προγινώσκομεν, ἐξὸν μέν τι πρὸς τὴν νόσον <span class="milestone ed2page" data-n="9.429" data-unit="ed2page" id="ed2page.9.429"></span>ἐξευρίσκειν.
<span class="lb" data-page="17b.997" data-line="11" id="l17b.997.11"></span>εἰ γὰρ κόσμιος ὢν φύσει θρασέως ἀποκρίνεται
<span class="lb" data-page="17b.997" data-line="12" id="l17b.997.12"></span>καὶ φρόνιμος ὢν ἄφρων φαίνεται κατὰ τὴν διήγησιν, ἔνδειξις
<span class="lb" data-page="17b.997" data-line="13" id="l17b.997.13"></span>ἡμῖν ἐντεῦθεν ἔσται τοῦ βεβλάφθαι τὴν διάνοιαν αὐτῷ.
<span class="lb" data-page="17b.997" data-line="14" id="l17b.997.14"></span>καθάπερ εἰ καὶ νήφων καὶ φρονιστὴς ἢ ἀγρυπνητικὸς εἴη
<span class="lb" data-page="17b.997" data-line="15" id="l17b.997.15"></span>καὶ φύσει χαίρων τῷ διηγεῖσθαι μακρὰ, νωθρὸς φαίνοιτο
<span class="lb" data-page="17b.997" data-line="16" id="l17b.997.16"></span>περὶ τὰς διηγήσεις ἢ τὰς ἀποκρίσεις, κᾀξ αὐτῆς δὲ τῆς
<span class="lb" data-page="17b.997" data-line="17" id="l17b.997.17"></span>φωνῆς ἔνεστί τι τεκμήρασθαι περὶ τῆς νόσου. τινὲς μὲν
<span class="lb" data-page="17b.997" data-line="18" id="l17b.997.18"></span>γὰρ μόγις φθέγγονται, τινὲς δὲ βραγχῶδες ἢ ὀξὺ περὶ τὸν
<span class="pb" data-page="17b.998" id="p17b.998"></span>
<span class="lb" data-page="17b.998" data-line="1" id="l17b.998.1"></span>τῆς νόσου καιρόν. ἔνιοι δὲ ψελλίζουσί τε καὶ τραυλίζουσιν,
<span class="lb" data-page="17b.998" data-line="2" id="l17b.998.2"></span>ὧν ἕκαστον ὁποῖόν τι σημαίνει μεμάθηκας ἐν ἑτέροις. ἐκ
<span class="lb" data-page="17b.998" data-line="3" id="l17b.998.3"></span>μὲν δὴ τῶν τοιούτων ὁ ἰατρὸς γνώσεταί τι περὶ τοῦ νοσοῦντος,
<span class="lb" data-page="17b.998" data-line="4" id="l17b.998.4"></span>ὁποῖος τὴν γνώμην καὶ τὸ ἦθος, αὐτῆς δὲ τῆς
<span class="lb" data-page="17b.998" data-line="5" id="l17b.998.5"></span>νόσου τίς θ’ ἡ ἰδέα. πάλιν δ’ αὐτὸς ἐπιδείξεται τῷ τε
<span class="lb" data-page="17b.998" data-line="6" id="l17b.998.6"></span>κάμνοντι καὶ τοῖς ἀμφ’ αὐτὸν ὁποῖός τίς ἐστι τὴν τέχνην
<span class="lb" data-page="17b.998" data-line="7" id="l17b.998.7"></span>ἐξ αὐτῶν τῶν ἔργων. καὶ ῥῖνα μὲν γὰρ ὠξυμμένην καὶ
<span class="lb" data-page="17b.998" data-line="8" id="l17b.998.8"></span>ὀφθαλμοὺς κοίλους καὶ κροτάφους συμπεπτωκότας ἰδών τις
<span class="lb" data-page="17b.998" data-line="9" id="l17b.998.9"></span>ἐν ὀξεῖ νοσήματι πυνθάνεται μή τις κένωσις αὐτῷ γέγονεν
<span class="lb" data-page="17b.998" data-line="10" id="l17b.998.10"></span>ἢ ἀγρυπνία καὶ λύπη, μὴ σιτίων ἔνδεια καὶ κόπος ἰσχυρός.
<span class="lb" data-page="17b.998" data-line="11" id="l17b.998.11"></span>εἰ δ’ ἀσύμπτωτον θεασάμενος, ἐρήσεται μή τις συνήθων
<span class="lb" data-page="17b.998" data-line="12" id="l17b.998.12"></span>ἐκκρίσεων ἐπίσχεσις ἢ παρὰ τὸ ἔθος ἀργῶς καὶ πλησμονῆς
<span class="lb" data-page="17b.998" data-line="13" id="l17b.998.13"></span>διηλήθη. δυνήσεται δὲ καὶ περὶ ψύξεως, ἐγκαύσεώς τε
<span class="lb" data-page="17b.998" data-line="14" id="l17b.998.14"></span>καὶ οἰνοπόσεως πολλῆς, ὅσα τε ἄλλα τοιαῦτα πυνθάνεσθαι
<span class="lb" data-page="17b.998" data-line="15" id="l17b.998.15"></span>κατὰ τρόπον, ὥστε ἐν αὐτῷ τούτῳ πρῶτον ἐπαινεθῆναι πρὸς
<span class="lb" data-page="17b.998" data-line="16" id="l17b.998.16"></span>τῶν παρόντων. ἐὰν γὰρ τὰ προγεγονότα καὶ τὰ προγινωσκόμενα
<span class="lb" data-page="17b.998" data-line="17" id="l17b.998.17"></span>τῷ τε κάμνοντι καὶ τοῖς ἀμφ’ αὐτὸν ὁ ἰατρὸς
<span class="pb" data-page="17b.999" id="p17b.999"></span>
<span class="lb" data-page="17b.999" data-line="1" id="l17b.999.1"></span>πυνθάνηται, θαυμάζουσιν εὐθέως αὐτὸν, ὥσπερ εἰ καί τινα
<span class="lb" data-page="17b.999" data-line="2" id="l17b.999.2"></span>τῶν ἐναντίων τοῖς γεγονόσιν ἐρωτᾷ, καταγινώσκουσιν. ἀλλὰ
<span class="lb" data-page="17b.999" data-line="3" id="l17b.999.3"></span>καὶ τῶν συμβεβηκότων τοῖς κάμνουσιν ἔνια, πρὶν ἀκοῦσαι
<span class="lb" data-page="17b.999" data-line="4" id="l17b.999.4"></span>παρ’ αὐτῶν, ἐν μέσῳ σχήματι λέξεως, ἐρωτήσεώς τε καὶ
<span class="lb" data-page="17b.999" data-line="5" id="l17b.999.5"></span>ἀποφάσεως, ἐὰν εἰπὼν ἐπιτύχῃ, θαυμάζεται. λέλεκται δ’
<span class="lb" data-page="17b.999" data-line="6" id="l17b.999.6"></span>ἅπαντα ταῦθ’ ἡμῖν ἑτέρωθι καὶ νῦν, ὡς ἔφην, Ἱπποκράτους
<span class="lb" data-page="17b.999" data-line="7" id="l17b.999.7"></span>αὐτὰ μόνα, τά τε πρῶτα κεφάλαια διερχομένου καὶ ἡμεῖς
<span class="lb" data-page="17b.999" data-line="8" id="l17b.999.8"></span>κατά τινα πρώτην τομὴν αὐτὰ διήλθομεν. εἰ δὲ τὰ κατὰ
<span class="lb" data-page="17b.999" data-line="9" id="l17b.999.9"></span>μέρος ἅπαντα λέγοιμι, τά τε εἰς τὸ προγνωστικὸν ὑπομνήματα
<span class="lb" data-page="17b.999" data-line="10" id="l17b.999.10"></span>καὶ τὰ περὶ κρίσεων, ἐνταῦθα μεταφέρειν ἀναγκασθήσομαι.
<span class="lb" data-page="17b.999" data-line="11" id="l17b.999.11"></span>τούτων δ’ ἔξωθέν ἐστιν εἰς τὴν οἰκονομίαν τε καὶ
<span class="lb" data-page="17b.999" data-line="12" id="l17b.999.12"></span>χρῆσιν ὠφελοῦντα καὶ τῶν ὑφ’ Ἡροδότου γραφέντων ἔνια
<span class="lb" data-page="17b.999" data-line="13" id="l17b.999.13"></span>κατὰ τὸ βιβλίον ὃ ἐπέγραψεν αὐτὸς ἰατρόν. εἴρηται δὲ
<span class="lb" data-page="17b.999" data-line="14" id="l17b.999.14"></span>καὶ πρὸς ἡμῖν ἐν οἷς καὶ περὶ τοῦ προγινώσκειν διερχόμεθα.
<span class="lb" data-page="17b.999" data-line="15" id="l17b.999.15"></span>ἀναλαβόντες οὖν αὖθις ἐξ ἀρχῆς τὰ κεφάλαια τοῦ
<span class="lb" data-page="17b.999" data-line="16" id="l17b.999.16"></span>λόγου μεταβῶμεν ἐπί τι τῶν ἐξ ἀρχῆς γεγραμμένων. ὥσπερ
<span class="lb" data-page="17b.999" data-line="17" id="l17b.999.17"></span>ἐν τῷ βίῳ τὸ κτᾶσθαι τὰ προσήκοντα πάντα, λέγω δὲ
<span class="pb" data-page="17b.1000" id="p17b.1000"></span>
<span class="lb" data-page="17b.1000" data-line="1" id="l17b.1000.1"></span>ἐσθῆτα καὶ σκεύη καὶ οἰκέτας, ὑποζύγιά τε καὶ ἄλλα θρέμματα
<span class="lb" data-page="17b.1000" data-line="2" id="l17b.1000.2"></span>καὶ οἰκείας καὶ σῖτον καὶ χέδροπα καὶ τραγήματα καὶ
<span class="lb" data-page="17b.1000" data-line="3" id="l17b.1000.3"></span>οἶνον καὶ ἔλαιον, ὅσα ἄλλα τοιαῦτα, διαφέρει πάμπολυ τοῦ
<span class="lb" data-page="17b.1000" data-line="4" id="l17b.1000.4"></span>χρῆσθαι τούτοις προσηκόντως, ὅπερ ὀνομάζουσιν οἰκονομίαν.
<span class="lb" data-page="17b.1000" data-line="5" id="l17b.1000.5"></span>οὕτω καὶ κατὰ τὴν ἰατρικὴν οὐ ταὐτὸν ἐστι τὸ μαθεῖν τὴν
<span class="lb" data-page="17b.1000" data-line="6" id="l17b.1000.6"></span>τέχνην τῷ χρήσασθαι προσηκόντως οἷς ἔμαθέ τις, ἐπιστάμενος
<span class="lb" data-page="17b.1000" data-line="7" id="l17b.1000.7"></span>ἐν καιρῷ μὲν αὐτὸς ἐρωτήσειν καὶ εἰπεῖν, ἐν καιρῷ
<span class="lb" data-page="17b.1000" data-line="8" id="l17b.1000.8"></span>δ’ ἀκοῦσαί τι τοῦ κάμνοντος ἢ τῶν οἰκείων αὐτοῦ διαλεχθῆναί
<span class="lb" data-page="17b.1000" data-line="9" id="l17b.1000.9"></span>τε αὐτοῖς, ὅπως εἰς τὴν ὑπηρεσίαν ὡς χρησιμώτατοι
<span class="lb" data-page="17b.1000" data-line="10" id="l17b.1000.10"></span>γίνονται, προνοήσασθαί τε τῶν ἔξωθεν, ἃ παρορᾶται
<span class="lb" data-page="17b.1000" data-line="11" id="l17b.1000.11"></span>τοῖς ἰατροῖς καὶ τοῖς οἰκείοις τοῦ κάμνοντος. ὧν μάλιστα
<span class="lb" data-page="17b.1000" data-line="12" id="l17b.1000.12"></span>χρήσιμα τὰ περὶ τὰς κατακλίσεις εἰσὶν ἢ τῶν οἰκιῶν
<span class="lb" data-page="17b.1000" data-line="13" id="l17b.1000.13"></span>ὅλην μοχθηρῶν οὐσῶν ἢ τῶν οἴκων ἐν οἷς οἱ νοσοῦντες
<span class="lb" data-page="17b.1000" data-line="14" id="l17b.1000.14"></span>κατάκεινται δι’ ὀσμὴν μοχθηρὰν ἢ ἀέρα θερμὸν ἢ ψυχρὸν
<span class="lb" data-page="17b.1000" data-line="15" id="l17b.1000.15"></span>ἰσχυρῶς ἢ εὐρῶτος πλήρη. καὶ περὶ <span class="milestone ed2page" data-n="9.430" data-unit="ed2page" id="ed2page.9.430"></span>τῆς ἐνοχλήσεως
<span class="lb" data-page="17b.1000" data-line="16" id="l17b.1000.16"></span>δὲ τῆς ἐκ τῶν γειτνιώντων ἢ τῆς τῶν παρόντων κατὰ τὰς
<span class="lb" data-page="17b.1000" data-line="17" id="l17b.1000.17"></span>δημοσίας ὁδοὺς προνοήσασθαι χρὴ τὸν ἰατρὸν, διαλεχθῆναι
<span class="lb" data-page="17b.1000" data-line="18" id="l17b.1000.18"></span>δὲ περὶ τούτων ἁπάντων τοῖς οἰκείοις τε καὶ φίλοις
<span class="pb" data-page="17b.1001" id="p17b.1001"></span>
<span class="lb" data-page="17b.1001" data-line="1" id="l17b.1001.1"></span>νοσοῦντος. αὕτη γάρ ἐστι καὶ τοιαύτη τις ἡ περὶ τοὺς
<span class="lb" data-page="17b.1001" data-line="2" id="l17b.1001.2"></span>κάμνοντας οἰκονομία.
</p>
<span class="lb rule" data-page="17b.1001" data-line="3" id="l17b.1001.3"></span>
          </article>

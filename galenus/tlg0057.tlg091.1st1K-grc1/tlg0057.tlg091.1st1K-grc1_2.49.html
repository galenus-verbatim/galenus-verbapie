<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.49">
<span class="pb page1" data-page="17b.1005" id="p17b.1005"></span>
<span class="milestone ed1page page1" data-n="5.473" data-unit="ed1page" id="ed1page.5.473"></span>
<span class="milestone ed2page page1" data-n="9.431" data-unit="ed2page" id="ed2page.9.431"></span>
<span class="lb head" data-page="17b.1005" data-line="1" id="l17b.1005.1"></span>
            <blockquote class="quote lemma">
<span class="lb" data-page="17b.1005" data-line="2" id="l17b.1005.2"></span>Συνεκρίθη, συνέστη ὀξύτερον, κινηθὲν ἐμολύνθη καὶ βραδύτερον
<span class="lb" data-page="17b.1005" data-line="3" id="l17b.1005.3"></span>αὔξεται καὶ ἐπὶ πλείω χρόνον.
</blockquote>
<span class="lb rule" data-page="17b.1005" data-line="4" id="l17b.1005.4"></span>
            <p>
<span class="lb" data-page="17b.1005" data-line="5" id="l17b.1005.5"></span>Πολλάκις εἶπον ἐν τούτῳ τῷ βιβλίῳ μυρίας εἶναι γραφὰς,
<span class="lb" data-page="17b.1005" data-line="6" id="l17b.1005.6"></span>διὰ τὴν ἀσάφειαν ἄλλων ἄλλως αὐτὰς ῥυθμιζόντων,
<span class="lb" data-page="17b.1005" data-line="7" id="l17b.1005.7"></span>ὡς ἂν ἑκάστῳ δόξῃ τὸ τῆς ἐξηγήσεως ἔσεσθαι πιθανόν. ἀλλ’
<span class="lb" data-page="17b.1005" data-line="8" id="l17b.1005.8"></span>ἐγὼ τὰς παλαιὰς γραφὰς προαιροῦμαι, κᾂν ἀπίθανοι δοκῶσιν
<span class="lb" data-page="17b.1005" data-line="9" id="l17b.1005.9"></span>εἶναι καὶ μείζονα τὴν ἀπορίαν ἔχοιεν. δι’ αὐτὸ γὰρ
<span class="lb" data-page="17b.1005" data-line="10" id="l17b.1005.10"></span>πιστεύοι ἄν τις αὐτὰς οὕτως εἰρῆσθαι. διότι καίτοι γ’
<span class="lb" data-page="17b.1005" data-line="11" id="l17b.1005.11"></span>ἀπορίας οὔσης περὶ τὴν ἐξήγησιν, ὅμως οἱ παλαιότατοι τῶν
<span class="lb" data-page="17b.1005" data-line="12" id="l17b.1005.12"></span>ἐξηγητῶν ἐν ταύταις ὁμολογοῦσιν. εἰ δέ γ’ ἐτόλμων αὐτὰς
<span class="lb" data-page="17b.1005" data-line="13" id="l17b.1005.13"></span>μεταγράφειν, εἰς εὐπορωτέραν ἂν ὑπήλλαττον λέξιν ὥστε
<span class="lb" data-page="17b.1005" data-line="14" id="l17b.1005.14"></span>πιθανὴν γενέσθαι τὴν ἐξήγησιν. εἰ τοίνυν τῆς προκειμένης
<span class="lb" data-page="17b.1005" data-line="15" id="l17b.1005.15"></span>ῥήσεως οὕτως νῦν γεγραμμένης ἐν τοῖς παλαιοῖς ἀντιγράφοις.
<span class="lb" data-page="17b.1005" data-line="16" id="l17b.1005.16"></span>εἰδότων δὲ καὶ τῶν παλαιῶν ἐξηγητῶν οὕτως αὐτὴν ἔχουσαν
<span class="lb" data-page="17b.1005" data-line="17" id="l17b.1005.17"></span>ἐξεῖλον οἱ πλεῖστοι τῶν νεωτέρων τὸ ἐμολύνθη. τινὲς
<span class="lb" data-page="17b.1005" data-line="18" id="l17b.1005.18"></span>δὲ καὶ τῷ κινηθὲν προσέθηκαν τὸ βραδύτερον, ὡς γενέσθαι
<span class="pb" data-page="17b.1006" id="p17b.1006"></span>
<span class="lb" data-page="17b.1006" data-line="1" id="l17b.1006.1"></span>τὴν λέξιν τοιαύτην, συνεκρίθη, συνέστη ὀξύτερον, κινηθὲν
<span class="lb" data-page="17b.1006" data-line="2" id="l17b.1006.2"></span>βραδύτερον αὔξεται. τινὲς δὲ τὸ καὶ διὰ τοῦτο προὔταξαν
<span class="lb" data-page="17b.1006" data-line="3" id="l17b.1006.3"></span>τῆς λέξεως ὡς γενέσθαι τοιάνδε. καὶ διὰ τοῦτο συνεκρίθη,
<span class="lb" data-page="17b.1006" data-line="4" id="l17b.1006.4"></span>συνέστη. τό γε μὴν τῆς διανοίας οὐ μέγα παραλλάττοι
<span class="lb" data-page="17b.1006" data-line="5" id="l17b.1006.5"></span>κατὰ πάσας τὰς γραφὰς, βούλονται γὰρ οἱ ἐξηγηταὶ συγκριθῆναι
<span class="lb" data-page="17b.1006" data-line="6" id="l17b.1006.6"></span>καὶ συστῆναι διὰ τοῦτο θᾶττον τὸ ἄῤῥεν τοῦ θήλεος,
<span class="lb" data-page="17b.1006" data-line="7" id="l17b.1006.7"></span>ὅτι θερμότερόν ἐστι, καὶ κινηθῆναι δὲ θᾶττον αὐτὸ διὰ
<span class="lb" data-page="17b.1006" data-line="8" id="l17b.1006.8"></span>τοῦτό φασιν. καὶ μέντοι καὶ ὡμολόγηται σχεδὸν ἅπασι τοῖς
<span class="lb" data-page="17b.1006" data-line="9" id="l17b.1006.9"></span>ἰατροῖς οὐ μόνον διαπλάττεσθαι θᾶττον, ἀλλὰ καὶ κινεῖσθαι
<span class="lb" data-page="17b.1006" data-line="10" id="l17b.1006.10"></span>τὸ ἄῤῥεν τοῦ θήλεος. εἴρηται δὲ περὶ τούτων σαφῶς
<span class="lb" data-page="17b.1006" data-line="11" id="l17b.1006.11"></span>κᾀν τῷ περὶ φύσεως παιδίου, ὥσπερ γε καὶ παρὰ Διοκλεῖ
<span class="lb" data-page="17b.1006" data-line="12" id="l17b.1006.12"></span>κατὰ τὰ περὶ γυναικείων συγγράμματα. Ῥοῦφος δέ φησι
<span class="lb" data-page="17b.1006" data-line="13" id="l17b.1006.13"></span>Διογένη τὸν Ἀπολλωνιάτην μόνον ἐναντίως ἀποφήνασθαι
<span class="lb" data-page="17b.1006" data-line="14" id="l17b.1006.14"></span>κατὰ τὸ περὶ φύσεως <span class="milestone ed2page" data-n="9.432" data-unit="ed2page" id="ed2page.9.432"></span>δεύτερον· ἐγὼ δὲ οὐκ ἐνέτυχον
<span class="lb" data-page="17b.1006" data-line="15" id="l17b.1006.15"></span>τῷ βιβλίῳ. μαρτυρεῖταί γε μὴν καὶ πρὸς αὐτῶν τῶν κυουσῶν
<span class="lb" data-page="17b.1006" data-line="16" id="l17b.1006.16"></span>καὶ θᾶττον ἀρχόγενα κινεῖσθαι καὶ πλείονας καὶ σφοδροτέρας
<span class="lb" data-page="17b.1006" data-line="17" id="l17b.1006.17"></span>κινήσεις φαίνεσθαι κινούμενα τὰ ἄῤῥενα. λέγεται
<span class="lb" data-page="17b.1006" data-line="18" id="l17b.1006.18"></span>δ’ ἐν τῇ προκειμένῃ ῥήσει, ὅτι μὲν θᾶττον ἐκινήθη τε καὶ
<span class="pb" data-page="17b.1007" id="p17b.1007"></span>
<span class="lb" data-page="17b.1007" data-line="1" id="l17b.1007.1"></span>συνέστη, τουτέστιν ἐπάγη τε καὶ ἐστερεώθη. μετὰ ταῦτα
<span class="lb" data-page="17b.1007" data-line="2" id="l17b.1007.2"></span>δ’ αὔξεται βραδύτερον τοῦ θήλεος τὸ ἄῤῥεν, αὔξησιν δὲ
<span class="lb" data-page="17b.1007" data-line="3" id="l17b.1007.3"></span>πότερον ἢ ἣν κινούμενον ἴσχει μόνην ἢ τὴν ἐφεξῆς λέγει
<span class="lb" data-page="17b.1007" data-line="4" id="l17b.1007.4"></span>νῦν ἄδηλον. ἀληθὲς δέ ἐστιν ὅτι καὶ μετὰ τὴν ἀποκύησιν
<span class="lb" data-page="17b.1007" data-line="5" id="l17b.1007.5"></span>αὔξεται τό τε θῆλυ θᾶττον καὶ ἵσταται πρότερα τὰ τῆς
<span class="lb" data-page="17b.1007" data-line="6" id="l17b.1007.6"></span>αὐξήσεως αὐτῷ. τοῦ μὲν αὔξεσθαι θᾶττον μαλακότης αἰτία
<span class="lb" data-page="17b.1007" data-line="7" id="l17b.1007.7"></span>τοῦ σώματος. ῥᾷον γὰρ ἐπιδίδωσι διατεινόμενα τὰ
<span class="lb" data-page="17b.1007" data-line="8" id="l17b.1007.8"></span>τοιαῦτα σώματα πρὸς τὰς τρεῖς διαστάσεις, μῆκος, βάθος
<span class="lb" data-page="17b.1007" data-line="9" id="l17b.1007.9"></span>καὶ πλάτος. ἵστασθαι δὲ καὶ παύεσθαι τὴν αὔξησιν αὐτοῖς
<span class="lb" data-page="17b.1007" data-line="10" id="l17b.1007.10"></span>προτέροις τῶν ἀῤῥένων, οὐκέτι διὰ τὴν μαλακότητα τοῦ
<span class="lb" data-page="17b.1007" data-line="11" id="l17b.1007.11"></span>σώματος, ἀλλὰ διὰ τὴν ἀσθένειαν ὑπάρχει. δύναμις γὰρ
<span class="lb" data-page="17b.1007" data-line="12" id="l17b.1007.12"></span>ἐστιν ἐν τοῖς ζώοις φυσικὴ, τὴν αὔξησιν αὐτῶν ἐργαζομένη,
<span class="lb" data-page="17b.1007" data-line="13" id="l17b.1007.13"></span>δι’ ἣν ἀῤῥωστοτέρα μὲν οὖσα ἐπὶ πλέον αὔξεται, θᾶττον
<span class="lb" data-page="17b.1007" data-line="14" id="l17b.1007.14"></span>δὲ παύεται τῆς αὐξήσεως, ἀσθενοῦς ὑπαρχούσης. εἴπερ
<span class="lb" data-page="17b.1007" data-line="15" id="l17b.1007.15"></span>οὖν ὁ Ἱπποκράτης αὐτὸς ἔγραψε τὸ ἐμωλύνθη, τοιοῦτον ἂν
<span class="lb" data-page="17b.1007" data-line="16" id="l17b.1007.16"></span>φαίνοιτο σημαίνειν, οἷον κᾀν τῷ δευτέρῳ τῶν ἐπιδημιῶν,
<span class="pb" data-page="17b.1008" id="p17b.1008"></span>
<span class="lb" data-page="17b.1008" data-line="1" id="l17b.1008.1"></span>ἔνθα φησίν· ἀριστερὸν παρ’ οὖς οἴδημα, τῇ δ’ ὑστεραίῃ
<span class="lb" data-page="17b.1008" data-line="2" id="l17b.1008.2"></span>καὶ δεξιόν. ἧσσον δὲ τοῦτο καὶ συνελειαίνετο ταῦτα καὶ
<span class="lb" data-page="17b.1008" data-line="3" id="l17b.1008.3"></span>ἐμωλύνθη καὶ οὐκ ἀπεπυήσατο. τὸ γὰρ τῆς ὀξείας κινήσεως
<span class="lb" data-page="17b.1008" data-line="4" id="l17b.1008.4"></span>καὶ μεταβολῆς παυσάμενον καὶ ἀποψυχθὲν οὕτως
<span class="lb" data-page="17b.1008" data-line="5" id="l17b.1008.5"></span>ὠνόμασεν.
</p>
<span class="lb rule" data-page="17b.1008" data-line="6" id="l17b.1008.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:2.7">
<span class="pb page1" data-page="17b.905" id="p17b.905"></span>
<span class="milestone ed1page page1" data-n="5.458" data-unit="ed1page" id="ed1page.5.458"></span>
<span class="milestone ed2page page1" data-n="9.395" data-unit="ed2page" id="ed2page.9.395"></span>
<span class="lb head" data-page="17b.905" data-line="1" id="l17b.905.1"></span>
            <blockquote class="quote lemma">
<span class="lb" data-page="17b.905" data-line="2" id="l17b.905.2"></span>Παροχετεύειν.
</blockquote>
<span class="lb rule" data-page="17b.905" data-line="3" id="l17b.905.3"></span>
            <p>
<span class="lb" data-page="17b.905" data-line="4" id="l17b.905.4"></span>Τρόπους θεραπειῶν ἐπὶ χυμοῖς ἐνταῦθα διδάσκειν ἄρχεται,
<span class="lb" data-page="17b.905" data-line="5" id="l17b.905.5"></span>γεγραμμένους τελειότερον ἐν τῷ περὶ τῶν χυμῶν,
<span class="lb" data-page="17b.905" data-line="6" id="l17b.905.6"></span>εἰρήσονται δὲ καὶ νῦν ἀναμνήσεως ἕνεκα. παροχέτευσιν
<span class="lb" data-page="17b.905" data-line="7" id="l17b.905.7"></span>μὲν ὀνομάζειν εἴωθεν ὁ Ἱπποκράτης, ὅταν χυμός τις δεόμενος
<span class="lb" data-page="17b.905" data-line="8" id="l17b.905.8"></span>κενώσεως μὴ καθ’ ὃ δεῖ χωρίον ὁρμήσῃ φέρεσθαι.
<span class="lb" data-page="17b.905" data-line="9" id="l17b.905.9"></span>καὶ μέντοι μηδὲ πόῤῥω πάνυ τοῦ προσήκοντος, μηδ’ εἰς
<span class="lb" data-page="17b.905" data-line="10" id="l17b.905.10"></span>τὸν ἐναντιώτατον τόπον, ἀλλ’ οἷον εἰ δι’ οὔρων ὁρμήσει
<span class="lb" data-page="17b.905" data-line="11" id="l17b.905.11"></span>ἐκκενοῦσθαι, κεκακωμένης κύστεως ἢ νεφρῶν. παροχετεύειν
<span class="lb" data-page="17b.905" data-line="12" id="l17b.905.12"></span>γὰρ ἄμεινον ἐνταῦθα διὰ τῆς γαστρὸς, ὥσπερ εἰ καὶ διὰ
<span class="lb" data-page="17b.905" data-line="13" id="l17b.905.13"></span>γαστρὸς τὴν ὁρμὴν σχοίη φέρεσθαι, κεκακωμένων ἐντέρων.
<span class="lb" data-page="17b.905" data-line="14" id="l17b.905.14"></span>ἔμπαλιν γὰρ ἐπὶ τούτων εἰς οὖρα προτρέψομεν ἔρχεσθαι,
<span class="lb" data-page="17b.905" data-line="15" id="l17b.905.15"></span>τὸν χρήζοντα κενώσεως χυμόν. ἐπὶ δὲ γυναικῶν ἐνίοτε
<span class="lb" data-page="17b.905" data-line="16" id="l17b.905.16"></span>διὰ μήτρας ἢ κατὰ τοὐναντίον ἔστιν ὅτε τὸν διὰ μήτρας
<span class="lb" data-page="17b.905" data-line="17" id="l17b.905.17"></span>ῥοῦν γινόμενον ἐπ’ οὖρα καὶ γαστέρα παροχετεύσομεν. εἰ δὲ
<span class="lb" data-page="17b.905" data-line="18" id="l17b.905.18"></span>ἐπί τινος τῶν τοιούτων κενώσεων ἐμέτους κινήσαιμεν, ἀντίσπασιν
<span class="pb" data-page="17b.906" id="p17b.906"></span>
<span class="lb" data-page="17b.906" data-line="1" id="l17b.906.1"></span>ὀνομάζει τοῦτο, καθάπερ εἰ καὶ τοὺς ἐμέτους ἀντισπάσομεν,
<span class="lb" data-page="17b.906" data-line="2" id="l17b.906.2"></span>ἐρεθίζοντες ἐπὶ μήτραν ἢ κύστιν ἢ ἕδραν.
</p>
<span class="lb rule" data-page="17b.906" data-line="3" id="l17b.906.3"></span>
          </article>

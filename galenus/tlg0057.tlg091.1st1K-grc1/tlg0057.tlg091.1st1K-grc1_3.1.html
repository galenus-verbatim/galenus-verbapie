<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.1">
<span class="pb page1" data-page="17b.1" id="p17b.1"></span>
<span class="milestone ed1page page1" data-n="5.473" data-unit="ed1page" id="ed1page.5.473"></span>
<span class="milestone ed2page page1" data-n="9.432" data-unit="ed2page" id="ed2page.9.432"></span>
            <h2>ΙΠΠΟΚΡΑΤΟΥΣ ΕΠΙΔΗΜΙΩΝ ΣΤ.
<br></br>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br></br>Γ.
</h2>
<span class="lb head" data-page="17b.1" data-line="1" id="l17b.1.1"></span>
            <blockquote class="quote lemma">
<span class="lb" data-page="17b.1" data-line="2" id="l17b.1.2"></span><span class="milestone ed1page" data-n="5.474" data-unit="ed1page" id="ed1page.5.474"></span>
              <span class="milestone ed2page" data-n="9.433" data-unit="ed2page" id="ed2page.9.433"></span>Ἡ δέρματος ἀραιότης, ἡ κοιλίης πυκνότης,
<span class="lb" data-page="17b.1" data-line="3" id="l17b.1.3"></span>ἡ δέρματος ξύνδεσις, ἡ σαρκῶν αὔξησις. ἡ κοιλίης
<span class="lb" data-page="17b.1" data-line="4" id="l17b.1.4"></span>νάρκωσις, ἡ τῶν ὅλων σύγχυσις· ἡ τῶν ἀγγείων ἀκαθαρσία,
<span class="lb" data-page="17b.1" data-line="5" id="l17b.1.5"></span>ἡ ἐγκεφάλου ἀνάλωσις, διὸ καὶ φαλακρότης· ἡ τῶν
<span class="lb" data-page="17b.1" data-line="6" id="l17b.1.6"></span>ὀργάνων τρίψις.
</blockquote>
<span class="lb rule" data-page="17b.1" data-line="7" id="l17b.1.7"></span>
            <p>
<span class="lb" data-page="17b.1" data-line="8" id="l17b.1.8"></span>Ἔνιοι μὲν ἡγοῦνται κατάλογον εἶναι τῶν γνωστέων τοῖς
<span class="lb" data-page="17b.1" data-line="9" id="l17b.1.9"></span>ἰατροῖς. φαίνεται δὲ μᾶλλον ἐν συζυγίᾳ λελέχθαι τινὰ τῶν
<span class="pb" data-page="17b.1" id="p17b.1"></span>
<span class="lb" data-page="17b.1" data-line="1" id="l17b.1.1"></span>ἐζευγμένων ἀλλήλοις πραγμάτων καὶ πρώτη μὲν εἰρῆσθαι
<span class="lb" data-page="17b.1" data-line="2" id="l17b.1.2"></span>συζυγία, καθ’ ἥν φησιν ἡ δέρματος ἀραιότης, ἡ κοιλίης
<span class="lb" data-page="17b.1" data-line="3" id="l17b.1.3"></span>πυκνότης. ἔνιοι γὰρ διὰ τοῦτο πυκνὴν ἔχουσι τὴν κοιλίαν,
<span class="lb" data-page="17b.1" data-line="4" id="l17b.1.4"></span>τουτέστιν ἐπεχομένην τε καὶ στεγνὴν, ὅτι διὰ τοῦ δέρματος
<span class="lb" data-page="17b.1" data-line="5" id="l17b.1.5"></span>ἐκκενοῦται πολλά. καθάπερ αὖ πάλιν ἕτεροι δυσδιαφόρητοι
<span class="lb" data-page="17b.1" data-line="6" id="l17b.1.6"></span>κατὰ τὴν ἐπιφάνειαν ὄντες οὐροῦσί τε πολλὰ καὶ διαχωροῦσι
<span class="lb" data-page="17b.1" data-line="7" id="l17b.1.7"></span>κάτω. ἑτέρα δὲ πάλιν ἐφεξῆς γέγραπται συζυγία, ἡ δέρματος
<span class="lb" data-page="17b.1" data-line="8" id="l17b.1.8"></span>σύνδεσις, ἡ σαρκῶν αὔξησις, ἔνθα δηλοῦται τὴν συναγωγὴν
<span class="lb" data-page="17b.1" data-line="9" id="l17b.1.9"></span><span class="milestone ed2page" data-n="9.434" data-unit="ed2page" id="ed2page.9.434"></span>καὶ σφίγξιν τοῦ δέρματος αἰτίαν γίνεσθαι
<span class="lb" data-page="17b.1" data-line="10" id="l17b.1.10"></span>πολλάκις ἀμέτρου σαρκῶν αὐξήσεως. ἄλλη δὲ ταύτης
<span class="lb" data-page="17b.1" data-line="11" id="l17b.1.11"></span>ἐχομένη συζυγία γέγραπται κατὰ τήνδε τὴν λέξιν.
<span class="lb" data-page="17b.1" data-line="12" id="l17b.1.12"></span>ἡ κοιλίης νάρκωσις, ἡ τῶν ὅλων σύγχυσις. νάρκωσιν
<span class="lb" data-page="17b.1" data-line="13" id="l17b.1.13"></span>δ’ ἀκούσωμεν τὴν περὶ τὸ πέττειν τὰς τροφὰς ἀῤῥωστίαν
<span class="lb" data-page="17b.1" data-line="14" id="l17b.1.14"></span>τῆς γαστρὸς, ἁπάντων δὴ ταύτην τῶν κατὰ τὸ
<span class="lb" data-page="17b.1" data-line="15" id="l17b.1.15"></span>σῶμα παθῶν αἰτίαν γίνεσθαι. τὸ δ’ ἐφεξῆς εἰρημένον, ἡ
<span class="lb" data-page="17b.1" data-line="16" id="l17b.1.16"></span>τῶν ἀγγείων ἀκαθαρσία, δύναται μὲν καὶ ταύτῃ τῇ συζυγίᾳ
<span class="lb" data-page="17b.1" data-line="17" id="l17b.1.17"></span>συνάπτεσθαι. τὸ γὰρ μὴ καλῶς πεφθὲν ἐν τῇ γαστρὶ
<span class="lb" data-page="17b.1" data-line="18" id="l17b.1.18"></span>τῆς τῶν ἀγγείων ἀκαθαρσίας πολλάκις αἴτιον γίνεται. δύναται
<span class="pb" data-page="17b.3" id="p17b.3"></span>
<span class="lb" data-page="17b.3" data-line="1" id="l17b.3.1"></span>δὲ καὶ χωρὶς τοῦ συνάπτεσθαι τῇ ναρκώσει τῆς κοιλίας
<span class="lb" data-page="17b.3" data-line="2" id="l17b.3.2"></span>ἀκούεσθαι τῆς κατὰ τὰς φλέβας μοχθηρᾶς πέψεως,
<span class="lb" data-page="17b.3" data-line="3" id="l17b.3.3"></span>ἵν’ ὥσπερ ἡ κατὰ τὴν γαστέρα πέψις οὐ καλῶς ἐπιτελουμένη
<span class="lb" data-page="17b.3" data-line="4" id="l17b.3.4"></span>πολλὰ συγχεῖ καθ’ ὅλον τὸ ζῶον, οὕτω καὶ ἡ κατὰ
<span class="lb" data-page="17b.3" data-line="5" id="l17b.3.5"></span>τὰς φλέβας ἀποτυγχανομένη πρῶτον μὲν ἀκαθαρσίαν ἐν
<span class="lb" data-page="17b.3" data-line="6" id="l17b.3.6"></span>ταῖς φλεψὶ ποιεῖ, τουτέστι μοχθηρῶν χυμῶν πλεονεξίαν,
<span class="lb" data-page="17b.3" data-line="7" id="l17b.3.7"></span>εἶτα δὴ καὶ βλάβην μεγάλην, ὥστε τὸ μεταξὺ τῆς τε κοιλίας
<span class="lb" data-page="17b.3" data-line="8" id="l17b.3.8"></span>νάρκωσις καὶ τοῦ τῶν ἀγγείων ἀκαθαρσία κοινὸν
<span class="lb" data-page="17b.3" data-line="9" id="l17b.3.9"></span>ἀμφοῖν εἶναι, ὅπερ αὐτὸς ὠνόμασε τῶν ὅλων σύγχυσιν. τὸ
<span class="lb" data-page="17b.3" data-line="10" id="l17b.3.10"></span>δ’ ἐφεξῆς εἰρημένον ἡ ἐγκεφάλου ἀνάλωσις, διὸ καὶ φαλακρότης,
<span class="lb" data-page="17b.3" data-line="11" id="l17b.3.11"></span>ἐμοὶ μὲν δοκεῖ τοιόνδε τι δηλοῦν, ὅταν ὁ ἐγκέφαλος
<span class="lb" data-page="17b.3" data-line="12" id="l17b.3.12"></span>ἐλάττων ἑαυτοῦ γένηται κατὰ πολὺ, συμβαίνει δὲ τοῦτο
<span class="lb" data-page="17b.3" data-line="13" id="l17b.3.13"></span>τοῖς ξηρότερον αὐτὸν ἔχουσι φύσει, τότ’ ἀφίσταται τῶν
<span class="lb" data-page="17b.3" data-line="14" id="l17b.3.14"></span>ὑπερκειμένων ὀστῶν, ἃ καλοῦσιν οἱ ἀνατομικοὶ βρέγματα.
<span class="lb" data-page="17b.3" data-line="15" id="l17b.3.15"></span>ἔστι δὲ δύο ταῦτα, περιγραφόμενον ἑκάτερον δὲ εὐθείαις
<span class="lb" data-page="17b.3" data-line="16" id="l17b.3.16"></span>γραμμαῖς τέτταρσι, μία μὲν τῇ κατὰ τὸ μῆκος ῥαφῇ, κοινῇ
<span class="lb" data-page="17b.3" data-line="17" id="l17b.3.17"></span>οὔσῃ ἀμφοτέροις τοῖς ὀστοῖς, ὄπισθεν δὲ ταῖς πλευραῖς τοῦ
<span class="lb" data-page="17b.3" data-line="18" id="l17b.3.18"></span>λαμβδοειδοῦς, ἔμπροσθεν δὲ ταῖς τῆς στεφανιαίας, ἑκατέρωθι
<span class="pb" data-page="17b.4" id="p17b.4"></span>
<span class="lb" data-page="17b.4" data-line="1" id="l17b.4.1"></span>δὲ ταῖς λεπιδοειδέσι. τῶν δ’ ἄλλων μερῶν τοῦ κρανίου
<span class="lb" data-page="17b.4" data-line="2" id="l17b.4.2"></span>μάλιστα μὲν οὐδ’ ἀφίσταται πλέον ὁ ἐγκέφαλος, εἰ δὲ
<span class="lb" data-page="17b.4" data-line="3" id="l17b.4.3"></span>καὶ ἀποσταίη ποτὲ, διὰ γοῦν τὰς ὑποκειμένας τοῖς ὀστοῖς
<span class="lb" data-page="17b.4" data-line="4" id="l17b.4.4"></span>τὰς σάρκας οὐκ ἀπόλλυται παντάπασιν ἡ τοῦ δέρματος ὑγρότης,
<span class="lb" data-page="17b.4" data-line="5" id="l17b.4.5"></span>ὡς οὐδὲ τρίχες. ἐμάθετε γὰρ ἐν τοῖς περὶ κράσεων
<span class="lb" data-page="17b.4" data-line="6" id="l17b.4.6"></span>ὑπομνήμασι μήτ’ ἐκ τοῦ ἐνυγροῦ δέρματος φύεσθαι τρίχας
<span class="lb" data-page="17b.4" data-line="7" id="l17b.4.7"></span>μήτ’ ἐκ τοῦ ξηρανθέντος σφοδρῶς. ὑγρὸν μὲν οὖν ἐστι τὸ
<span class="lb" data-page="17b.4" data-line="8" id="l17b.4.8"></span>περὶ τὴν κεφαλὴν δέρμα παισὶ καὶ γυναιξὶ καὶ τοῖς εὐνούχοις,
<span class="lb" data-page="17b.4" data-line="9" id="l17b.4.9"></span>ξηρὸν δ’ ἀμέτρως τοῖς φαλακροῖς. ὅτι δὲ ἐγκέφαλος
<span class="lb" data-page="17b.4" data-line="10" id="l17b.4.10"></span>ἐπὶ μὲν τῶν νέων ψαύει τοῦ κρανίου, μαλακὸς ὢν καὶ ὑγρὸς
<span class="lb" data-page="17b.4" data-line="11" id="l17b.4.11"></span>ἅπασάν τε τὴν ἔνδον εὐρυχωρίαν κατείληφε, τοῖς γηρῶσι δ’
<span class="lb" data-page="17b.4" data-line="12" id="l17b.4.12"></span>ἀφίσταται, ξηραινόμενός τε καὶ συνιζάνων, ἐθεάσασθε πολλάκις
<span class="lb" data-page="17b.4" data-line="13" id="l17b.4.13"></span>ἐν ταῖς τῶν ζώων ἀνατομαῖς. νυνὶ δ’ οὐκ ἀπόδειξις
<span class="lb" data-page="17b.4" data-line="14" id="l17b.4.14"></span>πρόκειται γράφειν τῶν Ἱπποκράτους δογμάτων, ὅτι μὴ παρ’
<span class="lb" data-page="17b.4" data-line="15" id="l17b.4.15"></span>ἔργον, ἀλλ’ ἐξηγεῖσθαι τὴν ἀσαφῆ λέξιν, ἅμα δὲ τῷ διὰ
<span class="lb" data-page="17b.4" data-line="16" id="l17b.4.16"></span>κεφαλαίων ἐνίοτε τὰς αἰτίας προστιθέναι κατὰ τὴν ἀκολουθίαν
<span class="lb" data-page="17b.4" data-line="17" id="l17b.4.17"></span>τῶν ἀποδεδειγμένων δογμάτων. ὅτι δ’ ἀνάλωσιν
<span class="lb" data-page="17b.4" data-line="18" id="l17b.4.18"></span>ἐγκεφάλου τὴν τελείαν ἀπώλειαν, ὡς ἐκδαπανηθῆναι παντάπασιν
<span class="pb" data-page="17b.5" id="p17b.5"></span>
<span class="lb" data-page="17b.5" data-line="1" id="l17b.5.1"></span>αὐτὸν, οὐδ’ ἐπινοῆσαι δυνατὸν ἐν ζῶντι ζώῳ γενέσθαι
<span class="lb" data-page="17b.5" data-line="2" id="l17b.5.2"></span>παντὶ πρόδηλον. καὶ μὴν εἰ μὴ τοῦτο, λείποιτ’ ἂν
<span class="lb" data-page="17b.5" data-line="3" id="l17b.5.3"></span>ἀκούειν ἀνάλωσιν ἐγκεφάλου τὴν μείωσιν, ἣν διὰ ξηρότητα
<span class="lb" data-page="17b.5" data-line="4" id="l17b.5.4"></span>γίνεσθαι τοῖς φαλακρουμένοις ἔφην, ὥστε τὰ τοῦ βρέγματος
<span class="lb" data-page="17b.5" data-line="5" id="l17b.5.5"></span>ὀστᾶ χαυνότερα καὶ ἁπαλώτερα τῶν ἄλλων ὄντα καὶ ἄνωθεν
<span class="lb" data-page="17b.5" data-line="6" id="l17b.5.6"></span>ἐπικείμενα γίνεσθαι ξηρὰ διὰ τὴν ἔνδειαν τοῦ ἐγκεφάλου,
<span class="lb" data-page="17b.5" data-line="7" id="l17b.5.7"></span>μηκέτ’ ἐξικνουμένου πρὸς αὐτὰ μήτ’ ἅπτεσθαι δυναμένου.
<span class="lb" data-page="17b.5" data-line="8" id="l17b.5.8"></span>συνιζάνει τε γὰρ καὶ καταπίπτει ταπεινούμενος ἐπὶ τὴν
<span class="lb" data-page="17b.5" data-line="9" id="l17b.5.9"></span>ἑαυτοῦ βάσιν. ἀκόλουθον δέ ἐστι τοῦ ὀστῶν τούτων ξηρανθέντων
<span class="lb" data-page="17b.5" data-line="10" id="l17b.5.10"></span>ξηραίνεσθαι καὶ τὸ περιτεταμένον αὐτοῖς δέρμα
<span class="lb" data-page="17b.5" data-line="11" id="l17b.5.11"></span>καὶ φαίνεταί γε καὶ αὐτῇ τῇ αἰσθήσει πάνυ ξηρὰ ἐπὶ τῶν
<span class="lb" data-page="17b.5" data-line="12" id="l17b.5.12"></span>φαλακρῶν, ὡς μηδὲ δεῖσθαι ἀποδείξεως λογικῆς. ὅταν γε
<span class="lb" data-page="17b.5" data-line="13" id="l17b.5.13"></span>μὴν ἐπὶ πλέον τύχῃ ξηρανθεὶς ὁ ἐγκέφαλος, ὡς ἐπί τινων
<span class="lb" data-page="17b.5" data-line="14" id="l17b.5.14"></span>ἐν ἐσχάτῃ γήρᾳ συμβαίνει<span class="milestone ed2page" data-n="9.435" data-unit="ed2page" id="ed2page.9.435"></span> καὶ τὰς τῶν νεύρων
<span class="lb" data-page="17b.5" data-line="15" id="l17b.5.15"></span>ἐκφύσεις ἀναγκαῖον ἀποξηραίνεσθαι τηνικαῦτα. διὰ τοῦτο
<span class="lb" data-page="17b.5" data-line="16" id="l17b.5.16"></span>μήθ’ ὁρᾷν ὁμοίως ἐστὶ μήτ’ ἀκούειν μήτ’ ἄλλο τι τοῦ κατὰ
<span class="lb" data-page="17b.5" data-line="17" id="l17b.5.17"></span>τὰς αἰσθήσεις ἢ τὰς καθ’ ὁρμὴν κινήσεις ἐῤῥωμένως ἐπιτελεῖν,
<span class="lb" data-page="17b.5" data-line="18" id="l17b.5.18"></span>ἀλλ’ ἔκλυτα πάντα καὶ ἀμυδρὰ καὶ ἄῤῥωστα γίγνεται
<span class="pb" data-page="17b.6" id="p17b.6"></span>
<span class="lb" data-page="17b.6" data-line="1" id="l17b.6.1"></span>τὰ κατὰ ταύτας ὄργανα, δι’ ὧν ἐπετέλουν τὸ πρότερον,
<span class="lb" data-page="17b.6" data-line="2" id="l17b.6.2"></span>ὅπερ εἰκὸς αὐτὸν ὠνομακέναι κατάτριψιν ὀργάνων ἐκ μεταφορᾶς
<span class="lb" data-page="17b.6" data-line="3" id="l17b.6.3"></span>τῶν τριβομένων ἱματίων καὶ σκευῶν, χρησάμενον τῇ
<span class="lb" data-page="17b.6" data-line="4" id="l17b.6.4"></span>προσηγορίᾳ. καὶ γὰρ καὶ ταῦτα φαίνεται ξηρότερα σφῶν
<span class="lb" data-page="17b.6" data-line="5" id="l17b.6.5"></span>αὐτῶν γινόμενα, μετὰ τὰς πολυχρονίους χρήσεις, ἡνίκα κατατετρίφθαι
<span class="lb" data-page="17b.6" data-line="6" id="l17b.6.6"></span>λέγομεν αὐτά. τινὲς μέντοι τὸ κατὰ συζυγίαν
<span class="lb" data-page="17b.6" data-line="7" id="l17b.6.7"></span>ἀκούειν τῶν γεγραμμένων οὐκ ἐννοήσαντες ὅλως ἕκαστόν τε
<span class="lb" data-page="17b.6" data-line="8" id="l17b.6.8"></span>τῶν προειρημένων ἰδίᾳ προχειριζόμενοι συμβουλεύειν ἐν τῇ
<span class="lb" data-page="17b.6" data-line="9" id="l17b.6.9"></span>ῥήσει ταύτῃ τὸν Ἱπποκράτην φασὶ τὰς δυνάμεις αὐτῶν ἐπισκοπεῖσθαι,
<span class="lb" data-page="17b.6" data-line="10" id="l17b.6.10"></span>οἷς εὐθέως ἡ τοῦ δέρματος ἀραιότης, πρώτη
<span class="lb" data-page="17b.6" data-line="11" id="l17b.6.11"></span>γὰρ αὕτη γέγραπται, γινώσκειν φασὶ προσήκειν τί δύναται,
<span class="lb" data-page="17b.6" data-line="12" id="l17b.6.12"></span>χάριν τοῦ καὶ ποιεῖν αὐτὴν ὁπότε χρείαν ἔχομεν, ἀναιρεῖν
<span class="lb" data-page="17b.6" data-line="13" id="l17b.6.13"></span>δ’, ὁπότ’ οὐκ εἴη χρεία. γέγραπται γοῦν, φασὶ, κᾀν τῷ περὶ
<span class="lb" data-page="17b.6" data-line="14" id="l17b.6.14"></span>τροφῆς, ἀραιότης σώματος ἐς διαπνοὴν οἷς πλεῖστον ἀφαιρεῖται
<span class="lb" data-page="17b.6" data-line="15" id="l17b.6.15"></span>ὑγιεινότεροι, οἷς δ’ ἔλαττον νοσερώτεροι. ἀλλὰ
<span class="lb" data-page="17b.6" data-line="16" id="l17b.6.16"></span>τούτοις γε μάχεται τὸ μεταξὺ γεγράφθαι τὸ κοιλίης πυκνότης,
<span class="lb" data-page="17b.6" data-line="17" id="l17b.6.17"></span>τοῦ δέρματος σύνδεσις, εἴπερ ἦν κατάλογος πραγμάτων
<span class="lb" data-page="17b.6" data-line="18" id="l17b.6.18"></span>εἰς γνῶσιν χρησίμων ἰατρῶν. καὶ μέντοι καὶ τὸ τούτων
<span class="pb" data-page="17b.7" id="p17b.7"></span>
<span class="lb" data-page="17b.7" data-line="1" id="l17b.7.1"></span>ἐφεξῆς οὕτως εἰρημένον, ἡ κοιλίης νάρκωσις, ἡ τῶν ὅλων
<span class="lb" data-page="17b.7" data-line="2" id="l17b.7.2"></span>σύγχυσις, ἐνδεικτικόν ἐστι τοῦ γράφειν αὐτὸν ὅσα συνυπάρχειν
<span class="lb" data-page="17b.7" data-line="3" id="l17b.7.3"></span>ἀλλήλοις πέφυκεν, οὐχ ἁπλῶς τινές εἰσι διαθέσεις
<span class="lb" data-page="17b.7" data-line="4" id="l17b.7.4"></span>ἐν τῷ σώματι συνιστάμεναι, γινώσκεσθαι δεόμεναι. τὸ γὰρ
<span class="lb" data-page="17b.7" data-line="5" id="l17b.7.5"></span>ἡ τῶν ὅλων σύγχυσις οὐ διαθέσεώς ἐστι δηλωτικὸν, ἀλλὰ
<span class="lb" data-page="17b.7" data-line="6" id="l17b.7.6"></span>τῶν ἐπὶ διαθέσει μοχθηρᾷ γινομένων κακῶν.
</p>
<span class="lb rule" data-page="17b.7" data-line="7" id="l17b.7.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.10">
<span class="pb page1" data-page="17b.22" id="p17b.22"></span>
<span class="milestone ed1page page1" data-n="5.477" data-unit="ed1page" id="ed1page.5.477"></span>
<span class="milestone ed2page page1" data-n="9.440" data-unit="ed2page" id="ed2page.9.440"></span>
<span class="lb head" data-page="17b.22" data-line="6" id="l17b.22.6"></span>
            <blockquote class="quote lemma">
<span class="lb" data-page="17b.22" data-line="7" id="l17b.22.7"></span>Ἧσσον τοῖς ἀπὸ κεφαλῆς κορυζώδεσι καὶ βραγχώδεσιν, ἐπιπυρετήνασιν,
<span class="lb" data-page="17b.22" data-line="8" id="l17b.22.8"></span>ὡς οἶμαι, ὑποστροφαί.
</blockquote>
<span class="lb rule" data-page="17b.22" data-line="9" id="l17b.22.9"></span>
            <p>
<span class="lb" data-page="17b.22" data-line="10" id="l17b.22.10"></span>Ὑπακοῦσαι χρὴ παυσαμένου τοῦ πυρετοῦ. πῶς γὰρ
<span class="lb" data-page="17b.22" data-line="11" id="l17b.22.11"></span>ἂν ἄλλως ἧττον αὐτοῖς εἶναι νομίσωμεν ὑποστροφὰς, ἢν μὴ
<span class="lb" data-page="17b.22" data-line="12" id="l17b.22.12"></span>παύσαιτο πρότερον; εἰ δ’ ἀφέλοιμεν τὸ ἧσσον ἀπὸ ταύτης
<span class="lb" data-page="17b.22" data-line="13" id="l17b.22.13"></span>τῆς ῥήσεως, ὡς ἐνίοις ἔδοξεν, ὕστατον τοῖς προηγουμένοις
<span class="lb" data-page="17b.22" data-line="14" id="l17b.22.14"></span>αὐτὸ τάξασι, τὴν ἐναντίαν τῇδε διάνοιαν ὁ λόγος ἕξει τοῖς
<span class="lb" data-page="17b.22" data-line="15" id="l17b.22.15"></span>ἀπὸ κεφαλῆς κορυζώδεσι καὶ βραγχώδεσιν ἐπὶ πυρετῄνασιν
<span class="lb" data-page="17b.22" data-line="16" id="l17b.22.16"></span>ὑποστροφὰς γίνεσθαι νοσούντων ἡμῶν. ὅπερ οὖν ἐν ἅπασι
<span class="lb" data-page="17b.22" data-line="17" id="l17b.22.17"></span>ποιοῦμεν, οὐ τῇ τοῦ λόγου πιθανότητι τὰ ζητούμενα διορίζοντες,
<span class="pb" data-page="17b.23" id="p17b.23"></span>
<span class="lb" data-page="17b.23" data-line="1" id="l17b.23.1"></span>ἀλλὰ τοῖς ἐναργῶς ἐπὶ τῶν ἀῤῥώστων ὁρωμένοις,
<span class="lb" data-page="17b.23" data-line="2" id="l17b.23.2"></span>ἐὰν καὶ νῦν ποιήσωμεν, εὑρήσομεν ὀρθῶς προτεταγμένον τῆς
<span class="lb" data-page="17b.23" data-line="3" id="l17b.23.3"></span>ῥήσεως τῆσδε τὸ ἧσσον. ὁ γὰρ πυρετὸς ἐπιγενόμενος κορύζαις
<span class="lb" data-page="17b.23" data-line="4" id="l17b.23.4"></span>καὶ βράγχοις βεβαιοτέραν αὐτῶν ποιεῖται πέψιν, ὡς
<span class="lb" data-page="17b.23" data-line="5" id="l17b.23.5"></span>μηκέτ’ αὖ ὑποστροφὴν γίνεσθαι ῥᾳδίως, μηδ’ ἂν ἁμάρτωσί
<span class="lb" data-page="17b.23" data-line="6" id="l17b.23.6"></span>τι, τῶν ἄλλως τοῦ πυρέττειν ἄνευ τοιαύτης αἰτίας ὑποστροφαῖς
<span class="lb" data-page="17b.23" data-line="7" id="l17b.23.7"></span>ἁλισκομένων ἐπὶ τοῖς ἁμαρτήμασι. διὰ τί δὲ
<span class="lb" data-page="17b.23" data-line="8" id="l17b.23.8"></span>πρόσκειται τῷ λόγῳ τοῖς ἀπὸ κεφαλῆς <span class="milestone ed2page" data-n="9.441" data-unit="ed2page" id="ed2page.9.441"></span>κορυζώδεσιν;
<span class="lb" data-page="17b.23" data-line="9" id="l17b.23.9"></span>οὐ γὰρ δὴ ἀπ’ ἄλλου τινὸς γίνονται μορίου κορυζώδεις.
<span class="lb" data-page="17b.23" data-line="10" id="l17b.23.10"></span>ἐγχωρεῖ μὲν οὖν καὶ οὕτως εἰρῆσθαι τὸν λόγον ὡς κατὰ
<span class="lb" data-page="17b.23" data-line="11" id="l17b.23.11"></span>τήνδε τὴν ῥῆσιν εἴρηται, σπόνδυλοι δὲ οἱ κατὰ ῥάχιν,
<span class="lb" data-page="17b.23" data-line="12" id="l17b.23.12"></span>ἐγχωρεῖ δὲ, διότι τῶν βραγχωδῶν ἐν αὐτοῖς ἐμνημόνευσε,
<span class="lb" data-page="17b.23" data-line="13" id="l17b.23.13"></span>προσθεῖναι τὸ ἀπὸ κεφαλῆς, ἐπειδὴ καὶ ἄλλως γίνονται
<span class="lb" data-page="17b.23" data-line="14" id="l17b.23.14"></span>βράγχοι. δυνατὸν δὲ καὶ τοῖς ἀπὸ κεφαλῆς εἰρῆσθαι, γράψαντος
<span class="lb" data-page="17b.23" data-line="15" id="l17b.23.15"></span>αὐτοῦ πρὸς ἀνάμνησιν ἑαυτῷ συντόμως, ἕνεκα διορισμοῦ
<span class="lb" data-page="17b.23" data-line="16" id="l17b.23.16"></span>πρὸς τὰς ἀπό τινος ἔξωθεν αἰτίας μικρὰς γινομένας
<span class="pb" data-page="17b.24" id="p17b.24"></span>
<span class="lb" data-page="17b.24" data-line="1" id="l17b.24.1"></span>κορύζας, ἵν’ ἐνδείξηται περὶ τούτων εἶναι τὸν λόγον,
<span class="lb" data-page="17b.24" data-line="2" id="l17b.24.2"></span>ὅσοι διὰ φυσικὴν ἀσθένειαν τῆς κεφαλῆς ἑτοίμως ἁλίσκονται
<span class="lb" data-page="17b.24" data-line="3" id="l17b.24.3"></span>τῷ παθήματι. τούτους γὰρ ἄν τις εἰκότως ἀπὸ κεφαλῆς
<span class="lb" data-page="17b.24" data-line="4" id="l17b.24.4"></span>ὀνομάζοι κορυζώδεις οὐκ ἀπὸ ψύξεως ἢ ἐγκαύσεως ἤ
<span class="lb" data-page="17b.24" data-line="5" id="l17b.24.5"></span>τινος ἁπλῶς ἔξωθεν αἰτίας. τὸ δ’, οἶμαι, κατά τινα τῶν
<span class="lb" data-page="17b.24" data-line="6" id="l17b.24.6"></span>ἀντιγράφων πρόσκειται δηλοῦν ἐπαμφιβάλλειν αὐτὸν ὑπὲρ
<span class="lb" data-page="17b.24" data-line="7" id="l17b.24.7"></span>ὧν ἀπεφήνατο. λόγον δ’ ἔχει καὶ χωρὶς τοῦ, οἶμαι, γράφειν,
<span class="lb" data-page="17b.24" data-line="8" id="l17b.24.8"></span>ἀληθοῦς γε ὄντος τοῦ λεγομένου. διὰ δὲ τῆς ἐφεξῆς
<span class="lb" data-page="17b.24" data-line="9" id="l17b.24.9"></span>γεγραμμένης ῥήσεως ἀπόδειξιν ὧν ὀρθῶς ἀπεφήνατο προσέθηκεν.
<span class="lb" data-page="17b.24" data-line="10" id="l17b.24.10"></span>ἐπ’ αὐτὴν οὖν ἤδη μεταβῶμεν.
</p>
<span class="lb rule" data-page="17b.24" data-line="11" id="l17b.24.11"></span>
          </article>

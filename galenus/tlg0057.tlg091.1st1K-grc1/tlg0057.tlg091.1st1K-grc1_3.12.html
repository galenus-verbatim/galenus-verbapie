<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.12">
<span class="pb page1" data-page="17b.25" id="p17b.25"></span>
<span class="milestone ed1page page1" data-n="5.477" data-unit="ed1page" id="ed1page.5.477"></span>
<span class="milestone ed2page page1" data-n="9.441" data-unit="ed2page" id="ed2page.9.441"></span>
<span class="lb head" data-page="17b.25" data-line="7" id="l17b.25.7"></span>
            <blockquote class="quote lemma">
<span class="lb" data-page="17b.25" data-line="8" id="l17b.25.8"></span>Οἷσιν, ὅταν ἀφροδισιάζωσι, φυσᾶται ἡ γαστὴρ ὡς Δαμαγόρᾳ,
<span class="lb" data-page="17b.25" data-line="9" id="l17b.25.9"></span>οἷσι δ’ ἐν τούτοισι ψόφος ὡς Ἀρκεσιλάῳ.
</blockquote>
<span class="lb rule" data-page="17b.25" data-line="10" id="l17b.25.10"></span>
            <p>
<span class="lb" data-page="17b.25" data-line="11" id="l17b.25.11"></span>Ταύτην τὴν ῥῆσιν ἄλλος ἄλλως γράφει καὶ τινες προστιθέασιν
<span class="lb" data-page="17b.25" data-line="12" id="l17b.25.12"></span>αὐτῇ τὸ, ὅταν ἄρχωνται, τὸ κατὰ τὴν ἀρχὴν
<span class="lb" data-page="17b.25" data-line="13" id="l17b.25.13"></span>εἰρημένον, οἷσιν, ἀφαιροῦντες καὶ ποιοῦντες τὴν λέξιν τοιαύτην·
<span class="lb" data-page="17b.25" data-line="14" id="l17b.25.14"></span>ὅταν ἄρχωνται ἀφροδισιάζειν, φυσᾶται ἡ γαστὴρ, βουλόμενοι
<span class="lb" data-page="17b.25" data-line="15" id="l17b.25.15"></span>τοὺς ἀρχομένους ἀφροδισίων, τουτέστι τοὺς πρῶτον
<span class="lb" data-page="17b.25" data-line="16" id="l17b.25.16"></span>ἐπιχειροῦντας τῷ ἔργῳ τούτῳ πάσχειν τὰ τῆς ῥήσεως ἐφεξῆς
<span class="lb" data-page="17b.25" data-line="17" id="l17b.25.17"></span>δηλούμενα. καίτοι τὴν γραφὴν ταύτην οὔτε βιβλίον
<span class="pb" data-page="17b.26" id="p17b.26"></span>
<span class="lb" data-page="17b.26" data-line="1" id="l17b.26.1"></span>τι παλαιὸν οὔτ’ ἐξηγητὴς οἶδεν. ἀλλ’ ὅμως οἱ περὶ τὸν
<span class="lb" data-page="17b.26" data-line="2" id="l17b.26.2"></span>Σαβῖνον ἐπὶ τῶν ἀρχομένων ἀφροδισιάζειν τὸν λόγον αὐτῷ
<span class="lb" data-page="17b.26" data-line="3" id="l17b.26.3"></span>εἶναί φασιν, καίτοι μνημονεύσαντος αὐτονομαστὶ τοῦ Ἱπποκράτους
<span class="lb" data-page="17b.26" data-line="4" id="l17b.26.4"></span>ἑνὸς ἀνθρώπου τοῦ Δαμαγόρου. τοῦτο δ’ εἴωθε
<span class="lb" data-page="17b.26" data-line="5" id="l17b.26.5"></span>ποιεῖν ὅταν ὀλίγοις τισὶ γενόμενον πρᾶγμα διέρχεται. καὶ
<span class="lb" data-page="17b.26" data-line="6" id="l17b.26.6"></span>χωρὶς δὲ τοῦ γεγραφέναι τι περὶ τούτων Ἱπποκράτει τὸ
<span class="lb" data-page="17b.26" data-line="7" id="l17b.26.7"></span>φαινόμενον ἐχρῆν ἐκ τῆς πείρας μαθεῖν. οὐ γὰρ συμβαίνει
<span class="lb" data-page="17b.26" data-line="8" id="l17b.26.8"></span>τοῖς ἀρχομένοις ἀφροδισίων ἐμφυσᾶσθαι τὴν κοιλίαν ἢ
<span class="lb" data-page="17b.26" data-line="9" id="l17b.26.9"></span>ψόφον ἴσχειν ἐν αὐτῇ, ἀλλὰ <span class="milestone ed2page" data-n="9.442" data-unit="ed2page" id="ed2page.9.442"></span>μᾶλλον ἐνίοις ἐν τῷ
<span class="lb" data-page="17b.26" data-line="10" id="l17b.26.10"></span>σπανίῳ τῶν παρακμαζόντων τε καὶ τὸ καλούμενον πάθημα
<span class="lb" data-page="17b.26" data-line="11" id="l17b.26.11"></span>φυσῶδές τε καὶ ὑποχονδριακὸν καὶ μελαγχολικὸν ἐχόντων,
<span class="lb" data-page="17b.26" data-line="12" id="l17b.26.12"></span>ἐμφυσᾶσθαι συμβαίνει μᾶλλον τὴν γαστέρα, ὅταν ἀφροδισίοις
<span class="lb" data-page="17b.26" data-line="13" id="l17b.26.13"></span>χρήσωνται. τοῖς δ’ αὐτοῖς τούτοις ὑπάρχει καὶ τὸ
<span class="lb" data-page="17b.26" data-line="14" id="l17b.26.14"></span>συνεχὲς ὀρέγεσθαι μίξεως. ὅπερ οὖν πολλάκις ἤδη πρόσθεν
<span class="lb" data-page="17b.26" data-line="15" id="l17b.26.15"></span>εἶπον, ἐάν τε παραλείπω τὰς γραφὰς ἃς ἐποιήσατο κατὰ
<span class="lb" data-page="17b.26" data-line="16" id="l17b.26.16"></span>τήνδε τὴν ῥῆσιν ἐάν τ’ εἴπω πάσας, ἑκατέρως μέμψονται
<span class="lb" data-page="17b.26" data-line="17" id="l17b.26.17"></span>πολλοὶ, ταῖς ἑαυτῶν ἐπιθυμίαις κρίνοντες τὸ σύμμετρον ἐν
<span class="lb" data-page="17b.26" data-line="18" id="l17b.26.18"></span>τοῖς λόγοις, οὐ τῇ τῶν πραγμάτων φύσει. καὶ μέντοι κᾀν
<span class="pb" data-page="17b.27" id="p17b.27"></span>
<span class="lb" data-page="17b.27" data-line="1" id="l17b.27.1"></span>τινα μὲν εἴπω τῶν εἰρημένων τε καὶ γεγραμμένων, τινὰ δὲ
<span class="lb" data-page="17b.27" data-line="2" id="l17b.27.2"></span>παραλείπω, καὶ οὕτως ἔσονταί τινες οἱ μεμψόμενοι τινὰ
<span class="lb" data-page="17b.27" data-line="3" id="l17b.27.3"></span>μὲν τῶν εἰρημένων, ὡς ἐχρῆν παραλελεῖφθαι καὶ ταῦτα ληρώδη
<span class="lb" data-page="17b.27" data-line="4" id="l17b.27.4"></span>γε ὄντα, τινὰ δὲ τῶν παραλελειμμένων, ὡς ἐχρῆν εἰρῆσθαι,
<span class="lb" data-page="17b.27" data-line="5" id="l17b.27.5"></span>μὴ χείρω τῶν εἰρημένων ὄντα. κατὰ μὲν γὰρ τὰς
<span class="lb" data-page="17b.27" data-line="6" id="l17b.27.6"></span>ὁσημέραι γινομένας συνουσίας, ὁποίαν τινὰ βούλωνται τὴν
<span class="lb" data-page="17b.27" data-line="7" id="l17b.27.7"></span>ἐξήγησιν ἀκούειν οἱ παρόντες, αὐτῶν ἐκείνων πυθόμενοι,
<span class="lb" data-page="17b.27" data-line="8" id="l17b.27.8"></span>ἁρμόττεσθαι πειρῶνται ταῖς βουλήσεσιν αὐτῶν. ἐν βιβλίῳ
<span class="lb" data-page="17b.27" data-line="9" id="l17b.27.9"></span>δ’ οὐκ ἔστι πρᾶξαι τοῦτο. διόπερ εἱλόμην ἐν μὲν ταῖς
<span class="lb" data-page="17b.27" data-line="10" id="l17b.27.10"></span>πλείσταις τῶν ῥήσεων ἢ μηδ’ ὅλως μνημονεύειν τῶν ὑπαλλαττόντων
<span class="lb" data-page="17b.27" data-line="11" id="l17b.27.11"></span>τὴν ἀρχαίαν γραφὴν, ἢ παντάπασιν ἀλλοκότως
<span class="lb" data-page="17b.27" data-line="12" id="l17b.27.12"></span>ἐξηγησαμένων. ἐπί τινων δ’ ἤτοι τὰ μὴ παντάπασιν ἀπιθάνως
<span class="lb" data-page="17b.27" data-line="13" id="l17b.27.13"></span>εἰρημένα μεμνῆσθαι<span class="milestone ed1page" data-n="5.478" data-unit="ed1page" id="ed1page.5.478"></span> χρὴ τοὺς ἀναγινώσκοντας
<span class="lb" data-page="17b.27" data-line="14" id="l17b.27.14"></span>τὰ ὑπομνήματα, καθ’ ἑκάστην τὴν ῥῆσιν ἀναμιμνήσκειν
<span class="lb" data-page="17b.27" data-line="15" id="l17b.27.15"></span>αὐτῶν ἐπαχθές. ὅπερ οὖν ἔλεγον, οἱ μὲν περὶ τὸν
<span class="lb" data-page="17b.27" data-line="16" id="l17b.27.16"></span>Σαβῖνον ὡς πρώην τοῖς τῶν ἀφροδισίων πειρωμένοις συμβαίνει
<span class="lb" data-page="17b.27" data-line="17" id="l17b.27.17"></span>τὰ κατὰ τὴν ῥῆσιν εἰρημένα πάσχειν ὡς ἀληθὲς
<span class="lb" data-page="17b.27" data-line="18" id="l17b.27.18"></span>ὑποθέμενοι πειρῶνται λέγειν τὴν αἰτίαν αὐτοῦ, τινὲς δ’
<span class="pb" data-page="17b.28" id="p17b.28"></span>
<span class="lb" data-page="17b.28" data-line="1" id="l17b.28.1"></span>ἔμπαλιν τοῖσδε τὴν γραφὴν τῆς λέξεως ἐποιήσαντο τοιάνδε·
<span class="lb" data-page="17b.28" data-line="2" id="l17b.28.2"></span>εἰσὶν οἷσιν ὅταν ἀφροδισιάζωσι φυσᾶται ἡ γαστήρ. οἱ μὲν
<span class="lb" data-page="17b.28" data-line="3" id="l17b.28.3"></span>περὶ τὸν Σαβῖνον οὐκ ἀλόγως φασὶ τοῖς ἀφροδισιάζειν ἀρχομένοις
<span class="lb" data-page="17b.28" data-line="4" id="l17b.28.4"></span>τοῦτο συμβαίνειν· πρῶτον μὲν, ὅτι μέγας ὁ ξενισμὸς
<span class="lb" data-page="17b.28" data-line="5" id="l17b.28.5"></span>γίνεται περὶ τὸ σῶμα. γράφουσι γὰρ οὕτως αὐτοὶ,
<span class="lb" data-page="17b.28" data-line="6" id="l17b.28.6"></span>δι’ ὃν ξενισμὸν, φύσην, ἐπιληψίαν τε καὶ νεφρίτιδας αὐτοῖς,
<span class="lb" data-page="17b.28" data-line="7" id="l17b.28.7"></span>ἕτερά τε χρόνια γίνεσθαι. ἔπειτα δὲ καὶ ὅτι Δημόκριτος
<span class="lb" data-page="17b.28" data-line="8" id="l17b.28.8"></span>εἶπεν, ἄνθρωπος ἐξ ἀνθρώπου ἐν ταῖς συνουσίαις ἐκθόρνυται.
<span class="lb" data-page="17b.28" data-line="9" id="l17b.28.9"></span>καὶ μέντοι καὶ διότι φασὶ πολὺν ὀδαξησμὸν διὰ τὴν
<span class="lb" data-page="17b.28" data-line="10" id="l17b.28.10"></span>ἀλήθειαν τοῦ θερμοῦ καὶ τὴν δριμύτητα πάσχουσι καὶ κοινοῦ
<span class="lb" data-page="17b.28" data-line="11" id="l17b.28.11"></span>γε, ὡς λέγουσιν, ὄντος τοῦ λόγου θηλειῶν τε καὶ ἀῤῥένων,
<span class="lb" data-page="17b.28" data-line="12" id="l17b.28.12"></span>ἐπὶ θηλειῶν φασὶ σαφῆ τὴν αἰτίαν εἶναι. τῇ γὰρ
<span class="lb" data-page="17b.28" data-line="13" id="l17b.28.13"></span>ὑστέρᾳ τὸ μὲν ἔντερον ὑπεστόρεσται, ἡ κύστις δ’ ἐπίκειται.
<span class="lb" data-page="17b.28" data-line="14" id="l17b.28.14"></span>εἰκὸς οὖν ἐντεινομένην αὐτὴν καὶ σφριγῶσαν ἐπέχειν τὴν
<span class="lb" data-page="17b.28" data-line="15" id="l17b.28.15"></span>ἀμφοτέρων ἀπόκρισιν. ἐναπολαμβανομένης οὖν τῆς φύσης
<span class="lb" data-page="17b.28" data-line="16" id="l17b.28.16"></span>συνεχῶς ἐμπνευματοῦσθαι καὶ τοῦ οὔρου δὲ κατεχομένου τὸ
<span class="lb" data-page="17b.28" data-line="17" id="l17b.28.17"></span>ἐπιγάστριον οἰδεῖν. ταῦτα μὲν οὖν οἱ περὶ τὸν Σαβῖνον
<span class="lb" data-page="17b.28" data-line="18" id="l17b.28.18"></span>λέγουσιν, ἀπιθάνους αἰτίας ἀποδιδόντες τῶν μὴ γινομένων.
<span class="pb" data-page="17b.29" id="p17b.29"></span>
<span class="lb" data-page="17b.29" data-line="1" id="l17b.29.1"></span>οὐ γὰρ συμβαίνει ταῦτα τοῖς ἀρχομένοις ἀφροδισίων μειρακίοις,
<span class="lb" data-page="17b.29" data-line="2" id="l17b.29.2"></span>ἀλλὰ τοῖς μελαγχολικοῖς καὶ φυσώδεσιν ὀνομαζομένοις,
<span class="lb" data-page="17b.29" data-line="3" id="l17b.29.3"></span>οἳ καὶ μετὰ τὴν παρακμαστικὴν ἡλικίαν τὰ τοιαῦτα πάσχουσιν.
<span class="lb" data-page="17b.29" data-line="4" id="l17b.29.4"></span>ὅλως γὰρ τὸ φύσης ἐμπίπλασθαι δι’ ἀσθένειαν
<span class="lb" data-page="17b.29" data-line="5" id="l17b.29.5"></span>γίνεται τῆς ἐμφύτου θερμασίας. ἐῤῥωμένης γὰρ ταύτης
<span class="lb" data-page="17b.29" data-line="6" id="l17b.29.6"></span>τῶν τοιούτων οὐδὲν συμβαίνει. Ἀριστοτέλης δ’ ἐν τοῖς
<span class="lb" data-page="17b.29" data-line="7" id="l17b.29.7"></span>προβλήμασι καὶ τὴν αἰτίαν ζητεῖ, δι’ ἣν ἀφροδισιαστικοὺς
<span class="lb" data-page="17b.29" data-line="8" id="l17b.29.8"></span>συμβαίνει γίνεσθαι τοὺς μελαγχολικούς. ἀθροίζεσθαί τε
<span class="lb" data-page="17b.29" data-line="9" id="l17b.29.9"></span>πνεῦμά φησιν αὐτοῖς ἐν ὑποχονδρίοις φυσῶδες οὐκ ὀλίγον,
<span class="lb" data-page="17b.29" data-line="10" id="l17b.29.10"></span>διὸ πνευματώδη τε καὶ ὑποχονδριακὰ προσαγορεύεσθαι τὰ
<span class="lb" data-page="17b.29" data-line="11" id="l17b.29.11"></span>τοιαῦτα πάθη καὶ Διοκλῆς τε καὶ Πλειστόνικος, ἕτεροί τε
<span class="lb" data-page="17b.29" data-line="12" id="l17b.29.12"></span>πολλοὶ τῶν ἰατρῶν οὕτως ὀνομάζεσθαί φασιν αὐτὰ, οὐ χεῖρον
<span class="lb" data-page="17b.29" data-line="13" id="l17b.29.13"></span>δὲ καὶ λέξιν τινὰ τῶν τῷ Ἀριστοτέλει <span class="milestone ed2page" data-n="9.443" data-unit="ed2page" id="ed2page.9.443"></span>γεγραμμένων
<span class="lb" data-page="17b.29" data-line="14" id="l17b.29.14"></span>εἰπεῖν ἔχουσαν ὧδε· διὰ τί οἱ μελαγχολικοί εἰσιν
<span class="lb" data-page="17b.29" data-line="15" id="l17b.29.15"></span>ἀφροδισιαστικοί; ἢ ὅτι πνευματώδεις; τὸ γὰρ σπέρμα πνεύματος
<span class="lb" data-page="17b.29" data-line="16" id="l17b.29.16"></span>ἔξοδος ἐστί. διότι οὖν πολὺ τὸ τοιοῦτον, ἀνάγκη
<span class="lb" data-page="17b.29" data-line="17" id="l17b.29.17"></span>πολλάκις ἐπιθυμεῖν καθαίρεσθαι, κουφίζονται γάρ. διὰ
<span class="lb" data-page="17b.29" data-line="18" id="l17b.29.18"></span>τοῦτ’ οὖν καὶ Ῥοῦφος ἔλεγεν ἀντὶ τοῦ ψόφος, εἵλετο γράφειν
<span class="pb" data-page="17b.30" id="p17b.30"></span>
<span class="lb" data-page="17b.30" data-line="1" id="l17b.30.1"></span>φόβος, ἵνα ὁ λόγος ᾖ τῷ Ἱπποκράτει περὶ τῶν μελαγχολικῶν,
<span class="lb" data-page="17b.30" data-line="2" id="l17b.30.2"></span>οἷς ἐστὶν ἰδιαίτατος ὁ φόβος, ἄλλῳ μὲν γὰρ ἄλλο
<span class="lb" data-page="17b.30" data-line="3" id="l17b.30.3"></span>φοβερόν. ἕν γοῦν τι πάντως καθ’ ἕκαστον αὐτῶν, ὅταν γε
<span class="lb" data-page="17b.30" data-line="4" id="l17b.30.4"></span>τὰ μέτρια δυσθυμοῦσιν. εἰ δὲ μὴ καὶ δύο καὶ πλείω καὶ
<span class="lb" data-page="17b.30" data-line="5" id="l17b.30.5"></span>πάνυ πολλὰ, καί τισιν αὐτῶν ἅπαντα. γενήσεται οὖν κατὰ
<span class="lb" data-page="17b.30" data-line="6" id="l17b.30.6"></span>μὲν τὸν Ῥοῦφον ἡ λέξις οὕτως ἔχουσα. οἷσιν, ὅταν ἀφροδισιάζωσι,
<span class="lb" data-page="17b.30" data-line="7" id="l17b.30.7"></span>φυσᾶται ἡ γαστὴρ ὡς Δαμαγόρᾳ, ὅθεν τούτοις
<span class="lb" data-page="17b.30" data-line="8" id="l17b.30.8"></span>ὁ φόβος. κατὰ δὲ τοὺς παλαιοὺς ἐξηγητὰς, ὡς ἐν ἀρχῇ
<span class="lb" data-page="17b.30" data-line="9" id="l17b.30.9"></span>γέγραπται, τὴν γὰρ ἐκείνων γραφὴν ἀεὶ προστίθημι, κᾂν
<span class="lb" data-page="17b.30" data-line="10" id="l17b.30.10"></span>ἡμαρτῆσθαι δοκεῖ κατὰ τοὺς πρώτους ἀντιγραψαμένους.
<span class="lb" data-page="17b.30" data-line="11" id="l17b.30.11"></span>ἄμεινον γὰρ, ὡς εἶπον ἤδη πολλάκις, ὅπως εὑρέθη γεγραμμένον
<span class="lb" data-page="17b.30" data-line="12" id="l17b.30.12"></span>εἰπόντας οὕτως ἤδη προσεπινοεῖν αὐτούς τι δηλοῦντας
<span class="lb" data-page="17b.30" data-line="13" id="l17b.30.13"></span>αὐτὸ τοῦτο. λέλεκται δὲ καὶ ἡ περὶ τὸν Σαβῖνον ἐξήγησις.
<span class="lb" data-page="17b.30" data-line="14" id="l17b.30.14"></span>Καπίτων δὲ οὕτως ἔγραψεν, οἷς ἔστιν, ὅταν ἀφροδισιάζωσι,
<span class="lb" data-page="17b.30" data-line="15" id="l17b.30.15"></span>φυσᾶται ἡ γαστὴρ, ὡς Δαμαγόρᾳ, οἷσι δ’ ἐν
<span class="lb" data-page="17b.30" data-line="16" id="l17b.30.16"></span>τούτοισι, ψόφος. Διοσκορίδης δὲ οὕτως· οἷσι μὲν ὅταν
<span class="pb" data-page="17b.31" id="p17b.31"></span>
<span class="lb" data-page="17b.31" data-line="1" id="l17b.31.1"></span>ἀφροδισιάζωσι, φυσᾶται ἡ γαστὴρ ὡς Δαμαγόρᾳ, οἷσιν ἐν
<span class="lb" data-page="17b.31" data-line="2" id="l17b.31.2"></span>τούτοισι ψόφος. ἀφεῖλε γὰρ οὗτος τὸ δ’, οὐ μὴν οὐδὲ κατὰ
<span class="lb" data-page="17b.31" data-line="3" id="l17b.31.3"></span>τὴν ἐξήγησιν τοῦ ψόφος ὀνόματος ὡμολόγησαν ἀλλήλοις οἱ
<span class="lb" data-page="17b.31" data-line="4" id="l17b.31.4"></span>ἐξηγηταὶ, τινὲς μὲν βορβορυγμὸν δηλοῦσθαι λέγοντες, ἔνιοι
<span class="lb" data-page="17b.31" data-line="5" id="l17b.31.5"></span>ἐρυγὴν, ἔνιοι δὲ τὰς κάτω διεξιούσας φύσας, ἔνιοι δ’ ὅ τι
<span class="lb" data-page="17b.31" data-line="6" id="l17b.31.6"></span>ἂν ᾖ τούτων ἁπλῶς. εἴ τις οὖν ἐν τοῖς ἐντέροις κίνησις
<span class="lb" data-page="17b.31" data-line="7" id="l17b.31.7"></span>αἰσθητὴ ταῖς ἀκοαῖς, εἰσὶ γὰρ καὶ ἄλλαι τινὲς, ἔξωθεν τῶν
<span class="lb" data-page="17b.31" data-line="8" id="l17b.31.8"></span>βορβορυγμῶν ἐν τοῖς ἐντέροις κινήσεις τε καὶ ψόφοι, τινὲς
<span class="lb" data-page="17b.31" data-line="9" id="l17b.31.9"></span>μὲν ἤχοις ἐοικότες, τινὲς δὲ συριγμοῖς, ἤ τινι τοιούτῳ τρόπῳ
<span class="lb" data-page="17b.31" data-line="10" id="l17b.31.10"></span>ψόφῳ. Ἀρκεσίλαος δέ φησιν οὐ μόνον ἐφυσᾶτο ἡ γαστὴρ,
<span class="lb" data-page="17b.31" data-line="11" id="l17b.31.11"></span>ἀλλὰ καὶ ᾤδει, τουτέστιν οἴδημα εἶχεν. εἴρηκα δὲ
<span class="lb" data-page="17b.31" data-line="12" id="l17b.31.12"></span>ἤδη πολλάκις οἴδημα καλεῖν αὐτὸν ἅπαντα τὸν παρὰ φύσιν
<span class="lb" data-page="17b.31" data-line="13" id="l17b.31.13"></span>ὄγκον, εἴτε φλεγμονῶδες εἴτ’ ἐρυσιπελατώδης εἴτε
<span class="lb" data-page="17b.31" data-line="14" id="l17b.31.14"></span>σκιῤῥώδης εἴη, τῶν νεωτέρων μόνων τὸν χαῦνον ὄγκον οἴδημα
<span class="lb" data-page="17b.31" data-line="15" id="l17b.31.15"></span>καλούντων. ἀλλά γε ποῖόν τινα λέγει τὸν ὄγκον γενέσθαι
<span class="lb" data-page="17b.31" data-line="16" id="l17b.31.16"></span>τῷ Ἀρκεσιλάῳ ζήτημά ἐστιν οὐ σμικρόν. ἐμοὶ μὲν
<span class="lb" data-page="17b.31" data-line="17" id="l17b.31.17"></span>οὖν δοκεῖ τὸν ἰδίως ὑπὸ τῶν νεωτέρων ὀνομαζόμενον εἰρηκέναι.
<span class="pb" data-page="17b.32" id="p17b.32"></span>
<span class="lb" data-page="17b.32" data-line="1" id="l17b.32.1"></span>οὐκ ἔστι δ’ ἀπίθανον ἐρυσίπελας ἢ φλεγμονὴν ἢ
<span class="lb" data-page="17b.32" data-line="2" id="l17b.32.2"></span>σκίῤῥον ἢ τι τῶν τοιούτων γενέσθαι περὶ τὸν τῶν ἀφροδισίων
<span class="lb" data-page="17b.32" data-line="3" id="l17b.32.3"></span>καιρὸν ἢ σμικρὸν ὕστερον, αὖθίς τε μετ’ οὐ πολὺ καθίστασθαι
<span class="lb" data-page="17b.32" data-line="4" id="l17b.32.4"></span>τοῦτο. τοῖς δ’ ἐξηγηταῖς ὅλον τοῦτο παραλέλειπται
<span class="lb" data-page="17b.32" data-line="5" id="l17b.32.5"></span>τὸ σκέμμα. τοῦ μέντοι Ἀρκεσιλάου τούτου καὶ καθ’
<span class="lb" data-page="17b.32" data-line="6" id="l17b.32.6"></span>ἕτερον τόπον τοῦ βιβλίου μέμνηται ὁ Ἱπποκράτης, ἔνθα
<span class="lb" data-page="17b.32" data-line="7" id="l17b.32.7"></span>φησίν· ἐν τοῖσι προσόδοισιν οἷς ψοφοῦσιν, ὡς Ἀρκεσίλαος.
<span class="lb" data-page="17b.32" data-line="8" id="l17b.32.8"></span>εὔδηλον οὖν ὅτι τοῖς τοιούτοις φύσης ἐστὶν ἡ γαστὴρ μεστὴ
<span class="lb" data-page="17b.32" data-line="9" id="l17b.32.9"></span>καὶ ταύτην ὑπὸ τῆς γινομένης συντονίας ἐν τοῖς ἀφροδισίοις
<span class="lb" data-page="17b.32" data-line="10" id="l17b.32.10"></span>ἐκκρίνεσθαι συμβαίνει. Διοσκορίδης δὲ οὕτως ἔγραψε
<span class="lb" data-page="17b.32" data-line="11" id="l17b.32.11"></span>τὴν ῥῆσιν· Ἀρκεσιλάῳ δὲ κακὸν ᾤδει τὸ φυσῶδες, ἀντὶ
<span class="lb" data-page="17b.32" data-line="12" id="l17b.32.12"></span>τοῦ κακὸν ὤζετο τὸ φυσῶδες, ὡδὶ γεγράφθαι βουλόμενος,
<span class="lb" data-page="17b.32" data-line="13" id="l17b.32.13"></span>οἱ δ’ ἄλλοι πάντες ἀρχὴν τῆς δευτέρας ῥήσεως ἐποιήσαντο
<span class="lb" data-page="17b.32" data-line="14" id="l17b.32.14"></span>τὸ φυσῶδες, ὡς ἐφεξῆς γέγραπται.
</p>
<span class="lb rule" data-page="17b.32" data-line="15" id="l17b.32.15"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.14">
<span class="pb page1" data-page="17b.36" id="p17b.36"></span>
<span class="milestone ed1page page1" data-n="5.479" data-unit="ed1page" id="ed1page.5.479"></span>
<span class="milestone ed2page page1" data-n="9.444" data-unit="ed2page" id="ed2page.9.444"></span>
<span class="lb head" data-page="17b.36" data-line="1" id="l17b.36.1"></span>
            <blockquote class="quote lemma">
<span class="lb" data-page="17b.36" data-line="2" id="l17b.36.2"></span><span class="milestone ed2page" data-n="9.445" data-unit="ed2page" id="ed2page.9.445"></span>Τὸ ψυχρὸν πάνυ φλεβῶν ῥηκτικὸν καὶ βηχῶδες,
<span class="lb" data-page="17b.36" data-line="3" id="l17b.36.3"></span>οἶς χιὼν, κρύσταλλος καὶ συστρεπτικὸν, οἷον τὰ φήρεα καὶ
<span class="lb" data-page="17b.36" data-line="4" id="l17b.36.4"></span>αἱ γογγρῶναι, συναίτιον καὶ αἱ σκληρότητες.
</blockquote>
<span class="lb rule" data-page="17b.36" data-line="5" id="l17b.36.5"></span>
            <p>
<span class="lb" data-page="17b.36" data-line="6" id="l17b.36.6"></span>Εἴρηται μὲν ἐπὶ πλέον ἔν τε τῷ περὶ ὑγρῶν χρήσιος
<span class="lb" data-page="17b.36" data-line="7" id="l17b.36.7"></span>κἀν τοῖς ἀφορισμοῖς ὁποία τίς ἐστιν ἡ δύναμις τοῦ ψυχροῦ.
<span class="lb" data-page="17b.36" data-line="8" id="l17b.36.8"></span>λέλεκται δέ τινα καὶ νῦν αὐτοῦ τῶν ἔργων ὡς ἐν
<span class="lb" data-page="17b.36" data-line="9" id="l17b.36.9"></span>ὑποτυπώσει χρήσιμα πρὸς τὴν τῆς καθόλου δυνάμεως εὕρεσιν.
<span class="lb" data-page="17b.36" data-line="10" id="l17b.36.10"></span>ὅσον μὲν γὰρ ἐφ’ ἑαυτῷ συνάγει καὶ πυκνοῖ καὶ
<span class="lb" data-page="17b.36" data-line="11" id="l17b.36.11"></span>πιλεῖ καὶ σφίγγει τὸ ψυχρὸν ἅπανθ’ ὅσοις ἂν πλησιάζῃ, καὶ
<span class="lb" data-page="17b.36" data-line="12" id="l17b.36.12"></span>διὰ τοῦτο τάς τε ἀδήλους αἰσθήσει διαπνοὰς τῶν σωμάτων
<span class="lb" data-page="17b.36" data-line="13" id="l17b.36.13"></span>καὶ τὰς αἰσθητὰς ἐκροὰς κωλύει. οὕτω γοῦν κἀν ἀφορισμοῖς
<span class="lb" data-page="17b.36" data-line="14" id="l17b.36.14"></span>ἔγραψεν· ἐν τούτοισι δὲ τῷ ψυχρῷ χρῆσθαι, ὅταν
<span class="lb" data-page="17b.36" data-line="15" id="l17b.36.15"></span>αἱμοῤῥαγέειν μέλλῃ, μὴ ἐπ’ αὐτὰ, ἀλλὰ περὶ αὐτὰ, ὅθεν
<span class="lb" data-page="17b.36" data-line="16" id="l17b.36.16"></span>ἐπιῤῥεῖ. καὶ ὅσα τούτων ἐφεξῆς εἴρηκεν ἔργα τοῦ ψυχροῦ
<span class="lb" data-page="17b.36" data-line="17" id="l17b.36.17"></span>τῆς οἰκείας δυνάμεως, ὅταν διὰ μέσου μηδενὸς ἐνεργῇ. πάλιν
<span class="lb" data-page="17b.36" data-line="18" id="l17b.36.18"></span>δ’ ὅταν εἴπῃ, τὰ ψυχρὰ, οἷον χιὼν, κρύσταλλος, στήθει
<span class="pb" data-page="17b.37" id="p17b.37"></span>
<span class="lb" data-page="17b.37" data-line="1" id="l17b.37.1"></span>πολέμια, βηχέων κινητικὰ, αἱμοῤῥοϊκὰ καὶ καταῤῥοϊκὰ, τὸ
<span class="lb" data-page="17b.37" data-line="2" id="l17b.37.2"></span>μὲν στήθους πολέμια κατὰ τὴν τοῦ αὐτοῦ τοῦ ψυχροῦ
<span class="lb" data-page="17b.37" data-line="3" id="l17b.37.3"></span>δύναμιν εἶπεν, τὸ δὲ βηχέων κινητικὰ αἱμοῤῥοϊκὰ διὰ
<span class="lb" data-page="17b.37" data-line="4" id="l17b.37.4"></span>μέσων ἑτέρων. ἐπειδὴ γὰρ εἰς ἑαυτὰ συνάγεται καὶ σφίγγεται
<span class="lb" data-page="17b.37" data-line="5" id="l17b.37.5"></span>τὰ σώματα τῶν περιεχόντων ἀγγείων τὸ αἷμα, διὰ
<span class="lb" data-page="17b.37" data-line="6" id="l17b.37.6"></span>τοῦτο ἐνίοτε συμβαίνει ῥήγνυσθαι τοὺς χιτῶνας αὐτῶν, ἵν’
<span class="lb" data-page="17b.37" data-line="7" id="l17b.37.7"></span>ὅπερ ὑπὸ πολλοῦ τοῦ περιεχομένου γίνεται ἐν τοῖς χαλαροῖς
<span class="lb" data-page="17b.37" data-line="8" id="l17b.37.8"></span>ἀγγείοις, τοῦτο ὑπὸ τοῦ μὴ πολλοῦ, συμβαίνει τοῖς τεταμένοις.
<span class="lb" data-page="17b.37" data-line="9" id="l17b.37.9"></span>διὰ τοῦτο οὖν οὐχ ἁπλῶς εἶπεν ἐν τῇ προκειμένῃ
<span class="lb" data-page="17b.37" data-line="10" id="l17b.37.10"></span>ῥήσει τὸ ψυχρὸν εἶναι φλεβῶν ῥηκτικὸν, ἀλλὰ τὸ πάνυ
<span class="lb" data-page="17b.37" data-line="11" id="l17b.37.11"></span>ψυχρὸν ἔφη. ταὐτὸ δὲ τοῦτο δυνάμει κὰν τοῖς ἀφορισμοῖς
<span class="lb" data-page="17b.37" data-line="12" id="l17b.37.12"></span>ἔγραψεν ἐν τῷ φάναι, τὰ ψυχρὰ, οἷον χιὼν κρύσταλλος, ἐξηγησάμενος
<span class="lb" data-page="17b.37" data-line="13" id="l17b.37.13"></span>διὰ τῶν παραδειγμάτων τίνα τ’ ἐστὶ τὰ πάνυ
<span class="lb" data-page="17b.37" data-line="14" id="l17b.37.14"></span>ψυχρά. πάλιν δ’ ἐν ἀφορισμοῖς εἰπών· ἕλκεσι τὸ μὲν ψυχρὸν
<span class="lb" data-page="17b.37" data-line="15" id="l17b.37.15"></span>δακνῶδες, δέρμα περισκληρύνειν, νῦν εἶπε τὸ ψυχρὸν
<span class="lb" data-page="17b.37" data-line="16" id="l17b.37.16"></span>συστρεπτικὸν, ἐν ἴσῳ τῷ συναπτικόν. οὕτως οὖν ἐργάζεται
<span class="lb" data-page="17b.37" data-line="17" id="l17b.37.17"></span>καὶ τοὺς ἐν τοῖς νευρώδεσι μορίοις ὄγκους. καὶ κατά γε τὰ
<span class="lb" data-page="17b.37" data-line="18" id="l17b.37.18"></span>νεῦρα τά τε γαγγλία καλούμενα καί τινας ἄλλας τάσεις
<span class="pb" data-page="17b.38" id="p17b.38"></span>
<span class="lb" data-page="17b.38" data-line="1" id="l17b.38.1"></span>τὰς μὲν προμηκεστέρας, τὰς δὲ στρογγυλωτέρας. καί μοι
<span class="lb" data-page="17b.38" data-line="2" id="l17b.38.2"></span>δοκεῖ τὰς προμηκεστέρας ὠνομακέναι φήρεα, τὰς δὲ στρογγυλωτέρας
<span class="lb" data-page="17b.38" data-line="3" id="l17b.38.3"></span>γογγρώνας, φήρεα μὲν εἰπὼν τὰ μὲν ἐμφέρειαν
<span class="lb" data-page="17b.38" data-line="4" id="l17b.38.4"></span>ἔχοντα φηρεῶν, οὕτω γὰρ ὠνομάκασιν ἔνιοι τῶν Ἰώνων σατύρους,
<span class="lb" data-page="17b.38" data-line="5" id="l17b.38.5"></span>οὓς γράφουσί τε καὶ πλάττουσι προμήκεις ἐξοχὰς
<span class="lb" data-page="17b.38" data-line="6" id="l17b.38.6"></span>ἔχοντας παρὰ τοῖς ὠσὶ, γογγρώνας δὲ τὰς περιφερεστέρας
<span class="lb" data-page="17b.38" data-line="7" id="l17b.38.7"></span>ἐξοχὰς μετὰ σκληρότητος, οἷαί περ εἰσὶν αἱ γινόμεναί τισι
<span class="lb" data-page="17b.38" data-line="8" id="l17b.38.8"></span>τῶν δένδρων ἐπιφύσεις, ἃς καλοῦσι γόγγρους, ὡς καὶ Θεόφραστος
<span class="lb" data-page="17b.38" data-line="9" id="l17b.38.9"></span>ἐν τῷ πρώτῳ τῶν περὶ φυτῶν ἔγραψε λέξιν οὕτως·
<span class="lb" data-page="17b.38" data-line="10" id="l17b.38.10"></span>ἔνια δὲ ἴσχει τοὺς καλουμένους ὑπό τινων γόγγρους ἢ τὸ
<span class="lb" data-page="17b.38" data-line="11" id="l17b.38.11"></span>ἀνάλογον, οἷον ἐλαία. λέγουσι δ’ ἔνιοι καὶ νῦν ἔτι κατὰ Θετταλίαν
<span class="lb" data-page="17b.38" data-line="12" id="l17b.38.12"></span>ἀκηκοέναι τινῶν γογγρώνας ὀνομαζόντων τὰς τοιαύτας
<span class="lb" data-page="17b.38" data-line="13" id="l17b.38.13"></span>σκληρότητας, ὅταν ἐν τραχήλῳ συστῶσιν, οὐ μὴν τά
<span class="lb" data-page="17b.38" data-line="14" id="l17b.38.14"></span>γε φήρεα λέγοντός τινος οὔτ’ αὐτὸς ἤκουσα κατά τι τῶν
<span class="lb" data-page="17b.38" data-line="15" id="l17b.38.15"></span>ἐθνῶν οὔτε τινὸς ἀκηκοότος ἐπυθόμην. καίτοι τινὲς τῶν
<span class="lb" data-page="17b.38" data-line="16" id="l17b.38.16"></span>ἐξηγητῶν φασι τὸν Ἱπποκράτην φήρεα καλεῖν τὰ ἐν Φηραῖς
<span class="lb" data-page="17b.38" data-line="17" id="l17b.38.17"></span>τῆς Πελοποννήσου πλεονάζοντα. τινὲς δὲ διὰ τοῦ ε
<span class="lb" data-page="17b.38" data-line="18" id="l17b.38.18"></span>τὴν πρώτην συλλαβὴν<span class="milestone ed2page" data-n="9.446" data-unit="ed2page" id="ed2page.9.446"></span> γράφοντες ἅμα τῷ φ δηλονότι,
<span class="pb" data-page="17b.39" id="p17b.39"></span>
<span class="lb" data-page="17b.39" data-line="1" id="l17b.39.1"></span>φήρεα φασιν αὐτὸν ὀνομάζειν τὰ ἐν Φεραῖς τῆς
<span class="lb" data-page="17b.39" data-line="2" id="l17b.39.2"></span>Θετταλίας πολλάκις γινόμενα. τοῦ μέντοι τὰς προμήκεις
<span class="lb" data-page="17b.39" data-line="3" id="l17b.39.3"></span>ἐξοχὰς ὀνομάζειν φήρεα μαρτύριον εἶναι δοκεῖ καὶ τὸ γεγραμμένον
<span class="lb" data-page="17b.39" data-line="4" id="l17b.39.4"></span>ἐν τῷ τῶν ἐπιδημιῶν ἑβδόμῳ κατὰ λέξιν οὕτως·
<span class="lb" data-page="17b.39" data-line="5" id="l17b.39.5"></span>ἐπεδήμησαν βῆχες, μάλιστα δὲ παιδίοις, τὰ περὶ τὰ ὦτα
<span class="lb" data-page="17b.39" data-line="6" id="l17b.39.6"></span>πολλοῖσιν, οἶα τοῖς σατύροις. τὸ δὲ ἐπὶ τῇ τελευτῇ τῆς προκειμένης
<span class="lb" data-page="17b.39" data-line="7" id="l17b.39.7"></span>ῥήσεως, συναίτιον καὶ αἱ σκληρότητες, τοιοῦτον
<span class="lb" data-page="17b.39" data-line="8" id="l17b.39.8"></span>σημαίνει. ταῖς τῶν εἰρημένων παθῶν γενέσεσιν ὑπὸ τοῦ
<span class="lb" data-page="17b.39" data-line="9" id="l17b.39.9"></span>ψυχροῦ συναίτιόν ἐστι καὶ ἡ σκληρότης τοῦ σώματος, ἐν
<span class="lb" data-page="17b.39" data-line="10" id="l17b.39.10"></span>ᾧ συνίσταται τὰ πάθη, τουτέστιν, ὅταν ὁ ἄνθρωπος ᾖ φύσει
<span class="lb" data-page="17b.39" data-line="11" id="l17b.39.11"></span>σκληρὸν ἔχων τὸ δέρμα. διὰ γὰρ τὴν αὐτὴν αἰτίαν
<span class="lb" data-page="17b.39" data-line="12" id="l17b.39.12"></span>τό τε ψυχρὸν αἴτιόν ἐστι τῆς τῶν εἰρημένων παθῶν γενέσεως
<span class="lb" data-page="17b.39" data-line="13" id="l17b.39.13"></span>τό τε δέρμα τὸ σκληρόν. ὅτι γὰρ, ὡς αὐτὸς ἔφη,
<span class="lb" data-page="17b.39" data-line="14" id="l17b.39.14"></span>τὸ ψυχρὸν δέρμα περισκληραίνει, διὰ τοῦτο τὰ τοιαῦτα
<span class="lb" data-page="17b.39" data-line="15" id="l17b.39.15"></span>πάθη γεννᾷ, διεξέρχεσθαι δι’ αὐτοῦ τῶν ὑπ’ αὐτῷ συναθροιζομένων
<span class="lb" data-page="17b.39" data-line="16" id="l17b.39.16"></span>χυμῶν μὴ δυναμένων. οἶς οὖν ἐστι φύσει
<span class="lb" data-page="17b.39" data-line="17" id="l17b.39.17"></span>σκληρὸν τὸ δέρμα, τούτοις συναίτιον καὶ αὐτὸ γίνεται τοῦ
<span class="lb" data-page="17b.39" data-line="18" id="l17b.39.18"></span>μήτε διαφορεῖσθαι τοὺς παχεῖς καὶ γλίσχρους χυμοὺς,
<span class="pb" data-page="17b.40" id="p17b.40"></span>
<span class="lb" data-page="17b.40" data-line="1" id="l17b.40.1"></span>ἀθροιζομένους δ’ ὑπ’ αὐτῷ τοὺς εἰρημένους σκληροὺς καὶ
<span class="lb" data-page="17b.40" data-line="2" id="l17b.40.2"></span>σκιῤῥώδεις ὄγκους ἐργάζεσθαι. ὅτι δὲ καὶ φλεβῶν ῥῆξις ἐν
<span class="lb" data-page="17b.40" data-line="3" id="l17b.40.3"></span>τοῖς φύσει σκληροτέροις ἔσται διὰ τὴν τοῦ ψυχροῦ βίαν
<span class="lb" data-page="17b.40" data-line="4" id="l17b.40.4"></span>οὐκ ἄδηλόν ἐστιν. εἰ γὰρ ὑπὸ τοῦ περιεχομένου κατὰ τὰς
<span class="lb" data-page="17b.40" data-line="5" id="l17b.40.5"></span>φλέβας αἵματος ἡ ῥῆξις γίνεται τῶν ἀγγείων, ἐν τοῖς τοιούτοις
<span class="lb" data-page="17b.40" data-line="6" id="l17b.40.6"></span>ἔσται μᾶλλον, ὅσα διὰ σκληρότητα δυσχερῶς καὶ μόγις
<span class="lb" data-page="17b.40" data-line="7" id="l17b.40.7"></span>ἀνευρύνεται. τὰ γὰρ ἐπὶ πλέον ἐκτείνεσθαι πεφυκότα, κἂν
<span class="lb" data-page="17b.40" data-line="8" id="l17b.40.8"></span>πολὺ τὸ περιεχόμενον ἐν αὐτοῖς ᾖ, στέγει τοῦτο μὴ ῥηγνύμενα,
<span class="lb" data-page="17b.40" data-line="9" id="l17b.40.9"></span>καὶ βῆχες δ’ ἂν εἰκότως ἐν τοῖς φύσει σκληροτέροις
<span class="lb" data-page="17b.40" data-line="10" id="l17b.40.10"></span>σώμασι γίνοιντο. λέλεκται γὰρ ὅτι τῶν μαλακῶν ῥᾷον
<span class="lb" data-page="17b.40" data-line="11" id="l17b.40.11"></span>ταῦτα τραχύνεται. γεγραφότων δέ τινων κατὰ τὴν ῥῆσιν
<span class="lb" data-page="17b.40" data-line="12" id="l17b.40.12"></span>ἀντὶ τοῦ, βηχῶδες, φυσῶδες, εἰπεῖν τι καὶ περὶ τούτου
<span class="lb" data-page="17b.40" data-line="13" id="l17b.40.13"></span>προσήκει. φαίνεται γὰρ ὁσημέραι τὰ κατὰ τὴν γαστέρα
<span class="lb" data-page="17b.40" data-line="14" id="l17b.40.14"></span>πνεύματος φυσώδους ἐμπιπλάμενα τοῖς ψυχθεῖσιν, ἀλλ’
<span class="lb" data-page="17b.40" data-line="15" id="l17b.40.15"></span>ἥ γε παλαιὰ γραφὴ τῆς ῥήσεως οὐ τὸ φυσῶδες, ἀλλὰ τὸ
<span class="lb" data-page="17b.40" data-line="16" id="l17b.40.16"></span>βηχῶδες ἔχει καὶ κατὰ τοὺς ἀφορισμοὺς, ὡς ἔφην
<span class="lb" data-page="17b.40" data-line="17" id="l17b.40.17"></span><span class="milestone ed1page" data-n="5.480" data-unit="ed1page" id="ed1page.5.480"></span>ἄρτι, τῶν ψυχροτάτων ὑλῶν ἐν παραδείγματι μνημονεύσας,
<span class="pb" data-page="17b.41" id="p17b.41"></span>
<span class="lb" data-page="17b.41" data-line="1" id="l17b.41.1"></span>οὐ προσέθηκεν αὐταῖς τὸ φυσῶδες. τὰ γὰρ ψυχρὰ, φησὶν,
<span class="lb" data-page="17b.41" data-line="2" id="l17b.41.2"></span>οἷον χιὼν, κρύσταλλος, στήθει πολέμια, βηχῶν κινητικὰ, αἱμοῤῥοϊκὰ
<span class="lb" data-page="17b.41" data-line="3" id="l17b.41.3"></span>καὶ καταῤῥοϊκά. διδάσκει τε καὶ τὴν νῦν προκειμένην
<span class="lb" data-page="17b.41" data-line="4" id="l17b.41.4"></span>ἡμῖν ῥῆσιν καὶ κατὰ τὸν εἰρημένον ἀφορισμὸν, οὐχ ἁπλῶς γίνεται
<span class="lb" data-page="17b.41" data-line="5" id="l17b.41.5"></span>διὰ τὸ ψυχρὸν, ἀλλ’ ὅσα διὰ τὸ λίαν ψυχρόν. ἐνταῦθα
<span class="lb" data-page="17b.41" data-line="6" id="l17b.41.6"></span>μὲν εἰπὼν, τὸ ψυχρὸν πάνυ φλεβῶν ῥηκτικὸν, ἐν δὲ τοῖς
<span class="lb" data-page="17b.41" data-line="7" id="l17b.41.7"></span>ἀφορισμοῖς τὸ, οἷον χιὼν, κρύσταλλος. ὅτι δὲ μετέχειν τινὸς
<span class="lb" data-page="17b.41" data-line="8" id="l17b.41.8"></span>δεῖται θερμασίας τὰ φυσώμενα, καθάπερ γε καὶ τὰ.
</p>
<span class="lb rule" data-page="17b.41" data-line="9" id="l17b.41.9"></span>
          </article>

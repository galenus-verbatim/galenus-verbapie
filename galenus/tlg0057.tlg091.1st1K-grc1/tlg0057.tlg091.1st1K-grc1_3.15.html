<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.15">
<span class="pb page1" data-page="17b.41" id="p17b.41"></span>
<span class="milestone ed1page page1" data-n="5.480" data-unit="ed1page" id="ed1page.5.480"></span>
<span class="milestone ed2page page1" data-n="9.446" data-unit="ed2page" id="ed2page.9.446"></span>
<span class="lb head" data-page="17b.41" data-line="10" id="l17b.41.10"></span>
            <blockquote class="quote lemma">
<span class="lb" data-page="17b.41" data-line="11" id="l17b.41.11"></span>Τὸ μετ’ οὔρησιν σύναγμα παιδίοισι μᾶλλον, ἆρα ὅτι
<span class="lb" data-page="17b.41" data-line="12" id="l17b.41.12"></span>θερμότερα;
</blockquote>
<span class="lb rule" data-page="17b.41" data-line="13" id="l17b.41.13"></span>
            <p>
<span class="lb" data-page="17b.41" data-line="14" id="l17b.41.14"></span>Ὅτι μὲν ὁ λόγος ὅδε περὶ τῶν λιθιώντων παιδίων
<span class="lb" data-page="17b.41" data-line="15" id="l17b.41.15"></span>ἐστὶν ἅπαντες εἰρήκασιν οἱ ἐξηγησάμενοι τὸ βιβλίον, οὐ μὴν
<span class="lb" data-page="17b.41" data-line="16" id="l17b.41.16"></span>τὸ διὰ τί προσέθηκε τὸ μετ’ οὔρησιν, ἐνὸν ἁπλῶς γράψαι
<span class="lb" data-page="17b.41" data-line="17" id="l17b.41.17"></span>τὸ σύναγμα παιδίοισιν, ἐπεσκέψαντο, καθάπερ οὐδὲ διὰ
<span class="pb" data-page="17b.42" id="p17b.42"></span>
<span class="lb" data-page="17b.42" data-line="1" id="l17b.42.1"></span><span class="milestone ed2page" data-n="9.447" data-unit="ed2page" id="ed2page.9.447"></span>τί τὸν ἀπορητικὸν σύνδεσμον προσέθηκεν, οὐχ ἁπλῶς
<span class="lb" data-page="17b.42" data-line="2" id="l17b.42.2"></span>εἰπὼν τὸ σύναγμα παιδίοισιν ὅτι θερμότερα. τὸ γὰρ ἆρά
<span class="lb" data-page="17b.42" data-line="3" id="l17b.42.3"></span>γε θερμότερα, τοῦ μὴ τολμῶντος ἀποφήνασθαι βεβαίως
<span class="lb" data-page="17b.42" data-line="4" id="l17b.42.4"></span>ἐστὶν ἐνδεικτικόν. καίτοι γε ἐν τοῖς ἀφορισμοῖς ἁπλῶς
<span class="lb" data-page="17b.42" data-line="5" id="l17b.42.5"></span>ἔφη, τὰ αὐξανόμενα πλεῖστον ἔχει τὸ ἔμφυτον θερμόν. τὸ
<span class="lb" data-page="17b.42" data-line="6" id="l17b.42.6"></span>μὲν οὖν ὄνομα τοῦ συνάγματος ἐν μόνῳ τῷ ἑβδόμῳ τῶν
<span class="lb" data-page="17b.42" data-line="7" id="l17b.42.7"></span>ἐπιδημιῶν εὗρον, εἰπόντος τοῦ γράψαντος αὐτὸ καὶ σύναγμα
<span class="lb" data-page="17b.42" data-line="8" id="l17b.42.8"></span>ἐφαίνετο ἐν τῷ χερνίβῳ. διὰ τί δὲ τὸ μετ’ οὔρησιν ἢ διὰ
<span class="lb" data-page="17b.42" data-line="9" id="l17b.42.9"></span>τί τὸ ἆρα προσέθηκεν ἑξῆς ἐπισκεψόμεθα, καὶ πρῶτόν γε
<span class="lb" data-page="17b.42" data-line="10" id="l17b.42.10"></span>τὸ περὶ τῆς ἀπορίας, εἰ καὶ δεύτερον γέγραπται. ἤτοι τοίνυν
<span class="lb" data-page="17b.42" data-line="11" id="l17b.42.11"></span>ἔτι μὲν ἀπορῶν ἔγραψε ταῦτα, τῷ χρόνῳ δὲ εὑρών
<span class="lb" data-page="17b.42" data-line="12" id="l17b.42.12"></span>τινα ἀπόδειξιν ἀπεφήνατο περὶ τῆς τῶν αὐξανομένων κράσεως,
<span class="lb" data-page="17b.42" data-line="13" id="l17b.42.13"></span>ἢ, ὅπερ ἄμεινόν ἐστι, διώρισται πρὸς ἡμῶν ἔν τε
<span class="lb" data-page="17b.42" data-line="14" id="l17b.42.14"></span>τοῖς περὶ κράσεων ὑπομνήμασι κἀν τοῖς εἰς τοὺς ἀφορισμούς.
<span class="lb" data-page="17b.42" data-line="15" id="l17b.42.15"></span>οὐχ ἁπλῶς ἐστι θερμότερος ὁ παῖς τοῦ ἀκμάζοντος, ἀλλὰ
<span class="lb" data-page="17b.42" data-line="16" id="l17b.42.16"></span>τῷ συμφύτῳ θερμῷ θερμότερος. ἐδείχθη δὲ τούτου θερμότερον
<span class="lb" data-page="17b.42" data-line="17" id="l17b.42.17"></span>ἁπλῶς τὸ μὴ σύμφυτον, ὃ πλέον κτῶσιν οἱ ἀκμάζοντες.
<span class="lb" data-page="17b.42" data-line="18" id="l17b.42.18"></span>ὥστ’ εἰκὸς ἦν μᾶλλον ὑπὸ τούτου τοῦ θερμοῦ πήγνυσθαι τὸν ἐν
<span class="pb" data-page="17b.43" id="p17b.43"></span>
<span class="lb" data-page="17b.43" data-line="1" id="l17b.43.1"></span>τῇ κύστει λίθον. διὰ τοῦτο μὲν οὖν εἰκότως ἀπορεῖ· τὸ δ’
<span class="lb" data-page="17b.43" data-line="2" id="l17b.43.2"></span>ἀληθές ἐστι, λίθους τοῖς παιδίοις ἐν τῇ κύστει, διὰ τὸ
<span class="lb" data-page="17b.43" data-line="3" id="l17b.43.3"></span>πάχος τῶν οὔρων. ὅτι μὲν οὖν οὐρεῖται παχύτατα τοῖς
<span class="lb" data-page="17b.43" data-line="4" id="l17b.43.4"></span>παιδίος οὖρα καὶ τοῖς πρὸ ἡμῶν ἅπασιν ἰατροῖς ὡμολόγηται.
<span class="lb" data-page="17b.43" data-line="5" id="l17b.43.5"></span>διὰ τί δὲ οὐρεῖται τοιαῦτα, καθ’ αὑτὸ μὲν ἄξιον
<span class="lb" data-page="17b.43" data-line="6" id="l17b.43.6"></span>ἐπισκέψεώς ἐστιν, εἰς δὲ τὸ προκείμενον οὐδὲν συντελεῖ. τὸ
<span class="lb" data-page="17b.43" data-line="7" id="l17b.43.7"></span>γὰρ οὐρεῖσθαι παχέα καὶ φαινόμενον σαφῶς καὶ πράγμασιν
<span class="lb" data-page="17b.43" data-line="8" id="l17b.43.8"></span>ὡμολογημένον. τὸ γάρ τοι πάχος τοῦτο συνιστάμενόν τε
<span class="lb" data-page="17b.43" data-line="9" id="l17b.43.9"></span>καὶ ἀθροιζόμενον, ὅταν ἅπαξ ποτὲ μὴ κατὰ τὸν προσήκοντα
<span class="lb" data-page="17b.43" data-line="10" id="l17b.43.10"></span>καιρὸν ἐκκριθὲν ἔνδον ἐπὶ πλέον μείνῃ; συστάσεώς τε καὶ
<span class="lb" data-page="17b.43" data-line="11" id="l17b.43.11"></span>πήξεως ἀρχὴν λαμβάνει. γενομένης δὲ τοιαύτης ἀρχῆς,
<span class="lb" data-page="17b.43" data-line="12" id="l17b.43.12"></span>ἑτοίμως λοιπὸν ὅσον ἅπαν αὖθις εἰς τὴν κύστιν ἀφικνεῖται
<span class="lb" data-page="17b.43" data-line="13" id="l17b.43.13"></span>παχὺ, προσπλάττεται τούτῳ καὶ γίνεται μείζων ὁ πωρώδης
<span class="lb" data-page="17b.43" data-line="14" id="l17b.43.14"></span>λίθος, ὥσπερ ἐκτὸς ἔν τε τοῖς αὐτοφυέσι θερμοῖς ὕδασιν
<span class="lb" data-page="17b.43" data-line="15" id="l17b.43.15"></span>ὁρᾶται συνιστάμενος ἔν τε τοῖς ἀγγείοις, ἐν οἷς ὕδωρ ὁσημέραι
<span class="lb" data-page="17b.43" data-line="16" id="l17b.43.16"></span>θερμαίνεται. τὸ τοίνυν πάχος τῶν οὔρων τὴν πρώτην
<span class="lb" data-page="17b.43" data-line="17" id="l17b.43.17"></span>τε καὶ μεγίστην αἰτίαν ἔχει τῆς τῶν λίθων γενέσεως.
<span class="pb" data-page="17b.44" id="p17b.44"></span>
<span class="lb" data-page="17b.44" data-line="1" id="l17b.44.1"></span>ἡ δὲ θερμότης ἀρκεῖ καὶ σύμμετρος οὖσα πρὸς τὴν τῆς τοιαύτης
<span class="lb" data-page="17b.44" data-line="2" id="l17b.44.2"></span>ὕλης γένεσιν, ἀμέλει κἀν τοῖς θερμοῖς αὐτοφυέσιν
<span class="lb" data-page="17b.44" data-line="3" id="l17b.44.3"></span>ὕδασι, κᾂν χλιαρώτερα τῶν συμμέτρων ᾖ, φαίνονται συνιστάμενοι
<span class="lb" data-page="17b.44" data-line="4" id="l17b.44.4"></span>πῶροι. διὰ τοῦτ’ οὖν μοι δοκεῖ καὶ ὁ Ἱπποκράτης
<span class="lb" data-page="17b.44" data-line="5" id="l17b.44.5"></span>προσθεῖναι τὸ ἆρα, διότι καὶ ἡ τοσαύτη θερμότης,
<span class="lb" data-page="17b.44" data-line="6" id="l17b.44.6"></span>ἣν ἔχει παιδία φύσει, συνεργεῖ τι πρὸς τὴν πῆξιν, οὐ μὴν
<span class="lb" data-page="17b.44" data-line="7" id="l17b.44.7"></span>αὐτῆς γε τὸ πλεῖστον, ἀλλ’ ἡ τῆς ὕλης ποιότης ἑξῆς ὁ λίθος
<span class="lb" data-page="17b.44" data-line="8" id="l17b.44.8"></span>γίνεται, τῆς συστάσεως αὐτῆς τὴν αἰτίαν ἔχει. διὰ τί
<span class="lb" data-page="17b.44" data-line="9" id="l17b.44.9"></span>οὖν προσέθηκε τὸ μετ’ οὔρησιν, καὶ οὐχ ἁπλῶς εἶπε, τὸ
<span class="lb" data-page="17b.44" data-line="10" id="l17b.44.10"></span>σύναγμα παιδίοισιν; ὅτι περὶ τῶν ἐν τῇ κύστει λίθων τὸν
<span class="lb" data-page="17b.44" data-line="11" id="l17b.44.11"></span>λόγον ποιεῖται νῦν, οὐ τῶν ἐν τοῖς νεφροῖς. γίνεται δὲ ἡ
<span class="lb" data-page="17b.44" data-line="12" id="l17b.44.12"></span>σύστασις τῶν μὲν ἐν τῇ κύστει μετὰ τὴν οὔρησιν, τῶν δ’
<span class="lb" data-page="17b.44" data-line="13" id="l17b.44.13"></span>ἐν τοῖς νεφροῖς πρὸ τῆς οὐρήσεως. ἴσμεν δὲ τὰ μὲν παιδία
<span class="lb" data-page="17b.44" data-line="14" id="l17b.44.14"></span>τοὺς ἐν τῇ κύστει λίθους γεννῶντα, τοὺς παρακμάζοντας
<span class="lb" data-page="17b.44" data-line="15" id="l17b.44.15"></span>δὲ τοὺς ἐν τοῖς νεφροῖς, ὅπερ οὖν ὀλίγον ἔμπροσθεν
<span class="lb" data-page="17b.44" data-line="16" id="l17b.44.16"></span>ἔφην, ὅτι μὲν οὕτως ἔχει ταῦτα, μαρτυρεῖ τὸ φαινόμενον
<span class="lb" data-page="17b.44" data-line="17" id="l17b.44.17"></span>αὐτό. τίς δέ ἐστιν ἡ αἰτία κατὰ σχολὴν ἔξεστι ζητεῖν.
<span class="lb" data-page="17b.44" data-line="18" id="l17b.44.18"></span>ὥσθ’ ἡ μὲν ἐξήγησις ἤδη πεπέραται· τὴν δ’ αἰτίαν
<span class="pb" data-page="17b.45" id="p17b.45"></span>
<span class="lb" data-page="17b.45" data-line="1" id="l17b.45.1"></span>ὥσπερ ἐπὶ τῶν ἔμπροσθεν, οὕτω καὶ νῦν ἐκ περιουσίας
<span class="lb" data-page="17b.45" data-line="2" id="l17b.45.2"></span>ἐρῶ, πρότερόν γε μεμψάμενος τοῖς εἰποῦσι διὰ τοῦτο γίνεσθαι
<span class="lb" data-page="17b.45" data-line="3" id="l17b.45.3"></span><span class="milestone ed2page" data-n="9.448" data-unit="ed2page" id="ed2page.9.448"></span>τοῖς παιδίοις τοὺς λίθους, ὅτι στενόπορα
<span class="lb" data-page="17b.45" data-line="4" id="l17b.45.4"></span>διὰ μικρότητα τῶν ἀγγείων εἰσίν. ἐχρῆν γὰρ, ὅσον ἐπὶ
<span class="lb" data-page="17b.45" data-line="5" id="l17b.45.5"></span>τοῦτο, τοὺς ἐν τοῖς νεφροῖς λίθους μᾶλλον γίνεσθαι τοῖς
<span class="lb" data-page="17b.45" data-line="6" id="l17b.45.6"></span>παιδίοις. στεναὶ γὰρ αἱ κατ’ ἐκείνους διέξοδοι. τῆς κύστεως
<span class="lb" data-page="17b.45" data-line="7" id="l17b.45.7"></span>δ’ ὁ τράχηλος εὐρύς ἐστιν εἰς τοσοῦτον τοῖς παιδίοις,
<span class="lb" data-page="17b.45" data-line="8" id="l17b.45.8"></span>ὡς πάσης ὕλης πάχος ἑτοίμως αὐτοῦ διεξέρχεσθαι. μή ποτ’
<span class="lb" data-page="17b.45" data-line="9" id="l17b.45.9"></span>οὖν οὐδὲ ἐπὶ τῶν προηκόντων κατὰ τὴν ἡλικίαν ἡ στενότης
<span class="lb" data-page="17b.45" data-line="10" id="l17b.45.10"></span>τῶν ἐν νεφροῖς πόρων αἰτία τῆς τῶν λίθων γενέσεώς ἐστιν,
<span class="lb" data-page="17b.45" data-line="11" id="l17b.45.11"></span>ἀλλὰ τό τε τῶν ἐνεργειῶν ἀσθενὲς καὶ τὸ τῶν παχέων
<span class="lb" data-page="17b.45" data-line="12" id="l17b.45.12"></span>χυμῶν ἀκατέργαστον. ἐπὶ μὲν γὰρ τῶν παιδίων, ἰσχυρῶν
<span class="lb" data-page="17b.45" data-line="13" id="l17b.45.13"></span>ἁπασῶν τῶν φυσικῶν ἐνεργειῶν οὐσῶν, κέχυταί τε καὶ διαλέλυται
<span class="lb" data-page="17b.45" data-line="14" id="l17b.45.14"></span>τὸ πάχος τῶν χυμῶν, ἐπὶ δὲ τῶν προηκόντων
<span class="lb" data-page="17b.45" data-line="15" id="l17b.45.15"></span>κατὰ τὴν ἡλικίαν συνῆκται. φαίνεται δὲ κἀπὶ τῶν ἐκτὸς
<span class="lb" data-page="17b.45" data-line="16" id="l17b.45.16"></span>ὅσα παχέα φύσει διά τινων λεπτῶν διηθεῖν βουλόμεθα,
<span class="lb" data-page="17b.45" data-line="17" id="l17b.45.17"></span>τὰ μὲν ὑπὸ θερμασίαν χυθέντα διεξερχόμενα ῥᾳδίως, τὰ δὲ
<span class="lb" data-page="17b.45" data-line="18" id="l17b.45.18"></span>ἄτηκτά τε καὶ ἄχυτα μὴ διεξιόντα. παραδείγματα δὲ τῶν
<span class="pb" data-page="17b.46" id="p17b.46"></span>
<span class="lb" data-page="17b.46" data-line="1" id="l17b.46.1"></span>τοιούτων ὑλῶν πίττα καὶ ῥητίνη καὶ στέαρ καὶ κηρὸς καὶ
<span class="lb" data-page="17b.46" data-line="2" id="l17b.46.2"></span>μέλι. τῶν παίδων οὖν ἐχόντων τὸ πολὺ τὸ ἔμφυτον θερμὸν
<span class="lb" data-page="17b.46" data-line="3" id="l17b.46.3"></span>καὶ τὰς ἐνεργείας ἰσχυρὰς, τὸ πάχος τῆς ὕλης κεχυμένον,
<span class="lb" data-page="17b.46" data-line="4" id="l17b.46.4"></span>εἰς τοὺς νεφροὺς ἀφικνεῖται καὶ διὰ τοῦτο διαθεῖται
<span class="lb" data-page="17b.46" data-line="5" id="l17b.46.5"></span>ῥᾳδίως εἰς τὴν κύστιν, οὐ μικρὸν οὐδὲ τῆς τῶν ἐνεργειῶν
<span class="lb" data-page="17b.46" data-line="6" id="l17b.46.6"></span>ῥώμης εἰς τὸ τάχος τῆς διεξόδου συντελούσης. ἅτε δὲ
<span class="lb" data-page="17b.46" data-line="7" id="l17b.46.7"></span>τῆς κύστεως οὔσης ψυχρᾶς, ὅτι τε νευρώδης ἐστὶ καὶ ὀλίγαιμος,
<span class="lb" data-page="17b.46" data-line="8" id="l17b.46.8"></span>ὅτι τε πλείστην εὐρυχωρίαν ἐντὸς ἑαυτῆς ἔχει,
<span class="lb" data-page="17b.46" data-line="9" id="l17b.46.9"></span>συνίσταται πάλιν ἐνταῦθα καὶ πήγνυται τὸ διεξελθὸν εἰς
<span class="lb" data-page="17b.46" data-line="10" id="l17b.46.10"></span>αὐτὴν πάχος, ὡς ἔμπροσθεν εἶπον, ἀρχὴν λαμβάνον τῆς
<span class="lb" data-page="17b.46" data-line="11" id="l17b.46.11"></span>τοιαύτης συστάσεως, ὅταν ἐπὶ πλέον ἐν τῇ κύστει χρονίζῃ.
<span class="lb" data-page="17b.46" data-line="12" id="l17b.46.12"></span>καὶ μὴν καὶ γλίσχρον εἰκὸς αὐτὸ μᾶλλον εἶναι τοῖς παιδίοις,
<span class="lb" data-page="17b.46" data-line="13" id="l17b.46.13"></span>τῷ κατειργάσθαι μᾶλλον ὑπὸ τῆς ἐμφύτου θερμασίας, ὅσα
<span class="lb" data-page="17b.46" data-line="14" id="l17b.46.14"></span>γὰρ ὑπὸ τῆς θερμότητος ἀλλοιοῦται πεττόμενα προσλαμβάνει
<span class="lb" data-page="17b.46" data-line="15" id="l17b.46.15"></span>τινὰ τῷ χρόνῳ γλισχρότητα, κἂν ἐξ ἀρχῆς μηδεμίαν
<span class="lb" data-page="17b.46" data-line="16" id="l17b.46.16"></span>ἔχῃ, καὶ διὰ τοῦτο δὴ μᾶλλον ἑνοῦταί τε καὶ συνίσταται καὶ
<span class="lb" data-page="17b.46" data-line="17" id="l17b.46.17"></span>πήγνυται. τῶν γὰρ ἴσον ἐχόντων πάχος ἐπιτηδειότερον εἰς
<span class="lb" data-page="17b.46" data-line="18" id="l17b.46.18"></span>ἕνωσιν καὶ σύστασιν καὶ πῆξίν ἐστι τὸ γλισχρότερον. ἐπεὶ
<span class="pb" data-page="17b.47" id="p17b.47"></span>
<span class="lb" data-page="17b.47" data-line="1" id="l17b.47.1"></span>τοίνυν ἔνια τῶν οὐκ ἀναγκαίων εἰς τὴν προκειμένην ῥῆσιν
<span class="lb" data-page="17b.47" data-line="2" id="l17b.47.2"></span>αἰτιολογεῖται, προσθῶ ἔτι τὴν περὶ τοῦ πάχους τῶν οὔρων
<span class="lb" data-page="17b.47" data-line="3" id="l17b.47.3"></span>ἐν τοῖς παιδίοις αἰτίαν. ἔστι δὲ ἥδε τό τ’ ἀδηφάγον αὐτῶν
<span class="lb" data-page="17b.47" data-line="4" id="l17b.47.4"></span>καὶ τὸ μετὰ τροφὴν κινεῖσθαι παίζοντα καὶ σκιρτῶντα,
<span class="lb" data-page="17b.47" data-line="5" id="l17b.47.5"></span>τοῖς δὲ θηλάζουσι καὶ ἡ ὕλη συντελεῖ. παχὺ γὰρ φύσει τὸ
<span class="lb" data-page="17b.47" data-line="6" id="l17b.47.6"></span>γάλα καὶ πρὸς λίθων γένεσιν ἐπιτηδειότατον, ἀμέλει καὶ
<span class="lb" data-page="17b.47" data-line="7" id="l17b.47.7"></span>τῶν τελείων τοῖς πλεονάζουσιν ἐν τυρῶν ἐδωδῇ λίθους ἐν
<span class="lb" data-page="17b.47" data-line="8" id="l17b.47.8"></span>νεφροῖς γεννωμένους ἔγνωμεν πολλάκις.
</p>
<span class="lb rule" data-page="17b.47" data-line="9" id="l17b.47.9"></span>
          </article>

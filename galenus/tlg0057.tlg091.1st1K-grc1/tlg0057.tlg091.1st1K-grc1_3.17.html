<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.17">
<span class="pb page1" data-page="17b.49" id="p17b.49"></span>
<span class="milestone ed1page page1" data-n="5.481" data-unit="ed1page" id="ed1page.5.481"></span>
<span class="milestone ed2page page1" data-n="9.449" data-unit="ed2page" id="ed2page.9.449"></span>
<span class="lb head" data-page="17b.49" data-line="1" id="l17b.49.1"></span>
            <blockquote class="quote lemma">
<span class="lb" data-page="17b.49" data-line="2" id="l17b.49.2"></span>Ὃν ἐξ ὀρειτυπίης περὶ τὴν γέφυραν εἶδον ἐγὼ ῥιπτοῦντα
<span class="lb" data-page="17b.49" data-line="3" id="l17b.49.3"></span>τὰ σκέλεα, κνήμην ἑτέρην ἥκιστα ἐλεπτύνετο, μηροὺς
<span class="lb" data-page="17b.49" data-line="4" id="l17b.49.4"></span>δὲ κάρτα, οὖρα καὶ γονὴ οὐκ ἴσχετο.
</blockquote>
<span class="lb rule" data-page="17b.49" data-line="5" id="l17b.49.5"></span>
            <p>
<span class="lb" data-page="17b.49" data-line="6" id="l17b.49.6"></span>Ὀρειτύπους ὀνομάζουσιν οἱ Ἕλληνες τοὺς ὁτιοῦν ἐκ
<span class="lb" data-page="17b.49" data-line="7" id="l17b.49.7"></span>τῶν ὀρῶν εἰς τὴν πόλιν καταφέροντας, οἷον ξύλα καὶ λίθους
<span class="lb" data-page="17b.49" data-line="8" id="l17b.49.8"></span>ἤ τι τοιοῦτον. γεγραφότος δὲ τοῦ Ἱπποκράτους οὐχ
<span class="lb" data-page="17b.49" data-line="9" id="l17b.49.9"></span>ἁπλῶς οὕτω, τὸν ὀρειτύπον ἐθεασάμην ῥιπτοῦντα τὰ σκέλη,
<span class="lb" data-page="17b.49" data-line="10" id="l17b.49.10"></span>προσθέντος δὲ τῷ λόγῳ τὴν ἐξ πρόθεσιν καὶ γράψαντος
<span class="lb" data-page="17b.49" data-line="11" id="l17b.49.11"></span>τοῦ ἐξ ὀρειτυπίης, ἐμφαίνεταί πως ἐξ ἀρχῆς αὐτῆς τῆς
<span class="lb" data-page="17b.49" data-line="12" id="l17b.49.12"></span>κατὰ τὴν ὀρειτυπίαν ἐνεργείας, πληγῆναι τὸν κατὰ τὴν
<span class="lb" data-page="17b.49" data-line="13" id="l17b.49.13"></span>ὀσφὺν νωτιαῖον ὁ ἄνθρωπος, ἀφ’ οὗ πέφυκε τὰ κινοῦντα
<span class="lb" data-page="17b.49" data-line="14" id="l17b.49.14"></span>τὰ σκέλη νεῦρα. καίτοι γε τὸ περὶ τὴν γέφυραν ἱκανὸν
<span class="lb" data-page="17b.49" data-line="15" id="l17b.49.15"></span>ἦν γεγράφθαι μόνον εἰς ἀνάμνησιν αὐτῷ τοῦ παθόντος,
<span class="lb" data-page="17b.49" data-line="16" id="l17b.49.16"></span>ὡς μηδὲν δεῖσθαι τῆς τέχνης. περιττὸν δὲ ἴσως ζητεῖν ἐκ
<span class="lb" data-page="17b.49" data-line="17" id="l17b.49.17"></span>τίνος αἰτίας ἔπαθεν ὁ ἄνθρωπος ἐκεῖνος τὰ σκέλη, καθάπερ
<span class="lb" data-page="17b.49" data-line="18" id="l17b.49.18"></span>γε καὶ τὸ τί δηλοῦται διὰ τοῦ φάναι σκέλεα ῥιπτοῦντα,
<span class="pb" data-page="17b.50" id="p17b.50"></span>
<span class="lb" data-page="17b.50" data-line="1" id="l17b.50.1"></span>πότερα ἀκίνητα ἀλγεῖν, μὴ πάσχοντα, καὶ γὰρ τοῦτ’ εἴρηταί
<span class="lb" data-page="17b.50" data-line="2" id="l17b.50.2"></span>τισιν ἀπιθάνως, ὅπερ ἐστὶ πιθανώτερον, ἀκρατῶς
<span class="lb" data-page="17b.50" data-line="3" id="l17b.50.3"></span>ἔχοντα τῶν σκελῶν ἐν τῷ βαδίζειν, ὁμοίαν γίνεσθαι τὴν
<span class="lb" data-page="17b.50" data-line="4" id="l17b.50.4"></span>περιφορὰν αὐτῶν τοῖς ῥίπτουσι πρὸς τὴν ἔξω χώραν, οὐκ
<span class="lb" data-page="17b.50" data-line="5" id="l17b.50.5"></span>ἰσχυρῶς αὐτά. ἀλλ’ οὐδ’ ὅτι κνήμας μέντοι γε ἀμφοτέρας
<span class="lb" data-page="17b.50" data-line="6" id="l17b.50.6"></span>ἢ τὴν ἑτέραν ἥκιστα λελέπτυντο, μηροὺς δὲ κάρτα φέρειν τινὰ
<span class="lb" data-page="17b.50" data-line="7" id="l17b.50.7"></span>τοῖς ἀκούσασιν ἡμῖν ὠφέλειαν, ὥσπερ οὐδὲ αὐτῷ τῷ Ἱπποκράτει
<span class="lb" data-page="17b.50" data-line="8" id="l17b.50.8"></span>πρὸς ἀνάμνησιν. οὐ γὰρ σπανίως, ἀλλὰ πολλάκις φαίνεται
<span class="lb" data-page="17b.50" data-line="9" id="l17b.50.9"></span>τὰ τοιαῦτα γινόμενά τε καὶ γινωσκόμενα σαφῶς τοῖς ἰατροῖς
<span class="lb" data-page="17b.50" data-line="10" id="l17b.50.10"></span>ἅπασι. τί δὴ οὖν ἐστι δι’ ὃ τοῦτο ἔγραψεν ἐγὼ πειράσομαι
<span class="lb" data-page="17b.50" data-line="11" id="l17b.50.11"></span>δηλῶσαι τὴν ὅλην ῥῆσιν εἰπὼν πρότερον ἑτέρᾳ λέξει σαφεστέρᾳ
<span class="lb" data-page="17b.50" data-line="12" id="l17b.50.12"></span>τε καὶ συντομωτέρᾳ, τῶν περιττῶν ἀφαιρεθέντων. παραλυόμενός
<span class="lb" data-page="17b.50" data-line="13" id="l17b.50.13"></span>τις τὰ σκέλη, τὰ μὲν κατὰ μηροὺς ἐλεπτύνετο μᾶλλον
<span class="lb" data-page="17b.50" data-line="14" id="l17b.50.14"></span>τῶν κατὰ τὰς κνήμας. οὖρα μέντοι καὶ γονὴ οὐκ ἐπεσχέθησαν
<span class="lb" data-page="17b.50" data-line="15" id="l17b.50.15"></span>αὐτῷ. τοῦτ’ οὖν ἐστι χρήσιμον εἰς τὸ γινώσκειν ἡμᾶς, ἀλλ’ ἴσως
<span class="lb" data-page="17b.50" data-line="16" id="l17b.50.16"></span>ἐρήσεταί τις, τί φησιν ὃ γέγραπται κατὰ τὸ περὶ τῶν ἄρθρων
<span class="lb" data-page="17b.50" data-line="17" id="l17b.50.17"></span>βιβλίον, ἐπεὶ οἱ πολὺ πλέονες σκελέων τε καὶ χειρῶν ἀκρατέες
<span class="pb" data-page="17b.51" id="p17b.51"></span>
<span class="lb" data-page="17b.51" data-line="1" id="l17b.51.1"></span>γίνονται καὶ καταναρκοῦνται τὸ σῶμα καὶ οὖρα ἴσχεται αὐτέοισιν
<span class="lb" data-page="17b.51" data-line="2" id="l17b.51.2"></span>οἷς ἂν μὴ ἐκστῇ μὲν τὸ ὕβωμα μήτε εἴσω μήτε ἔξω,
<span class="lb" data-page="17b.51" data-line="3" id="l17b.51.3"></span>σεισθῶσι δὲ ἰσχυρῶς εἰς τὴν εὐθυωρίαν τῆς ῥάχεως. ἐκ
<span class="lb" data-page="17b.51" data-line="4" id="l17b.51.4"></span>ταύτης <span class="milestone ed2page" data-n="9.450" data-unit="ed2page" id="ed2page.9.450"></span>τῆς ῥήσεως ὁρμηθέντες τινὲς ἀπεφήναντο διὰ
<span class="lb" data-page="17b.51" data-line="5" id="l17b.51.5"></span>τῶν νεύρων παράλυσιν ἐπὶ τοῦ νωτιαίου πάθει γίνεσθαι
<span class="lb" data-page="17b.51" data-line="6" id="l17b.51.6"></span>ταῦτα τὰ συμπτώματα, μὴ προσέχοντες ὅτι τῶν σπονδύλων
<span class="lb" data-page="17b.51" data-line="7" id="l17b.51.7"></span>μετακινηθέντων ἐκ τῆς κατὰ φύσιν ἕδρας καὶ τῷ τῆς
<span class="lb" data-page="17b.51" data-line="8" id="l17b.51.8"></span>συμπαθείας λόγῳ, φλεγμονὰς μὲν τὸ πρῶτον, ὕστερον δὲ
<span class="lb" data-page="17b.51" data-line="9" id="l17b.51.9"></span>καὶ σκιῤῥώδεις ὄγκους ἐργασαμένων περὶ τὴν κύστιν καὶ τὸ
<span class="lb" data-page="17b.51" data-line="10" id="l17b.51.10"></span>καλούμενον ἀπευθυσμένον ἔντερον, αἱ φυσικαὶ τῶν ὀργάνων
<span class="lb" data-page="17b.51" data-line="11" id="l17b.51.11"></span>τούτων ἐνέργειαι βλάπτονται, δι’ ἃς ἴσχεται τὰ πρότερον
<span class="lb" data-page="17b.51" data-line="12" id="l17b.51.12"></span>ὑπ’ αὐτῶν ἐκκρινόμενα, τῶν μέντοι νεύρων βλαβέντων μόνων
<span class="lb" data-page="17b.51" data-line="13" id="l17b.51.13"></span>ἄνευ τοῦ συμπαθῆσαί τι τῶν εἰρημένων ὀργάνων, οὐ
<span class="lb" data-page="17b.51" data-line="14" id="l17b.51.14"></span>τὰς φυσικὰς ἐνεργείας, ἀλλὰ τὰς προαιρετικὰς συμβαίνει
<span class="lb" data-page="17b.51" data-line="15" id="l17b.51.15"></span>κακοῦσθαι. καὶ διὰ τοῦτο χωρὶς προαιρέσεως ἐκρεῖ τὸ οὖρον
<span class="lb" data-page="17b.51" data-line="16" id="l17b.51.16"></span>αὐτοῖς καὶ ἡ κόπρος, ὅταν γε συντελεσθῇ τῶν νεύρων
<span class="lb" data-page="17b.51" data-line="17" id="l17b.51.17"></span>ἡ παράλυσις, ὅσα φέρεται πρὸς τοὺς ἐπὶ τοῖς πέρασι τῆς
<span class="lb" data-page="17b.51" data-line="18" id="l17b.51.18"></span>κύστεως καὶ ἀπευθυσμένου μῦς, ὑφ’ ὧν κλείεταί τε καὶ
<span class="pb" data-page="17b.52" id="p17b.52"></span>
<span class="lb" data-page="17b.52" data-line="1" id="l17b.52.1"></span>σφίγγεται τὸ στόμιον ἑκατέρου τῶν ὀργάνων. ὅτι μὲν οὖν
<span class="lb" data-page="17b.52" data-line="2" id="l17b.52.2"></span>οὐκ ἐπεσχέθη τῷ ὀρειτύπῳ τὰ οὖρα, λέλεκται κατὰ τὴν
<span class="lb" data-page="17b.52" data-line="3" id="l17b.52.3"></span>ῥῆσιν· εἰ δ’ ἀπροαιρέτως ἢ κατὰ προαίρεσιν ἀπεκρίνετο,
<span class="lb" data-page="17b.52" data-line="4" id="l17b.52.4"></span>τοῦτ’ οὐκέτι προσέθηκεν. εἰ μὲν οὖν σύγγραμμα πρὸς ἔκδοσιν
<span class="lb" data-page="17b.52" data-line="5" id="l17b.52.5"></span>ἦν τὸ βιβλίον, ἐκ τοῦ προσγεγράφθαι δῆλον ἦν ὡς
<span class="lb" data-page="17b.52" data-line="6" id="l17b.52.6"></span>οὐδὲ ἐγένετο, πάντως γὰρ ἂν ἐδήλωσεν αὐτὸ, μὴ γεγραμμένου
<span class="lb" data-page="17b.52" data-line="7" id="l17b.52.7"></span>δ’ οὕτως, ἀλλ’ ὡς εἴρηται πολλάκις ἐν ὑπογραφαῖς
<span class="lb" data-page="17b.52" data-line="8" id="l17b.52.8"></span>πρὸς ἀνάμνησιν. οὐδὲ γὰρ οὐδὲ περὶ τῶν διαχωρημάτων
<span class="lb" data-page="17b.52" data-line="9" id="l17b.52.9"></span>ἔγραψέ τι. καίτοι καὶ ταῦτα ἀναγκαῖόν ἐστιν ἢ οὐδ’ ὅλως
<span class="lb" data-page="17b.52" data-line="10" id="l17b.52.10"></span>ἐπεσχῆσθαι, ἀλλὰ τοῖς οὔροις ὡσαύτως ἀκουσίως ἐκρεῖν,
<span class="lb" data-page="17b.52" data-line="11" id="l17b.52.11"></span>ἢ κατὰ προαίρεσιν ἀποκρίνεσθαι. ἀλλ’ εἰκὸς αὐτὸν εἰς
<span class="lb" data-page="17b.52" data-line="12" id="l17b.52.12"></span>ἀνάμνησιν ὧν εἶδεν ἀρκεσθῆναι τῷ περὶ τῶν οὔρων ῥηθέντι.
<span class="lb" data-page="17b.52" data-line="13" id="l17b.52.13"></span>τῆς γὰρ τῶν ἀποπατημάτων κενώσεως ὡσαύτως τοῖς οὔροις
<span class="lb" data-page="17b.52" data-line="14" id="l17b.52.14"></span>γινομένης, εἰ μὲν ἐναντίον τι περὶ τὴν ἑτέραν αὐτῶν ἐγεγόνει,
<span class="lb" data-page="17b.52" data-line="15" id="l17b.52.15"></span>πάντως ἂν ἐπεσημήνατο, τῶν δ’ αὐτῶν αὐτοῖς ἀκολουθησάντων
<span class="lb" data-page="17b.52" data-line="16" id="l17b.52.16"></span>οὐκ ἦν ἀναγκαῖον ἀμφοτέρων μνημονεύειν,
<span class="pb" data-page="17b.53" id="p17b.53"></span>
<span class="lb" data-page="17b.53" data-line="1" id="l17b.53.1"></span>ἀλλ’ οὐδὲ γονὴ φησὶν, ἴσχετο. φυσικὴ γάρ ἐστι καὶ ἡ ταύτης
<span class="lb" data-page="17b.53" data-line="2" id="l17b.53.2"></span>κένωσις, ὥσπερ καὶ ἡ τῶν οὔρων τε καὶ σκυβάλων.
<span class="lb" data-page="17b.53" data-line="3" id="l17b.53.3"></span>διὰ τί δὲ βουληθέντες μὲν ἀφροδισιάζειν ἐπ’ αὐτὴν ἀφικνοῦνται,
<span class="lb" data-page="17b.53" data-line="4" id="l17b.53.4"></span>μὴ βουληθέντες δ’ οὐκ ἔρχονται, μακροτέρῳ λόγῳ
<span class="lb" data-page="17b.53" data-line="5" id="l17b.53.5"></span>καὶ ἐν τοῖς περὶ τῶν ἀπόρων κινήσεων λογισμοῖς εἴρηται.
</p>
<span class="lb rule" data-page="17b.53" data-line="6" id="l17b.53.6"></span>
          </article>

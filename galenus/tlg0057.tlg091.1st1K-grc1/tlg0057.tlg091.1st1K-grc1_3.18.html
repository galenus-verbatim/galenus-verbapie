<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.18">
<span class="pb page1" data-page="17b.53" id="p17b.53"></span>
<span class="milestone ed1page page1" data-n="5.481" data-unit="ed1page" id="ed1page.5.481"></span>
<span class="milestone ed2page page1" data-n="9.450" data-unit="ed2page" id="ed2page.9.450"></span>
<span class="lb head" data-page="17b.53" data-line="7" id="l17b.53.7"></span>
            <blockquote class="quote lemma">
<span class="lb" data-page="17b.53" data-line="8" id="l17b.53.8"></span>Ὅσαι πτερυγώδεες φύσιες πλευρέων δι’ ἀδυναμίαν τῆς
<span class="lb" data-page="17b.53" data-line="9" id="l17b.53.9"></span>ἀφορμῆς ἐπὶ τοῖσι κατάῤῥοισι τοῖσι κακοηθέσι, ἔκκρισις
<span class="lb" data-page="17b.53" data-line="10" id="l17b.53.10"></span>εἴη, μὴ εἴη, κακόν.
</blockquote>
<span class="lb rule" data-page="17b.53" data-line="11" id="l17b.53.11"></span>
            <p>
<span class="lb" data-page="17b.53" data-line="12" id="l17b.53.12"></span>Τίνας μὲν ὀνομάζουσιν οἱ ἰατροὶ πτερυγώδεις ἔμπροσθεν
<span class="lb" data-page="17b.53" data-line="13" id="l17b.53.13"></span>εἴρηται. μεμαθήκατε δὲ καὶ ὅτι πρὸς φθίσιν ἐπιτήδειοι
<span class="lb" data-page="17b.53" data-line="14" id="l17b.53.14"></span>τυγχάνουσιν ὄντες οἱ τοιοῦτοι διὰ τοῦ τρίτου τῶν ἐπιδημιῶν,
<span class="lb" data-page="17b.53" data-line="15" id="l17b.53.15"></span>ἀφορμὴν δὲ λέγειν εἴωθεν ὁ Ἱπποκράτης καὶ σχεδὸν
<span class="lb" data-page="17b.53" data-line="16" id="l17b.53.16"></span>ἅπαντες οἱ παλαιοὶ πᾶσαν ὕλην πράγματος, ἀφ’ ἧς
<span class="lb" data-page="17b.53" data-line="17" id="l17b.53.17"></span>ὁρμὴ γίνεται πρὸς τὰς ἐφεξῆς ἐνεργείας, εἴτε ἀργύριον
<span class="pb" data-page="17b.54" id="p17b.54"></span>
<span class="lb" data-page="17b.54" data-line="1" id="l17b.54.1"></span><span class="milestone ed1page" data-n="5.482" data-unit="ed1page" id="ed1page.5.482"></span>εἴτε τις ἄλλη κτῆσις, εἴτε δύναμις εἴη τις, εἴτε χωρίον,
<span class="lb" data-page="17b.54" data-line="2" id="l17b.54.2"></span>εἴτε πίστις, εἴτε πρᾶξις, εἴτε αἴτιον, εἴθ’ ὁτιοῦν ἁπλῶς
<span class="lb" data-page="17b.54" data-line="3" id="l17b.54.3"></span>ἄλλο. τινὲς δ’ οἴονται τοὺς πρωτοπαθοῦντας τόπους ἄλλων
<span class="lb" data-page="17b.54" data-line="4" id="l17b.54.4"></span>ἀφορμὰς ὀνομάζειν αὐτὸν, ἀποδείκνυσθαί τε καὶ τοῦτο φασὶν
<span class="lb" data-page="17b.54" data-line="5" id="l17b.54.5"></span>διὰ τῆσδε τῆς ῥήσεως. τὰς ἀφορμὰς ὁκόθεν ἤρξατο
<span class="lb" data-page="17b.54" data-line="6" id="l17b.54.6"></span><span class="milestone ed2page" data-n="9.451" data-unit="ed2page" id="ed2page.9.451"></span>κάμνειν σκεπτέον. εἰ δὲ καὶ τοῦτο τὸ σημαινόμενον,
<span class="lb" data-page="17b.54" data-line="7" id="l17b.54.7"></span>ὡς πρόσθεν εἶπον, ὄντι καθόλου πολλῶν τοιούτων κατὰ
<span class="lb" data-page="17b.54" data-line="8" id="l17b.54.8"></span>μέρος. οἱ μὲν γὰρ ῥήτορες, ὥσπερ γε καὶ οἱ ἱστορικοὶ καὶ
<span class="lb" data-page="17b.54" data-line="9" id="l17b.54.9"></span>οἱ φιλόσοφοι ἀφορμὰς τῶν ἀνθρώπων ἐνεργείας εἰρήκασιν,
<span class="lb" data-page="17b.54" data-line="10" id="l17b.54.10"></span>ὡς ἂν καὶ περὶ τούτων διαλεγόμενοι. μετενήνεκται δ’ ὑφ’
<span class="lb" data-page="17b.54" data-line="11" id="l17b.54.11"></span>Ἱπποκράτους τοὔνομα, καθάπερ καὶ τὰ ἄλλα πολλὰ τῶν
<span class="lb" data-page="17b.54" data-line="12" id="l17b.54.12"></span>φυσικῶν ἐνεργειῶν τε καὶ παθῶν. ἐν οἷς ἅπασι κοινόν
<span class="lb" data-page="17b.54" data-line="13" id="l17b.54.13"></span>ἐστι τὸ ὁκόθεν ἤρξατο γενέσθαι. νῦν μὲν γὰρ ἐπὶ τῆς εἰρημένης
<span class="lb" data-page="17b.54" data-line="14" id="l17b.54.14"></span>ῥήσεως ὁ Ἱπποκράτης ὁκόθεν ἤρξατο κάμνειν
<span class="lb" data-page="17b.54" data-line="15" id="l17b.54.15"></span>ἔφη, δύναται δὲ ὡσαύτως λέγεσθαι καὶ τὸ ὁκόθεν ἤρξατο
<span class="lb" data-page="17b.54" data-line="16" id="l17b.54.16"></span>πληΐζεσθαι, πολεμεῖν, εἰρηνεύειν, μάχεσθαι, φιλεῖν ἀλλήλους,
<span class="lb" data-page="17b.54" data-line="17" id="l17b.54.17"></span>μισεῖν, τυραννεῖν καὶ πᾶν ὁτιοῦν ἄλλο τοιοῦτο. καὶ νῦν
<span class="lb" data-page="17b.54" data-line="18" id="l17b.54.18"></span>οὖν τὴν πρώτην ἀρχὴν τοῦ πτερυγώδη τινὰ γίνεσθαι λέλεκται
<span class="pb" data-page="17b.55" id="p17b.55"></span>
<span class="lb" data-page="17b.55" data-line="1" id="l17b.55.1"></span>πρὸς Ἱπποκράτους. ἀφορμὴν δ’ οὐκ ἄν τις ἀπὸ τρόπου
<span class="lb" data-page="17b.55" data-line="2" id="l17b.55.2"></span>φαίη. τίς οὖν ἐστιν αὕτη; τῆς ἐμφύτου θερμασίας,
<span class="lb" data-page="17b.55" data-line="3" id="l17b.55.3"></span>ἥτις ἐκ τῆς καρδίας ἔχει τὴν ἀρχὴν, ἡ ἀῤῥωστία. μεμάθηκας
<span class="lb" data-page="17b.55" data-line="4" id="l17b.55.4"></span>ὥσπερ ἐγκεφάλῳ μεγάλῳ μὲν ὑπάρχοντι κεφαλὴ συναύξεται,
<span class="lb" data-page="17b.55" data-line="5" id="l17b.55.5"></span>σμικρῷ δ’ ὄντι συνσμικρύνεται, κατὰ τὸν αὐτὸν
<span class="lb" data-page="17b.55" data-line="6" id="l17b.55.6"></span>λόγον καὶ τῇ καρδίᾳ συναύξεσθαί τε καὶ συμμειοῦσθαι τὸν
<span class="lb" data-page="17b.55" data-line="7" id="l17b.55.7"></span>θώρακα, τὴν καρδίαν δὲ αὐτὴν σμικρὰν γίνεσθαι πρὸς τῆς
<span class="lb" data-page="17b.55" data-line="8" id="l17b.55.8"></span>ἀῤῥωστίας τῆς ζωτικῆς δυνάμεως, ἧς οὐσίαν εἶναι τὸ ἔμφυτον
<span class="lb" data-page="17b.55" data-line="9" id="l17b.55.9"></span>θερμόν. ὅταν οὖν ἄῤῥωστος αὐτὴ φύσει τινὶ γένοιτο,
<span class="lb" data-page="17b.55" data-line="10" id="l17b.55.10"></span>τουτέστιν ἐξ ἀρχῆς, ἐκ τῆς πρώτης διαπλάσεως ἀναγκαῖόν
<span class="lb" data-page="17b.55" data-line="11" id="l17b.55.11"></span>ἐστι καὶ τὴν καρδίαν γενέσθαι μικρὰν καὶ τὸν θώρακα.
<span class="lb" data-page="17b.55" data-line="12" id="l17b.55.12"></span>τοῦ δὲ τρεῖς ἀρχὰς εἶναι τὰς διοικούσας τὸ ζῶον ἔμαθες
<span class="lb" data-page="17b.55" data-line="13" id="l17b.55.13"></span>τὰς ἀποδείξεις ἐν τῇ περὶ τῶν Ἱπποκράτους καὶ Πλάτωνος
<span class="lb" data-page="17b.55" data-line="14" id="l17b.55.14"></span>δογμάτων πραγματείᾳ. τοὺς δ’ οἰηθέντας ἀφορμὰς λέγεσθαι
<span class="lb" data-page="17b.55" data-line="15" id="l17b.55.15"></span>τοὺς πρωτοπαθοῦντας τόπους, πολλόν τε περὶ τὴν
<span class="lb" data-page="17b.55" data-line="16" id="l17b.55.16"></span>ἐξήγησιν τῆς προκειμένης ῥήσεως εὑρήσεις ἁμαρτάνοντας,
<span class="lb" data-page="17b.55" data-line="17" id="l17b.55.17"></span>κᾀν τῷ προσυπακούειν οὐ λέξιν τινὰ μίαν, ἀλλὰ λόγον ὅλον,
<span class="lb" data-page="17b.55" data-line="18" id="l17b.55.18"></span>ὡς εἰ καὶ οὕτως ἡ ῥῆσις εἴρητο· ὅσαι πτερυγώδεες φύσιες
<span class="pb" data-page="17b.56" id="p17b.56"></span>
<span class="lb" data-page="17b.56" data-line="1" id="l17b.56.1"></span>πλευρέων δι’ ἀδυναμίαν τῆς ἀφορμῆς ἐν τοῖσι κατάῤῥοισι
<span class="lb" data-page="17b.56" data-line="2" id="l17b.56.2"></span>τοῖσι κακοήθεσι, μάλιστα φθίσεσιν ἁλίσκονται καὶ ἢν ἔκκρισις
<span class="lb" data-page="17b.56" data-line="3" id="l17b.56.3"></span>εἴη καὶ ἢ μὴ εἴη κακόν. πολλῶν εἰρημένων τοῖς
<span class="lb" data-page="17b.56" data-line="4" id="l17b.56.4"></span>ἐξηγηταῖς εἰς τήνδε τὴν ῥῆσιν αὔταρκές ἐστι τὸ δοκοῦν
<span class="lb" data-page="17b.56" data-line="5" id="l17b.56.5"></span>ἀληθέστατόν γ’ ἐμοὶ καὶ ὠφελιμώτατον εἶναι τοῖς μανθάνουσι
<span class="lb" data-page="17b.56" data-line="6" id="l17b.56.6"></span>τὴν ἰατρικὴν τέχνην, ὑποτυπῶσαι μόνον ὡς οἷόν τε
<span class="lb" data-page="17b.56" data-line="7" id="l17b.56.7"></span>διὰ βραχυτάτων. τοὺς τοίνυν ἀπὸ κεφαλῆς εἰς τὸν πνεύμονα
<span class="lb" data-page="17b.56" data-line="8" id="l17b.56.8"></span>γινομένους κατάῤῥους τηνικαῦτα νομιστέον εἶναι κακοήθεις,
<span class="lb" data-page="17b.56" data-line="9" id="l17b.56.9"></span>ὅταν λεπτὰ καὶ βρωτικὰ ταῖς δυνάμεσιν ᾖ τὰ καταῤῥέοντα.
<span class="lb" data-page="17b.56" data-line="10" id="l17b.56.10"></span>ταῦτ’ οὖν οὔτε μένειν ἐν τῷ πνεύμονι προσήκει
<span class="lb" data-page="17b.56" data-line="11" id="l17b.56.11"></span>μέχρι περ ἂν πεφθέντα παχυνθῇ, καθάπερ τὰ ἄλλα ῥεύματα
<span class="lb" data-page="17b.56" data-line="12" id="l17b.56.12"></span>τὰ λεπτὰ μὲν, οὐκ ἔχοντα δὲ τὸ διαβρωτικόν τε καὶ
<span class="lb" data-page="17b.56" data-line="13" id="l17b.56.13"></span>δύσπεπτον, οὔτ’ εὐθέως ἐκκρίνεσθαι. μένοντα γὰρ ἔνδον
<span class="lb" data-page="17b.56" data-line="14" id="l17b.56.14"></span>οὐ πέττεται ῥᾳδίως καὶ φαίνεταί γε τὸ σπλάγχνον ἑλκοῦν,
<span class="lb" data-page="17b.56" data-line="15" id="l17b.56.15"></span>ἐκκρινόμενα δὲ βῆχας ἐργάζεται συντόνους, ἐφ’ αἷς ἥ τε κεφαλὴ
<span class="lb" data-page="17b.56" data-line="16" id="l17b.56.16"></span>πληροῦται, αὐτή τε πάλιν καταπέμπει τῷ πνεύμονι
<span class="lb" data-page="17b.56" data-line="17" id="l17b.56.17"></span>κατάῤῥουν, εἰς κίνδυνόν τε τοῦ ῥαγῆναί τι τῶν κατ’ αὐτὸν
<span class="lb" data-page="17b.56" data-line="18" id="l17b.56.18"></span>ἀγγείων ἀφικνεῖται διὰ τὴν ἐπὶ βηχὶ συντονίαν. εἰωθυῖαν
<span class="pb" data-page="17b.57" id="p17b.57"></span>
<span class="lb" data-page="17b.57" data-line="1" id="l17b.57.1"></span>γίνεσθαι τοῖς μὴ ῥᾳδίως ἀναπτύουσι τὰ ἐκ τοῦ πνεύμονος
<span class="lb" data-page="17b.57" data-line="2" id="l17b.57.2"></span>ὑγρὰ, λεπτὰ καὶ ὑδατώδη κατὰ τὴν σύστασιν ὄντα. γίνεται
<span class="lb" data-page="17b.57" data-line="3" id="l17b.57.3"></span>μὲν γὰρ ἡ ἄνοδος αὐτοῖς ἀναφερομένοις ὑπὸ τοῦ κατὰ τὰς
<span class="lb" data-page="17b.57" data-line="4" id="l17b.57.4"></span>βῆχας ἐκπεμπομένου πνεύματος, ὅταν δ’ ᾖ λεπτὰ καὶ ὑδατώδη,
<span class="lb" data-page="17b.57" data-line="5" id="l17b.57.5"></span>περισχίζεταί τε ταῦτα καὶ ἀντικαταφέρεται, μὴ φθάνοντα
<span class="lb" data-page="17b.57" data-line="6" id="l17b.57.6"></span>διεξελθεῖν ὅλην τὴν τραχεῖαν ἀρτηρίαν. ἀληθὲς οὖν
<span class="lb" data-page="17b.57" data-line="7" id="l17b.57.7"></span>ἐστι τὸ βλάβην ἕπεσθαι καὶ μένουσι κατὰ τὸν πνεύμονα τοῖς
<span class="lb" data-page="17b.57" data-line="8" id="l17b.57.8"></span>τούτοις ὑγροῖς καὶ κενουμένοις.
</p>
<span class="lb rule" data-page="17b.57" data-line="9" id="l17b.57.9"></span>
          </article>

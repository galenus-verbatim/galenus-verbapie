<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.19">
<span class="pb page1" data-page="17b.57" id="p17b.57"></span>
<span class="milestone ed1page page1" data-n="5.482" data-unit="ed1page" id="ed1page.5.482"></span>
<span class="milestone ed2page page1" data-n="9.451" data-unit="ed2page" id="ed2page.9.451"></span>
<span class="lb head" data-page="17b.57" data-line="10" id="l17b.57.10"></span>
            <blockquote class="quote lemma">
<span class="lb" data-page="17b.57" data-line="11" id="l17b.57.11"></span><span class="milestone ed2page" data-n="9.452" data-unit="ed2page" id="ed2page.9.452"></span>Ῥίγεα ἄρχεται γυναιξὶ μὲν μᾶλλον ἀπὸ ὀσφύος
<span class="lb" data-page="17b.57" data-line="12" id="l17b.57.12"></span>καὶ διὰ νώτου τότε ἐς κεφαλήν. ἀτὰρ καὶ ἀνδράσιν
<span class="lb" data-page="17b.57" data-line="13" id="l17b.57.13"></span>ὄπισθεν μᾶλλον ἢ ἔμπροσθεν. φρίσσουσι γὰρ τὰ ἔξωθεν
<span class="lb" data-page="17b.57" data-line="14" id="l17b.57.14"></span>μᾶλλον ἢ τὰ ἔνδον τοῦ σώματος, οἷον πήχεων, μηρῶν.
<span class="lb" data-page="17b.57" data-line="15" id="l17b.57.15"></span>ἀτὰρ καὶ τὸ δέρμα ἀραιότερον, δηλοῖ δὲ ἡ θρίξ. ἀφ’
<span class="lb" data-page="17b.57" data-line="16" id="l17b.57.16"></span>ὧν δὲ ἄλλων ῥιγοῦσιν ἴσως ἑλκέων ἄρχεται ἐκ τῶν
<span class="lb" data-page="17b.57" data-line="17" id="l17b.57.17"></span>ἀγγείων.
</blockquote>
<span class="lb rule" data-page="17b.57" data-line="18" id="l17b.57.18"></span>
            <span class="pb" data-page="17b.58" id="p17b.58"></span>
            <p>
<span class="lb" data-page="17b.58" data-line="1" id="l17b.58.1"></span>Τὰ μὲν ἄλλα τῆς ῥήσεως ἐξηγησάμεθα κατά τε τοὺς
<span class="lb" data-page="17b.58" data-line="2" id="l17b.58.2"></span>ἀφορισμοὺς καὶ τὸ δεύτερον τῶν ἐπιδημιῶν. τὸ δ’ ἐπὶ τῇ
<span class="lb" data-page="17b.58" data-line="3" id="l17b.58.3"></span>τελευτῇ προσκείμενον οὐκ ὀλίγα πράγματα παρέσχηκε τοῖς ἐξηγησαμένοις
<span class="lb" data-page="17b.58" data-line="4" id="l17b.58.4"></span>τὸ βιβλίον. ἄλλος γοῦν ἄλλως αὐτὰ γράφει, δηλοῦντες
<span class="lb" data-page="17b.58" data-line="5" id="l17b.58.5"></span>ἅπαντες ὡς οὐχ οἷόν τ’ ἐστὶ πιθανῶς ἐξηγήσασθαι τὴν
<span class="lb" data-page="17b.58" data-line="6" id="l17b.58.6"></span>ῥῆσιν, ἐάν γε τὴν ἀρχαίαν φυλάττῃ γραφήν. ἐκείνη μὲν οὖν
<span class="lb" data-page="17b.58" data-line="7" id="l17b.58.7"></span>ἐστι τοιάδε, ἐξ αὐτῆς δέ τινες τὸ ἴσως ἑλκέων ὑπαλλάξαντες
<span class="lb" data-page="17b.58" data-line="8" id="l17b.58.8"></span>ἔγραψαν ὡς ἑλκέων, ἵν’ ᾖ παράδειγμα τοῦτ’ αὐτὸ τῶν
<span class="lb" data-page="17b.58" data-line="9" id="l17b.58.9"></span>ἄλλων. οὐ γὰρ ἀφ’ ἑλκῶν μόνον, ἀλλὰ καὶ ἀποστημάτων
<span class="lb" data-page="17b.58" data-line="10" id="l17b.58.10"></span>εἰς πῦον μεταβαλλόντων ῥιγοῦσι. καὶ μέντοι καὶ καυθέντες
<span class="lb" data-page="17b.58" data-line="11" id="l17b.58.11"></span>τινὲς καὶ τμηθέντες ἐῤῥίγωσαν ἐπί τε τῇ καύσει καὶ τῇ
<span class="lb" data-page="17b.58" data-line="12" id="l17b.58.12"></span>τομῇ. τινὰς δ’ ἐθεασάμην διὰ δριμὺ φάρμακον ἐπιτεθὲν
<span class="lb" data-page="17b.58" data-line="13" id="l17b.58.13"></span>ἕλκει ῥιγώσαντας. ἀλλὰ πάντα τὰ τοιαῦτα ῥίγη φαινόμενον
<span class="lb" data-page="17b.58" data-line="14" id="l17b.58.14"></span>ἔχει τὸ προκατάρχον αἴτιον. ἑτέρα δ’ ἐστὶν ἐν τριταίοις
<span class="lb" data-page="17b.58" data-line="15" id="l17b.58.15"></span>καὶ τεταρταίοις πυρετοῖς καὶ πολλάκις ἅμα κρίσει γινόμενα,
<span class="lb" data-page="17b.58" data-line="16" id="l17b.58.16"></span>χωρὶς αἰτίας φανερᾶς, ἐφ’ ὧν φασιν εἰρῆσθαι τὸ ῥίγεα
<span class="lb" data-page="17b.58" data-line="17" id="l17b.58.17"></span>ἄρχεται γυναιξὶ μὲν μᾶλλον καὶ τὰ ἄλλα ἐφεξῆς. καίτοι γε
<span class="lb" data-page="17b.58" data-line="18" id="l17b.58.18"></span>τοῦτο πρῶτον αὐτὸ θαυμάσειν ἄν τις ὅπως ἐν τοῖς ἀφορισμοῖς,
<span class="pb" data-page="17b.59" id="p17b.59"></span>
<span class="lb" data-page="17b.59" data-line="1" id="l17b.59.1"></span>ἔνθα μάλιστα τὴν ἑαυτοῦ γνώμην ἐνδείκνυται καὶ
<span class="lb" data-page="17b.59" data-line="2" id="l17b.59.2"></span>τὸν περὶ τοῦ ῥίγος λόγον ἔγραψεν ἀποφηνάμενος καθόλου,
<span class="lb" data-page="17b.59" data-line="3" id="l17b.59.3"></span>χωρὶς διορισμοῦ τοῦ νῦν ἐν τῇ προκειμένῃ ῥήσει διδασκομένου.
<span class="lb" data-page="17b.59" data-line="4" id="l17b.59.4"></span>φαίνεται γὰρ εἰ ταύτῃ τις προσέχῃ τὸν νοῦν, οὐ
<span class="lb" data-page="17b.59" data-line="5" id="l17b.59.5"></span>πάντα μόνον τὰ ῥίγη καθ’ ἕνα τρόπον γίνεσθαι δοξάζων
<span class="lb" data-page="17b.59" data-line="6" id="l17b.59.6"></span>ἐν τῷ λέγειν· ἀφ’ ὦν δὲ ἄλλων ῥιγέουσιν, οἷον ἑλκέων, ἄρχεται
<span class="lb" data-page="17b.59" data-line="7" id="l17b.59.7"></span>ἐκ τῶν ἀγγείων, πρὸς τῷ καὶ αὐτὸ τοῦτο, ἐκ τῶν
<span class="lb" data-page="17b.59" data-line="8" id="l17b.59.8"></span>ἀγγείων ἄρχεσθαι φάναι τὸ ῥῖγος, οὔτ’ ἔχειν ἀντιδιαίρεσιν
<span class="lb" data-page="17b.59" data-line="9" id="l17b.59.9"></span>τοῖς προειρημένοις. ἔνεστι γοῦν λέγειν ὡς ἐκ τῶν ἀγγείων
<span class="lb" data-page="17b.59" data-line="10" id="l17b.59.10"></span>μὲν ἄρχεσθαι τὰ ῥίγη πάντα, τουτέστι τῆς ἐν αὐτῇ κακοχυμίας,
<span class="lb" data-page="17b.59" data-line="11" id="l17b.59.11"></span>ἀλλὰ φρίττει πρῶτα μὲν ὀσφὺς καὶ τὰ κατὰ νῶτον,
<span class="lb" data-page="17b.59" data-line="12" id="l17b.59.12"></span>ἔπειτα δὲ καὶ τὰ ἄλλα. διὰ τοῦτ’ οὖν ἔνιοι μὲν μεταγράψαντες
<span class="lb" data-page="17b.59" data-line="13" id="l17b.59.13"></span>τὴν παλαιὰν γραφὴν οὕτως ἐτύπωσαν τὴν λέξιν.
<span class="lb" data-page="17b.59" data-line="14" id="l17b.59.14"></span>ἀφ’ ὧν δὲ ἄλλων ῥιγέουσιν, ὡς ἑλκέων, ἄρχεται ἐκ τῶν ἀγγείων,
<span class="lb" data-page="17b.59" data-line="15" id="l17b.59.15"></span>ἵν’ ὁ λόγος ᾖ τοιοῦτος. ὅσα μὲν ἄνευ τόπου πεπονθότος
<span class="lb" data-page="17b.59" data-line="16" id="l17b.59.16"></span>γίνεται ῥίγη, τὴν ἀρχὴν ἐξ ὀσφύος τε καὶ νώτου
<span class="lb" data-page="17b.59" data-line="17" id="l17b.59.17"></span>λαμβάνει. τὰ δ’ ἄλλα τῶν πεπονθότων ἀφορμᾶται μορίων,
<span class="lb" data-page="17b.59" data-line="18" id="l17b.59.18"></span>ἅπερ δὴ καὶ αὐτοῦ τοῦ ῥίγους ἐστὶν ἡ αἰτία. τινὲς δ’ ἀντὶ
<span class="pb" data-page="17b.60" id="p17b.60"></span>
<span class="lb" data-page="17b.60" data-line="1" id="l17b.60.1"></span>τῶν ἀγγείων ἔγραψαν ἐναντίων, ἵν’ ἐφ’ ὧν ὁ πεπονθὼς τόπος
<span class="lb" data-page="17b.60" data-line="2" id="l17b.60.2"></span>αἴτιος γίνεται τοῦ ῥίγους, ἕλκων ἐφ’ ἑαυτὸν, ὥς φασι,
<span class="lb" data-page="17b.60" data-line="3" id="l17b.60.3"></span>κατ’ ἐκεῖνον τὸν χρόνον ἐν ᾧ ῥιγοῦσι τὸ ἐκ παντὸς τοῦ
<span class="lb" data-page="17b.60" data-line="4" id="l17b.60.4"></span>σώματος αἷμα φανεῖται τὸ ῥῖγος ἐκ τῶν ἐναντίων τοῖς πεπονθόσι
<span class="lb" data-page="17b.60" data-line="5" id="l17b.60.5"></span>μορίοις ἀρχόμενον, ἐναντία καλοῦντος αὐτοῦ τοῖς
<span class="lb" data-page="17b.60" data-line="6" id="l17b.60.6"></span>μὲν ἄνω τὰ κάτω, τοῖς δ’ ἀριστεροῖς τὰ <span class="milestone ed1page" data-n="5.483" data-unit="ed1page" id="ed1page.5.483"></span>δεξιά. δῆλον
<span class="lb" data-page="17b.60" data-line="7" id="l17b.60.7"></span>οὖν γέγονε τοῖς γε προσέχουσι τὸν νοῦν ὡς ἐξ αὐτῶν
<span class="lb" data-page="17b.60" data-line="8" id="l17b.60.8"></span>ὧν μεταγράφουσιν, ἐπ’ ἐναντιωτάτας <span class="milestone ed2page" data-n="9.453" data-unit="ed2page" id="ed2page.9.453"></span>ἀποφάσεις
<span class="lb" data-page="17b.60" data-line="9" id="l17b.60.9"></span>ἄγουσι τὸν λόγον, ἔνιοι μὲν ἐκ τῶν πεπονθότων μορίων
<span class="lb" data-page="17b.60" data-line="10" id="l17b.60.10"></span>ἄρχεσθαι τὰ ῥίγη λέγοντες, ἔνιοι δ’ ἐκ τῶν ἐναντίων αὐτοῖς,
<span class="lb" data-page="17b.60" data-line="11" id="l17b.60.11"></span>ἅπερ, ὡς αὐτοί φασι, τὰ ποῤῥωτάτω. περὶ μὲν οὖν
<span class="lb" data-page="17b.60" data-line="12" id="l17b.60.12"></span>αἰτίας, ὡς εἴρηται πολλάκις, ἔξεστι τῷ βουλομένῳ λέγειν
<span class="lb" data-page="17b.60" data-line="13" id="l17b.60.13"></span>ὡς ἂν θέλῃ, τὰ φαινόμενα δὲ ἐναργῶς οὐκ ἔξεστιν. ἀνατραπήσονται
<span class="lb" data-page="17b.60" data-line="14" id="l17b.60.14"></span>γὰρ οὕτως αἱ τέχναι πᾶσαι καὶ τῶν ἀνθρώπων
<span class="lb" data-page="17b.60" data-line="15" id="l17b.60.15"></span>ὁ βίος. φαίνεται δ’, ὡς ἐν ἀφορισμοῖς ἐδίδαξε, τὰ ῥίγη
<span class="lb" data-page="17b.60" data-line="16" id="l17b.60.16"></span>πάντα τὴν ἀρχὴν ἐξ ὀσφύος τε καὶ νώτου λαμβάνοντα καὶ
<span class="lb" data-page="17b.60" data-line="17" id="l17b.60.17"></span>τουτὶ τὸ νῦν προκείμενον ἐπὶ τῇ τελευτῇ τῆς ῥήσεως. εἰ
<span class="lb" data-page="17b.60" data-line="18" id="l17b.60.18"></span>μὲν οὖν ὁ συνθεὶς τὸ βιβλίον, ὡς λέγουσι, Θέσσαλος ὁ τοῦ
<span class="pb" data-page="17b.61" id="p17b.61"></span>
<span class="lb" data-page="17b.61" data-line="1" id="l17b.61.1"></span>Ἱπποκράτους υἱὸς, ἐν τοῖς τοῦ πατρὸς ὑπομνήμασιν εὑρὼν
<span class="lb" data-page="17b.61" data-line="2" id="l17b.61.2"></span>ἐξεγράψατο, κακῶς ἐποίησεν ἐγγράψας αὐτὸ τῷ βιβλίῳ. τὰ
<span class="lb" data-page="17b.61" data-line="3" id="l17b.61.3"></span>γὰρ ὑπὸ τοῦ πατρὸς κεκριμένα χρόνῳ πολλῷ καὶ διὰ τῶν
<span class="lb" data-page="17b.61" data-line="4" id="l17b.61.4"></span>ἀφορισμῶν εἰς ἀπόφασιν καθολικὴν ἠγμένα βεβαιότερα
<span class="lb" data-page="17b.61" data-line="5" id="l17b.61.5"></span>νομίζειν αὐτὸν ἐχρῆν εἶναι τῶν, ὁπότ’ ἐζήτει, πρόσθεν οὐδέπω
<span class="lb" data-page="17b.61" data-line="6" id="l17b.61.6"></span>γινωσκομένων. εἰ δ’ αὐτὸς ἐξ αὐτοῦ προσέγραψε τοῦτο,
<span class="lb" data-page="17b.61" data-line="7" id="l17b.61.7"></span>πολὺ χεῖρον ἔπραξε, τὴν τοῦ πατρὸς ἀπόφασιν καθολικὴν
<span class="lb" data-page="17b.61" data-line="8" id="l17b.61.8"></span>διαστρέψας ἐπὶ τὸ φαῦλον. εἰ δ’ ἄλλος τις τῶν μετὰ Θέσσαλον
<span class="lb" data-page="17b.61" data-line="9" id="l17b.61.9"></span>ἔγραψε τὸ βιβλίον τοῦτο, κακῶς ἐκεῖνος ἐποίησεν.
<span class="lb" data-page="17b.61" data-line="10" id="l17b.61.10"></span>καὶ γὰρ ὡς εἴρηται πολλάκις ἡ πεῖρα κρείττων ἐστὶ τῶν
<span class="lb" data-page="17b.61" data-line="11" id="l17b.61.11"></span>ἐναργῶς φαινομένων, οὐχ ὁ λόγος, ὃν ἂν ἕκαστος ἑαυτῷ
<span class="lb" data-page="17b.61" data-line="12" id="l17b.61.12"></span>πιθανῶς ἀναπλάσῃ. τοῦ γὰρ ὅτι δὴ γίνεται τόδε τι
<span class="lb" data-page="17b.61" data-line="13" id="l17b.61.13"></span>συμφωνηθέντος ὁ λόγος ζητεῖ καὶ διατείνεται· τοῦ δ’ ὅλως
<span class="lb" data-page="17b.61" data-line="14" id="l17b.61.14"></span>φαινομένου γίνεσθαι ληρῶδές ἐστιν ὡς γενομένου λέγειν
<span class="lb" data-page="17b.61" data-line="15" id="l17b.61.15"></span>αἰτίαν. εἴρηται δὲ καὶ ἄλλα τινὰ τοῖς ἐξηγηταῖς εἰς τὴν
<span class="lb" data-page="17b.61" data-line="16" id="l17b.61.16"></span>προκειμένην ῥῆσιν. ἀλλ’ ἔγωγε πολλάκις ἤδη παρῃτησάμην
<span class="lb" data-page="17b.61" data-line="17" id="l17b.61.17"></span>ἁπάντων μεμνῆσθαι καὶ μάλισθ’ ὅταν αὐτῶν
<span class="pb" data-page="17b.62" id="p17b.62"></span>
<span class="lb" data-page="17b.62" data-line="1" id="l17b.62.1"></span>τὰ πιθανώτατα δόξαντα εἶναι βασανιζόμενα φαίνηται
<span class="lb" data-page="17b.62" data-line="2" id="l17b.62.2"></span>ψευδῆ.
</p>
<span class="lb rule" data-page="17b.62" data-line="3" id="l17b.62.3"></span>
          </article>

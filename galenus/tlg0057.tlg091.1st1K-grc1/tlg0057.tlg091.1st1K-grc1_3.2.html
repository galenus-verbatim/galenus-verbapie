<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.2">
<span class="pb page1" data-page="17b.7" id="p17b.7"></span>
<span class="milestone ed1page page1" data-n="5.474" data-unit="ed1page" id="ed1page.5.474"></span>
<span class="milestone ed2page page1" data-n="9.435" data-unit="ed2page" id="ed2page.9.435"></span>
<span class="lb head" data-page="17b.7" data-line="8" id="l17b.7.8"></span>
            <blockquote class="quote lemma">
<span class="lb" data-page="17b.7" data-line="9" id="l17b.7.9"></span><span class="milestone ed1page" data-n="5.475" data-unit="ed1page" id="ed1page.5.475"></span>Καθαίρεσις δρόμοισι, πάλῃσιν, ἡσυχίῃσι, πολλῇσι
<span class="lb" data-page="17b.7" data-line="10" id="l17b.7.10"></span>περιπάτοισι ταχέσιν, οἶσιν ἑφθὴ μᾶζα, τὸ πλεῖστον ἄρτος
<span class="lb" data-page="17b.7" data-line="11" id="l17b.7.11"></span>ὀλίγος.
</blockquote>
<span class="lb rule" data-page="17b.7" data-line="12" id="l17b.7.12"></span>
            <p>
<span class="lb" data-page="17b.7" data-line="13" id="l17b.7.13"></span>Τὸ μὲν τῆς κενώσεως ὄνομα κατὰ μόνων τῶν ὑγρῶν
<span class="lb" data-page="17b.7" data-line="14" id="l17b.7.14"></span>λέγεται, τὸ δὲ τῆς καθαιρέσεως μᾶλλον μὲν ἐπὶ τῶν στερεῶν,
<span class="lb" data-page="17b.7" data-line="15" id="l17b.7.15"></span>ἐνίοτε δὲ κᾀπὶ τῶν ὑγρῶν. καὶ μέντοι καὶ τὰ νῦν
<span class="lb" data-page="17b.7" data-line="16" id="l17b.7.16"></span>εἰρημένα κοινὰ τῆς τε τῶν ὑγρῶν καὶ τῆς τῶν στερεῶν
<span class="lb" data-page="17b.7" data-line="17" id="l17b.7.17"></span>μειώσεώς ἐστιν, ὅταν ἄνευ καθάρσεως ἢ κενώσεως αἵματος
<span class="pb" data-page="17b.8" id="p17b.8"></span>
<span class="lb" data-page="17b.8" data-line="1" id="l17b.8.1"></span>αὐτὰς ποιήσασθαι βουληθῶμεν, ἐπὶ τῶν ὑγιαινόντων δηλονότι.
<span class="lb" data-page="17b.8" data-line="2" id="l17b.8.2"></span>νοσοῦντα γὰρ οὐδεὶς δρόμοις καὶ πάλαις θεραπεύσει.
<span class="lb" data-page="17b.8" data-line="3" id="l17b.8.3"></span>κοινὸν γὰρ καὶ τούτων καὶ τῶν ἄλλων ἐστὶ τῶν ὁμοίων αὐτοῖς
<span class="lb" data-page="17b.8" data-line="4" id="l17b.8.4"></span>τὸ τῶν γυμνασίων γένος, ἐκτεταμένων ἐπί τε δίσκων
<span class="lb" data-page="17b.8" data-line="5" id="l17b.8.5"></span>καὶ ἀκοντίων βολὰς, ἅλματά τε καὶ ἀλτῆρας, ὁπλομάχας τε
<span class="lb" data-page="17b.8" data-line="6" id="l17b.8.6"></span>καὶ πάντα τὰ κατὰ τὸν βίον ἔργα καὶ μάλισθ’ ὅσα κατὰ
<span class="lb" data-page="17b.8" data-line="7" id="l17b.8.7"></span>γεωργίαν πονοῦσιν ἀροῦντές τε καὶ θερίζοντες καὶ σκάπτοντες.
<span class="lb" data-page="17b.8" data-line="8" id="l17b.8.8"></span>ἅπαντ’ οὖν τὰ γυμνάσια καὶ τῶν σαρκῶν καὶ πιμελῶν
<span class="lb" data-page="17b.8" data-line="9" id="l17b.8.9"></span>καὶ χυμῶν πλῆθος μειοῖ. χρῆσθαι δ’ ἐφ’ ἑνὸς σώματος
<span class="lb" data-page="17b.8" data-line="10" id="l17b.8.10"></span>αὐτοῖς ἀδύνατον, ἀλλὰ κατὰ τὰς ἕξεις καὶ κατὰ τὰς ἡλικίας
<span class="lb" data-page="17b.8" data-line="11" id="l17b.8.11"></span>καὶ τὴν δύναμιν καὶ τὸ ἔθος, ἐξευρίσκειν ἑκάστῳ προσήκει
<span class="lb" data-page="17b.8" data-line="12" id="l17b.8.12"></span>τὸ ἐπιτήδειον γυμνάσιον, ὡς ἐν τοῖς ὑγιεινοῖς ἐμάθετε. νυνὶ
<span class="lb" data-page="17b.8" data-line="13" id="l17b.8.13"></span>γὰρ ἐκ τῆς τῶν Ἱπποκράτους συγγραμμάτων ἐξηγήσεως οὐ
<span class="lb" data-page="17b.8" data-line="14" id="l17b.8.14"></span>τὰ τῆς ἰατρικῆς θεωρήματα μανθάνετε, προμεμαθηκότες
<span class="lb" data-page="17b.8" data-line="15" id="l17b.8.15"></span>ταῦτα κατὰ τάξιν ἐν ταῖς οἰκείαις πραγματείαις, ἐν αἷς
<span class="lb" data-page="17b.8" data-line="16" id="l17b.8.16"></span>ἁπάσαις τά τε δόγματα αὐτοῦ μετὰ ἀποδείξεως ἔγνωτε καὶ
<span class="lb" data-page="17b.8" data-line="17" id="l17b.8.17"></span>τὰ τοῖς δόγμασιν <span class="milestone ed2page" data-n="9.436" data-unit="ed2page" id="ed2page.9.436"></span>ἀκόλουθα κατὰ μέρος ἅπαντα.
<span class="lb" data-page="17b.8" data-line="18" id="l17b.8.18"></span>βουληθέντες δὲ τῶν εἰρημένων παρ’ αὐτοῦ τὴν ἱστορίαν
<span class="pb" data-page="17b.9" id="p17b.9"></span>
<span class="lb" data-page="17b.9" data-line="1" id="l17b.9.1"></span>προσκτήσασθαι, ταῦτα ἠξιώσατέ με τὰ ὑπομνήμαθ’ ὑμῖν
<span class="lb" data-page="17b.9" data-line="2" id="l17b.9.2"></span>ποιήσασθαι, καίτοι μὴ προῃρημένον. αἱ γὰρ ἀσαφεῖς λέξεις
<span class="lb" data-page="17b.9" data-line="3" id="l17b.9.3"></span>ἐπιστημονικὴν ἐξήγησιν οὐ προσίενται. νῦν γοῦν εὐθέως
<span class="lb" data-page="17b.9" data-line="4" id="l17b.9.4"></span>ἐφεξῆς γεγραμμένου τοῦ ἡσυχίῃσιν, οὐκ ἔστι γνῶναι σαφῶς
<span class="lb" data-page="17b.9" data-line="5" id="l17b.9.5"></span>ὃ βούλεται δηλῶσαι διὰ τῆς φωνῆς ταύτης ὁ Ἱπποκράτης.
<span class="lb" data-page="17b.9" data-line="6" id="l17b.9.6"></span>στοχάζεσθαι δὲ χρὴ, καθάπερ ἐν ταῖς ἄλλαις ἀσαφέσι λέξεσιν,
<span class="lb" data-page="17b.9" data-line="7" id="l17b.9.7"></span>οὕτως κᾀν ταύτῃ, τὸ μέν τι τῷδε φαίνεσθαι πιθανώτερον
<span class="lb" data-page="17b.9" data-line="8" id="l17b.9.8"></span>εἶναι, τὸ δὲ τῷδε. καὶ γὰρ καὶ πέφηνε καὶ ἄλλος
<span class="lb" data-page="17b.9" data-line="9" id="l17b.9.9"></span>ἄλλως ἐξηγεῖται τὴν ἡσυχίαν. ἐγχωρεῖ γοῦν ἐπί τε τῶν
<span class="lb" data-page="17b.9" data-line="10" id="l17b.9.10"></span>μεταξὺ διαναπαύσεων ἐν τοῖς γυμνασίοις εἰρῆσθαι, καθάπερ
<span class="lb" data-page="17b.9" data-line="11" id="l17b.9.11"></span>ἐν ἀφορισμοῖς εἶπεν· ὁκόταν ἄρξηται πονέειν τὸ διαναπαύειν
<span class="lb" data-page="17b.9" data-line="12" id="l17b.9.12"></span>εὐθὺς ἄκοπον. ἐγχωρεῖ δὲ κᾀπὶ τῶν ταῖς ὅλαις
<span class="lb" data-page="17b.9" data-line="13" id="l17b.9.13"></span>ἡμέραις ἐσομένων ἡσυχιῶν ἐν τοῖς μεταξὺ λελέχθαι. δύναται
<span class="lb" data-page="17b.9" data-line="14" id="l17b.9.14"></span>δὲ καὶ τελείαν ἡσυχίαν ἐπί τινων σωμάτων συμβουλεύειν.
<span class="lb" data-page="17b.9" data-line="15" id="l17b.9.15"></span>εἰ γὰρ οὕτως αὐτὸς εἶπε, κίνησις κρατύνει, ἀργίη
<span class="lb" data-page="17b.9" data-line="16" id="l17b.9.16"></span>τήκει, δύναιτ’ ἄν ποτε καὶ βίος ἀργὸς λεπτῦναι τὸ σῶμα.
<span class="lb" data-page="17b.9" data-line="17" id="l17b.9.17"></span>καὶ γὰρ τεθεάμεθά τισιν οὕτω συμβῆναι ἐκ μεταστάσεως
<span class="lb" data-page="17b.9" data-line="18" id="l17b.9.18"></span>εἰς ἀργίαν τῶν γυμνασίων. ἀλλὰ διορισμῶν ἀκριβῶν ἐστι
<span class="pb" data-page="17b.10" id="p17b.10"></span>
<span class="lb" data-page="17b.10" data-line="1" id="l17b.10.1"></span>χρεία, τίνες εἰσὶν οἱ τούτων δεησόμενοι λεπτύνσεως ἕνεκεν.
<span class="lb" data-page="17b.10" data-line="2" id="l17b.10.2"></span>οὐ γὰρ δεῖ κενώσεώς γε πλεοναζόντων ὑγρῶν. οὐδέποτε γὰρ
<span class="lb" data-page="17b.10" data-line="3" id="l17b.10.3"></span>ἀργία τοῦτο ποιεῖν πέφυκεν. εἰκότως οὖν ἔνιοι περὶ καθαιρέσεως
<span class="lb" data-page="17b.10" data-line="4" id="l17b.10.4"></span>σαρκῶν τὸν λόγον αὐτῷ νῦν εἶναί φασιν, οὐ κενώσεως
<span class="lb" data-page="17b.10" data-line="5" id="l17b.10.5"></span>ὑγρῶν ὡς ἐν πληθώραις τε καὶ ταῖς ὑδαρώδεσιν
<span class="lb" data-page="17b.10" data-line="6" id="l17b.10.6"></span>ἕξεσι γίνεται. δυνατόν γε μὴν ἐπ’ ἀμφοτέρων αὐτοῦ τὸν
<span class="lb" data-page="17b.10" data-line="7" id="l17b.10.7"></span>λόγον πεποιημένου κατάλογον εἶναι πάντων τῶν βοηθημάτων,
<span class="lb" data-page="17b.10" data-line="8" id="l17b.10.8"></span>ὅσα τε κοινὰ τῶν καθαιρέσεων ἀμφοτέρων ἐστὶ καὶ
<span class="lb" data-page="17b.10" data-line="9" id="l17b.10.9"></span>ὅσα τε καθ’ ἑτέραν αὐτῶν ἴδια. δύναται δὲ μετὰ τὰ γυμνάσια
<span class="lb" data-page="17b.10" data-line="10" id="l17b.10.10"></span>τὴν ἡσυχίαν γεγραφέναι περὶ τῶν καθ’ ἑκάστην ἡμέραν
<span class="lb" data-page="17b.10" data-line="11" id="l17b.10.11"></span>γυμνασίων καὶ τῆς ἐπ’ αὐτοῖς ἡσυχίας ποιούμενος τὸν λόγον,
<span class="lb" data-page="17b.10" data-line="12" id="l17b.10.12"></span>ἴνα γυμνασάμενοι μὴ προσφέρωνται τὰ σιτία εὐθέως, καθάπερ
<span class="lb" data-page="17b.10" data-line="13" id="l17b.10.13"></span>ἔθος ἐστὶ, διασώζοντες ἐν τῷ σώματι τὴν ἐκ τῶν
<span class="lb" data-page="17b.10" data-line="14" id="l17b.10.14"></span>γυμνασίων θερμασίαν, ἀλλὰ τελέως ἀπεψυγμένοι. καὶ γὰρ
<span class="lb" data-page="17b.10" data-line="15" id="l17b.10.15"></span>τοῦτ’ ἐν τοῖς ὑγιεινοῖς ἐμάθετε λελεγμένον ὀρθῶς, ἄλλοις τε
<span class="lb" data-page="17b.10" data-line="16" id="l17b.10.16"></span>καὶ τῷ Ἐρασιστράτῳ, ὥστε κᾀκ τούτου δῆλον γίνεσθαι,
<span class="lb" data-page="17b.10" data-line="17" id="l17b.10.17"></span>πολὺ τὸ στοχαστικὸν ἐν ταῖς ἐξηγήσεσιν εἶναι τῶν διὰ συντομίαν
<span class="lb" data-page="17b.10" data-line="18" id="l17b.10.18"></span>ἀσαφῶς ἡρμηνευμένων. ὅταν δὲ καὶ γράφειν τὴν
<span class="pb" data-page="17b.11" id="p17b.11"></span>
<span class="lb" data-page="17b.11" data-line="1" id="l17b.11.1"></span>λέξιν ὡς ἂν ἐθέλῃ τις ἑξῇ, πολὺ δή που μᾶλλον ἄδηλον
<span class="lb" data-page="17b.11" data-line="2" id="l17b.11.2"></span>γίνεται τὸ τῆς γνώμης τοῦ παλαιοῦ. νῦν γοῦν ἐν τῇ προκειμένῃ
<span class="lb" data-page="17b.11" data-line="3" id="l17b.11.3"></span>ῥήσει γράφουσιν ἔνιοι, ἡσυχίῃσι πολλῇσι, οὔτε τῶν
<span class="lb" data-page="17b.11" data-line="4" id="l17b.11.4"></span>παλαιῶν ἀντιγράφων, οὔτε τῶν πρῶτον ἐξηγησαμένων τὸ
<span class="lb" data-page="17b.11" data-line="5" id="l17b.11.5"></span>βιβλίον ἐπισταμένων τὴν γραφὴν ταύτην. εἰ δ’ ἀναγκάζει
<span class="lb" data-page="17b.11" data-line="6" id="l17b.11.6"></span>τις ἡμᾶς αὐτὴν ἐξηγήσασθαι τὴν μετὰ τὰ γυμνάσια γινομένην
<span class="lb" data-page="17b.11" data-line="7" id="l17b.11.7"></span>ἡσυχίαν, φήσομεν ἀξιοῦν αὐτὸν ποιεῖσθαι πολλήν. ἀλλὰ
<span class="lb" data-page="17b.11" data-line="8" id="l17b.11.8"></span>ταύτην μὲν ἐατέον, τὴν δ’ ὁμολογουμένην ἅπασι γραφὴν
<span class="lb" data-page="17b.11" data-line="9" id="l17b.11.9"></span>ἐξηγούμενοι, συμβουλεύειν αὐτὸν ἐροῦμεν πολλοῖς περιπάτοις
<span class="lb" data-page="17b.11" data-line="10" id="l17b.11.10"></span>καὶ ὀξέσι χρῆσθαι. παχύνουσι γὰρ οἱ βραδεῖς, ὥσπερ
<span class="lb" data-page="17b.11" data-line="11" id="l17b.11.11"></span>καὶ τὰ βραδέα γυμνάσια. καὶ θαυμάζω γε πῶς ἐπ’ ἐκείνων
<span class="lb" data-page="17b.11" data-line="12" id="l17b.11.12"></span>παρέλιπε τοῦ ταχέσι. καὶ γὰρ δρόμοι ταχεῖς καὶ
<span class="lb" data-page="17b.11" data-line="13" id="l17b.11.13"></span>γυμνάσια τοιαῦτα καὶ σαρκῶν ὄγκον καθαιρεῖ καὶ χυμῶν
<span class="lb" data-page="17b.11" data-line="14" id="l17b.11.14"></span>πλῆθος κενοῖ καὶ σχεδὸν ἅπασιν ὁμολογεῖται τοῦτο καὶ γυμνασταῖς
<span class="lb" data-page="17b.11" data-line="15" id="l17b.11.15"></span>καὶ ἰατροῖς. ὁ δ’ οὖν Ἱπποκράτης ἐφεξῆς ἔγραψε
<span class="lb" data-page="17b.11" data-line="16" id="l17b.11.16"></span>περὶ τῆς ἐπιτηδείου τροφῆς τοῖς καθαιρέσεως δεομένοις,
<span class="lb" data-page="17b.11" data-line="17" id="l17b.11.17"></span>ὡς εἴωθεν, ἐκ τοῦ παραδείγματος ἑνὸς ἑαυτῷ ὑπόμνησιν
<span class="pb" data-page="17b.12" id="p17b.12"></span>
<span class="lb" data-page="17b.12" data-line="1" id="l17b.12.1"></span>ποιησάμενος τοῦ καθόλου πᾶσιν ἁρμόττοντος. <span class="milestone ed2page" data-n="9.437" data-unit="ed2page" id="ed2page.9.437"></span>ἔστι
<span class="lb" data-page="17b.12" data-line="2" id="l17b.12.2"></span>δὲ τούτοις καθόλου τροφὰς διδόναι μὴ τροφίμους, ὁποῖόν
<span class="lb" data-page="17b.12" data-line="3" id="l17b.12.3"></span>ἐστι τὸ χοίρειον κρέας, ἀλλ’ ὀλιγοτρόφους, ὁποῖόν ἐστι τὸ
<span class="lb" data-page="17b.12" data-line="4" id="l17b.12.4"></span>τῆς ὄϊος, ὅπερ ἐστὶ τοῦ προβάτου. καὶ ἡ μᾶζα δὲ τῶν ὀλιγοτρόφων
<span class="lb" data-page="17b.12" data-line="5" id="l17b.12.5"></span>ἐστί. διὰ τοῦτ’ οὖν ταύτης μὲν τὸ πλεῖστον, ὀλίγον
<span class="lb" data-page="17b.12" data-line="6" id="l17b.12.6"></span>δὲ τοῦ ἄρτου λαμβάνειν κελεύει.
</p>
<span class="lb rule" data-page="17b.12" data-line="7" id="l17b.12.7"></span>
          </article>

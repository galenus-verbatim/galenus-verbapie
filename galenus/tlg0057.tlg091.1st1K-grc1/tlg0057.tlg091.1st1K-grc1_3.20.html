<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.20">
<span class="pb page1" data-page="17b.62" id="p17b.62"></span>
<span class="milestone ed1page page1" data-n="5.483" data-unit="ed1page" id="ed1page.5.483"></span>
<span class="milestone ed2page page1" data-n="9.453" data-unit="ed2page" id="ed2page.9.453"></span>
<span class="lb head" data-page="17b.62" data-line="4" id="l17b.62.4"></span>
            <blockquote class="quote lemma">
<span class="lb" data-page="17b.62" data-line="5" id="l17b.62.5"></span>Κεφάλαιον ἐκ τῆς γενέσεως καὶ ἀφορμῆς καὶ πλείστων λόγων
<span class="lb" data-page="17b.62" data-line="6" id="l17b.62.6"></span>καὶ κατὰ μικρὸν γινωσκομένων συνάγοντα καὶ καταμανθάνοντα,
<span class="lb" data-page="17b.62" data-line="7" id="l17b.62.7"></span>εἰ ὅμοιά ἐστιν ἀλλήλοισιν καὶ εἰ μὴ ὅμοια
<span class="lb" data-page="17b.62" data-line="8" id="l17b.62.8"></span>ἀλλήλοισίν εἰσιν, ὡς ἐκ τῶν ἀνομοιοτήτων ὁμοιότης γένηται
<span class="lb" data-page="17b.62" data-line="9" id="l17b.62.9"></span>μία, οὕτως ἂν εἴη ὁδός. οὕτω καὶ τῶν ὀρθῶς ἐχόντων
<span class="lb" data-page="17b.62" data-line="10" id="l17b.62.10"></span>δοκιμασίη καὶ τῶν μὴ ἐχόντων ἔλεγχος.
</blockquote>
<span class="lb rule" data-page="17b.62" data-line="11" id="l17b.62.11"></span>
            <p>
<span class="lb" data-page="17b.62" data-line="12" id="l17b.62.12"></span>Οὐ τὸ προστάττειν ἃ νῦν εἶπεν, ἀλλὰ τὸ πράττειν ἐπὶ
<span class="lb" data-page="17b.62" data-line="13" id="l17b.62.13"></span>τῶν νοσούντων αὐτὰ δύσκολον, ὅλως γοῦν τῆς τέχνης τὸ
<span class="lb" data-page="17b.62" data-line="14" id="l17b.62.14"></span>κεφάλαιον ἐν αὐτοῖς ἐστιν. ἐάν γάρ τις ἀκριβῶς εἰδῇ τήν
<span class="lb" data-page="17b.62" data-line="15" id="l17b.62.15"></span>τ’ ἐκ πρώτης γενέσεως φύσιν τοῦ νοσοῦντος, ἐκ τίνος τε
<span class="lb" data-page="17b.62" data-line="16" id="l17b.62.16"></span>νῦν αἰτίας νοσεῖ καὶ διὰ πολλῶν λόγων κατὰ μικρὸν γινωσκομένων,
<span class="lb" data-page="17b.62" data-line="17" id="l17b.62.17"></span>ἐπισκοπούμενος τάς τε φαινομένας ὁμοιότητας
<span class="pb" data-page="17b.63" id="p17b.63"></span>
<span class="lb" data-page="17b.63" data-line="1" id="l17b.63.1"></span>καὶ τὰς δοκούσας ἀνομοιότητας εἶναι καὶ τἄλλα τὰ διὰ
<span class="lb" data-page="17b.63" data-line="2" id="l17b.63.2"></span>τῆς ῥήσεως εἰρημένα καλῶς εὑρίσκῃ, θεραπεύειν οὕτως δυνήσεται
<span class="lb" data-page="17b.63" data-line="3" id="l17b.63.3"></span>κάλλιστα. σκεψώμεθα οὖν ἅπαντα τὰ κατὰ μέρος,
<span class="lb" data-page="17b.63" data-line="4" id="l17b.63.4"></span>ἀναμιμνήσκοντες μὲν ὅσα δι’ ἄλλων ἐπὶ πλέον ἐξειργάσμεθα,
<span class="lb" data-page="17b.63" data-line="5" id="l17b.63.5"></span>προστιθέντες δ’ αὐτοῖς εἴ τι λείποι. τὸ μὲν οὖν ἐπίστασθαι
<span class="lb" data-page="17b.63" data-line="6" id="l17b.63.6"></span>τὴν ἐκ τῆς πρώτης γενέσεως ἑκάστῳ τῶν θεραπευομένων
<span class="lb" data-page="17b.63" data-line="7" id="l17b.63.7"></span>φύσιν εἴρηται καὶ δέδεικται πολλάκις ὅπως ἄν
<span class="lb" data-page="17b.63" data-line="8" id="l17b.63.8"></span>τις κάλλιστα πράττῃ. δέδεικται δ’ οὐδὲν ἧττον ἃ χρὴ περί
<span class="lb" data-page="17b.63" data-line="9" id="l17b.63.9"></span>τε τῶν πεπονθότων τόπων καὶ τῶν συμπαθούντων αὐτοῖς
<span class="lb" data-page="17b.63" data-line="10" id="l17b.63.10"></span>ἐπίστασθαί τε καὶ διαγινώσκειν ἀκριβῶς ἐπὶ τῶν νοσούντων.
<span class="lb" data-page="17b.63" data-line="11" id="l17b.63.11"></span>ὥσπερ γε καὶ περὶ τῶν αἰτίων ὅσα γε προκατάρχοντα
<span class="lb" data-page="17b.63" data-line="12" id="l17b.63.12"></span><span class="milestone ed2page" data-n="9.454" data-unit="ed2page" id="ed2page.9.454"></span>καλοῦσι καὶ ὅσα προηγούμενα καὶ ὅσα συνεκτικά.
<span class="lb" data-page="17b.63" data-line="13" id="l17b.63.13"></span>δέδεικται δὲ καὶ κατ’ αὐτὸ τοῦτο τὸ βιβλίον, ἡνίκα ἔλεγεν
<span class="lb" data-page="17b.63" data-line="14" id="l17b.63.14"></span>ἡ περὶ τὸν κάμνοντα οἰκονομία, τίνα χρησίμως ἄν τις
<span class="lb" data-page="17b.63" data-line="15" id="l17b.63.15"></span>ἐκ τῶν τοῦ κάμνοντος λόγων ἀθροίσειεν εἰς τὰ τῆς τέχνης
<span class="lb" data-page="17b.63" data-line="16" id="l17b.63.16"></span>ἔργα. καὶ μέντοι καὶ ὡς ἐκ τῶν κατὰ μέρος ἐν αὐτῇ θεωρουμένων
<span class="lb" data-page="17b.63" data-line="17" id="l17b.63.17"></span>ἐπισκοπούμενον τὰς ἀνομοιότητας εἰς μίαν ἄγειν
<span class="lb" data-page="17b.63" data-line="18" id="l17b.63.18"></span>καθόλου τε καὶ κοινὴν ὁμοιότητα προσήκει. τὰ πλεῖστα
<span class="pb" data-page="17b.64" id="p17b.64"></span>
<span class="lb" data-page="17b.64" data-line="1" id="l17b.64.1"></span>δὲ τῶν ἐν τούτοις τοῖς βιβλίοις γεγραμμένων ἐστὶ χρήσιμα,
<span class="lb" data-page="17b.64" data-line="2" id="l17b.64.2"></span>τὸ δ’ ἐφεξῆς εἰρημένον αὖθις ἀνομοιότητας τούτοισι τὴν
<span class="lb" data-page="17b.64" data-line="3" id="l17b.64.3"></span>ἀπὸ τῶν καθόλου καὶ κοινῶν καὶ ὁμοίων εἰς τὰς διαφορὰς
<span class="lb" data-page="17b.64" data-line="4" id="l17b.64.4"></span>τομὴν ἐνδείκνυται. δέδεικται δ’ ἡμῖν καὶ τοῦτο κατὰ πάντα
<span class="lb" data-page="17b.64" data-line="5" id="l17b.64.5"></span>τὰ μέρη τῆς τέχνης. ἐν μὲν τῷ περὶ τῆς διαφορᾶς τῶν
<span class="lb" data-page="17b.64" data-line="6" id="l17b.64.6"></span>συμπτωμάτων, ἐπὶ τῆς τοῦ γενικοῦ συμπτώματος. οὕτως
<span class="lb" data-page="17b.64" data-line="7" id="l17b.64.7"></span>δὲ κᾀν τοῖς περὶ διαφορᾶς τῶν σφυγμῶν καὶ τοῦ σφυγμοῦ.
<span class="lb" data-page="17b.64" data-line="8" id="l17b.64.8"></span>ἀλλὰ καὶ κατὰ ταύτας τὰς διαφορὰς πάλιν ὁμοιότης ἐστὶ
<span class="lb" data-page="17b.64" data-line="9" id="l17b.64.9"></span>καὶ τέμνεταί γε πάλιν ἑκάστη διαφορὰ, καθάπερ ἐδιδάξαμεν,
<span class="lb" data-page="17b.64" data-line="10" id="l17b.64.10"></span>εἰς ἄλλας μερικωτέρας διαφορὰς, καὶ αὗται πάλιν ἔχουσιν
<span class="lb" data-page="17b.64" data-line="11" id="l17b.64.11"></span>ὁμοιότητάς τινας. κατὰ τοῦτ’ οὖν εἰπὼν αὖθις, τὰς
<span class="lb" data-page="17b.64" data-line="12" id="l17b.64.12"></span>ἀνομοιότητας τούτοισιν, ἐπήνεγκε καὶ εἰ ὅμοια ἀλλήλοισιν,
<span class="lb" data-page="17b.64" data-line="13" id="l17b.64.13"></span>ἵν’ ἀκούσωμεν περισπασθέντος τοῦ κατὰ τί. βούλεται γὰρ
<span class="lb" data-page="17b.64" data-line="14" id="l17b.64.14"></span>ἡμᾶς γινώσκειν τὰς ὁμοιότητας, αἵπερ εἰσὶ διαφοραὶ, κατὰ
<span class="lb" data-page="17b.64" data-line="15" id="l17b.64.15"></span>τί πάλιν ὅμοιαί εἰσιν ἀλλήλαις, ὡς ἐκ τῶν ὁμοιοτήτων ὁμοιότης
<span class="lb" data-page="17b.64" data-line="16" id="l17b.64.16"></span>γένηται μία. καὶ γὰρ αὐτὴ καθ’ ἑαυτὴν ἑκάστη διαφορὰ
<span class="lb" data-page="17b.64" data-line="17" id="l17b.64.17"></span>κοινὴν ἔχει ὁμοιότητα καὶ πάσας ἡ γενικὴ περιλαμβάνει.
<span class="pb" data-page="17b.65" id="p17b.65"></span>
<span class="lb" data-page="17b.65" data-line="1" id="l17b.65.1"></span>καλῶς οὖν εἶπεν αὕτη. ἡ γὰρ ὁδὸς, ὀρθὴ κατὰ
<span class="lb" data-page="17b.65" data-line="2" id="l17b.65.2"></span>πᾶσαν δηλονότι τέχνης σύστασίν ἐστιν, ὡς ἔμαθες. κεκλήκασι
<span class="lb" data-page="17b.65" data-line="3" id="l17b.65.3"></span>δὲ οὐχ ὁδὸν, ἀλλὰ μέθοδον οἱ μεθ’ Ἱπποκράτην τὴν
<span class="lb" data-page="17b.65" data-line="4" id="l17b.65.4"></span>τοιαύτην ὁδὸν, ἔξ ἧς καὶ τῶν ὀρθῶς εὑρισκομένων τε καὶ
<span class="lb" data-page="17b.65" data-line="5" id="l17b.65.5"></span>γινομένων ἐν ταῖς τέχναις δοκιμασία καὶ τῶν οὐκ ὀρθῶς
<span class="lb" data-page="17b.65" data-line="6" id="l17b.65.6"></span>ἐχόντων ὁ ἔλεγχος γίνεται.
</p>
<span class="lb rule" data-page="17b.65" data-line="7" id="l17b.65.7"></span>
          </article>

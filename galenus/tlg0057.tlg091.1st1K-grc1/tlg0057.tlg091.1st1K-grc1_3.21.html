<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.21">
<span class="pb page1" data-page="17b.65" id="p17b.65"></span>
<span class="milestone ed1page page1" data-n="5.483" data-unit="ed1page" id="ed1page.5.483"></span>
<span class="milestone ed2page page1" data-n="9.454" data-unit="ed2page" id="ed2page.9.454"></span>
<span class="lb head" data-page="17b.65" data-line="8" id="l17b.65.8"></span>
            <blockquote class="quote lemma">
<span class="lb" data-page="17b.65" data-line="9" id="l17b.65.9"></span>Αἱμοῤῥαγίη ἐκ ῥινῶν ἢ τοῖσιν ὑποχλωρομέλασιν ἢ τοῖσιν
<span class="lb" data-page="17b.65" data-line="10" id="l17b.65.10"></span>ἐρυθροχλώροις ἢ τοῖσιν ὑποχλώροισιν.
</blockquote>
<span class="lb rule" data-page="17b.65" data-line="11" id="l17b.65.11"></span>
            <p>
<span class="lb" data-page="17b.65" data-line="12" id="l17b.65.12"></span>Οὐ πρόσκειται τῷ λόγῳ πότερον γίνεται μᾶλλον ἐν
<span class="lb" data-page="17b.65" data-line="13" id="l17b.65.13"></span>ταῖς νόσοις ἐκ ῥινῶν αἱμοῤῥαγία τοῖς εἰρημένοις ἢ μᾶλλον
<span class="lb" data-page="17b.65" data-line="14" id="l17b.65.14"></span>τῶν ἄλλων ὠφελεῖ τούτους. ἀλλ’ οὐδὲ τίνας λέγει τοὺς ὑποχλωρομέλανας
<span class="lb" data-page="17b.65" data-line="15" id="l17b.65.15"></span>εὔδηλόν ἐστιν. ὡς γὰρ εἶπον ἤδη πολλάκις,
<span class="lb" data-page="17b.65" data-line="16" id="l17b.65.16"></span>εἰώθασιν οἱ Ἕλληνες ἐπὶ τῶν φυτῶν τὸ χλωρὸν λέγειν ἀπὸ
<span class="lb" data-page="17b.65" data-line="17" id="l17b.65.17"></span>τῆς χλόης καὶ τοῦ ταύτης χρώματος ὡς τὰ πολλὰ, καταχρώμενοι
<span class="pb" data-page="17b.66" id="p17b.66"></span>
<span class="lb" data-page="17b.66" data-line="1" id="l17b.66.1"></span>δὲ καὶ πᾶν τὸ εὐσθενοῦν καὶ τὴν οἰκείαν ἔχον
<span class="lb" data-page="17b.66" data-line="2" id="l17b.66.2"></span>εὐεξίαν οὕτως ὀνομάζουσιν. ἔστι δ’ ὅτε καὶ τοὺς ὠχροὺς
<span class="lb" data-page="17b.66" data-line="3" id="l17b.66.3"></span>προσαγορεύουσι χλωροὺς, καὶ νῦν οὕτω δοκεῖ τισὶ τῶν ἐξηγητῶν
<span class="lb" data-page="17b.66" data-line="4" id="l17b.66.4"></span>ὁ Ἱπποκράτης εἰρηκέναι χλωρομέλασιν, ὡς εἰ καὶ
<span class="lb" data-page="17b.66" data-line="5" id="l17b.66.5"></span>ὠχρομέλασιν εἶπεν. αὐτοὺς δὲ τούτους ἔνιοι μὲν ἐπιτηδειοτέρους
<span class="lb" data-page="17b.66" data-line="6" id="l17b.66.6"></span>εἶναι πρὸς αἱμοῤῥαγίαν φασὶ διὰ τὴν ἐπιμιξίαν τῆς
<span class="lb" data-page="17b.66" data-line="7" id="l17b.66.7"></span>ὠχρᾶς χολῆς, ὡς ἀναστομῶσαι δυναμένης ἀγγεῖον διὰ τὴν
<span class="lb" data-page="17b.66" data-line="8" id="l17b.66.8"></span>δριμύτητα. τινὲς δὲ ὠφελεῖσθαι μᾶλλον διὰ τὸ μοχθηροὺς
<span class="lb" data-page="17b.66" data-line="9" id="l17b.66.9"></span>ἔχειν χυμοὺς κενώσεως δεομένους. ὡσαύτως δὲ κἀπὶ τῶν
<span class="lb" data-page="17b.66" data-line="10" id="l17b.66.10"></span>ἐρυθροχλώρων διέστησαν, οἱ μὲν ἑτοιμοτέρους εἰρῆσθαι
<span class="lb" data-page="17b.66" data-line="11" id="l17b.66.11"></span>πρὸς αἱμοῤῥαγίαν αὐτοὺς φάσκοντες, οἱ δὲ ὠφελεῖσθαι
<span class="lb" data-page="17b.66" data-line="12" id="l17b.66.12"></span>μᾶλλον. ἐπ’ ἀμφοτέρων δὲ <span class="milestone ed2page" data-n="9.455" data-unit="ed2page" id="ed2page.9.455"></span>κοινὸν μὲν τὸ πλεονάζειν
<span class="lb" data-page="17b.66" data-line="13" id="l17b.66.13"></span>τὴν ὠχρὰν χολὴν, οὐ κοινὸν δὲ τὸ μελαγχολικώτερον
<span class="lb" data-page="17b.66" data-line="14" id="l17b.66.14"></span>μὲν αὐτῇ μεμίχθαι χυμὸν ἐν τοῖς χλωρομέλασιν, αἱματικώτερον
<span class="lb" data-page="17b.66" data-line="15" id="l17b.66.15"></span>δ’ ἐν τοῖς ἐρυθροχλώροις. ἔνιοι δὲ ἐρυθροχρόους
<span class="lb" data-page="17b.66" data-line="16" id="l17b.66.16"></span>γράφουσι διὰ τοῦ ρ, τοὺς τὴν ἐρυθρὰν ἔχοντας χρόαν δηλοῦσθαι
<span class="lb" data-page="17b.66" data-line="17" id="l17b.66.17"></span>βουλόμενοι. τρίτων δὲ <span class="milestone ed1page" data-n="5.484" data-unit="ed1page" id="ed1page.5.484"></span>εἰρημένων τῶν ὑποχλώρων
<span class="pb" data-page="17b.67" id="p17b.67"></span>
<span class="lb" data-page="17b.67" data-line="1" id="l17b.67.1"></span>ἀκούουσι μὲν κᾀνταῦθα τοὺς ὑπώχρους, ἐνδεικνυμένης
<span class="lb" data-page="17b.67" data-line="2" id="l17b.67.2"></span>δὲ τῆς φωνῆς τοὺς βραχίους ἔχοντας ὠχρότητας, τίνι
<span class="lb" data-page="17b.67" data-line="3" id="l17b.67.3"></span>ταύτην μεμίχθαι βούλονται παραλείπουσιν. εἰ μὲν γὰρ μελανότητα,
<span class="lb" data-page="17b.67" data-line="4" id="l17b.67.4"></span>τούτους πρώτους αὐτῷ λελέχθαι φασὶν, εἰ δ’
<span class="lb" data-page="17b.67" data-line="5" id="l17b.67.5"></span>ἐρυθρότητα, δευτέρους. μήποτ’ οὖν, ὅταν λευκότητι μιχθῇ,
<span class="lb" data-page="17b.67" data-line="6" id="l17b.67.6"></span>καλεῖ τούτους ὑποχλώρους. ὁ δὲ λευκόχροος οὔθ’ ἕτοιμός
<span class="lb" data-page="17b.67" data-line="7" id="l17b.67.7"></span>ἐστιν εἰς αἱμοῤῥαγίαν οὔτε τῶν προειρημένων ὠφελεῖται
<span class="lb" data-page="17b.67" data-line="8" id="l17b.67.8"></span>μᾶλλον.
</p>
<span class="lb rule" data-page="17b.67" data-line="9" id="l17b.67.9"></span>
          </article>

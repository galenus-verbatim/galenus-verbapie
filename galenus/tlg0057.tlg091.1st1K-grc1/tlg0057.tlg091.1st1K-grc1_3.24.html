<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.24">
<span class="pb page1" data-page="17b.70" id="p17b.70"></span>
<span class="milestone ed1page page1" data-n="5.484" data-unit="ed1page" id="ed1page.5.484"></span>
<span class="milestone ed2page page1" data-n="9.456" data-unit="ed2page" id="ed2page.9.456"></span>
<span class="lb head" data-page="17b.70" data-line="14" id="l17b.70.14"></span>
            <blockquote class="quote lemma">
<span class="lb" data-page="17b.70" data-line="15" id="l17b.70.15"></span>Ξηρῷ δὲ δεῖ λευκῷ, οἷον κηκὶς, στυπτηρίη.
</blockquote>
<span class="lb rule" data-page="17b.70" data-line="16" id="l17b.70.16"></span>
            <span class="pb" data-page="17b.71" id="p17b.71"></span>
            <p>
<span class="lb" data-page="17b.71" data-line="1" id="l17b.71.1"></span>Αὕτη μὲν ἡ παλαιὰ γραφὴ, δυσεξήγητον δὲ οὖσαν αὐτὴν
<span class="lb" data-page="17b.71" data-line="2" id="l17b.71.2"></span>ἔνιοι μετέγραψαν, οἱ μὲν ἐπ’ ὀλίγον, οἱ δ’ ἐπὶ πλέον
<span class="lb" data-page="17b.71" data-line="3" id="l17b.71.3"></span>ὑπαλλάττοντες. ἐπὶ πλέον μὲν οὖν ὑπήλλαξαν οὕτως γράψαντες,
<span class="lb" data-page="17b.71" data-line="4" id="l17b.71.4"></span>ξηρῷ δὲ λευκῷ ἀπὸ ῥινῶν, οἷον κηκὶς, στυπτηρίη.
<span class="lb" data-page="17b.71" data-line="5" id="l17b.71.5"></span>διάνοιαν δ’ αὐτῆς εἶναι βούλονται τοιάνδε, τοὺς αἱμοῤῥαγοῦντας
<span class="lb" data-page="17b.71" data-line="6" id="l17b.71.6"></span>ἀμετρῶς ἀπὸ ῥινῶν πρὸς τοῖς ἔμπροσθεν εἰρημένοις
<span class="lb" data-page="17b.71" data-line="7" id="l17b.71.7"></span>ἔτι καὶ τοπικοῖς βοηθήμασι θεραπευτέον ἐστί. παράδειγμα
<span class="lb" data-page="17b.71" data-line="8" id="l17b.71.8"></span>δὲ τῶν τοπικῶν βοηθημάτων εἰρῆσθαί φασι ξηρὸν
<span class="lb" data-page="17b.71" data-line="9" id="l17b.71.9"></span>φάρμακον λευκὸν ἐντιθέμενον τῇ ῥινί. τῆς κηκίδος δὲ οὐκ
<span class="lb" data-page="17b.71" data-line="10" id="l17b.71.10"></span>οὔσης λευκῆς, ἔνιοι προσέθεσαν αὐτῇ καὶ τὴν στυπτηρίαν,
<span class="lb" data-page="17b.71" data-line="11" id="l17b.71.11"></span>γράψαντες οἷον κηκὶς, στυπτηρίη. τὸ δὲ τῇ ἢ τῇ περιεῖλον
<span class="lb" data-page="17b.71" data-line="12" id="l17b.71.12"></span>εἰκότως, ὡς μικρὸν ὂν καὶ οὐκ ἄξιον Ἱπποκράτους, εἴ γε δὴ
<span class="lb" data-page="17b.71" data-line="13" id="l17b.71.13"></span>σημαίνειν αὐτό φασιν, ὁπότερος ἂν μυκτὴρ αἱμοῤῥαγῇ, τούτῳ
<span class="lb" data-page="17b.71" data-line="14" id="l17b.71.14"></span>τὸ ξηρὸν φάρμακον ἐντιθέναι. φυλαττομένης δὲ τῆς
<span class="lb" data-page="17b.71" data-line="15" id="l17b.71.15"></span>παλαιᾶς γραφῆς αἰνιγματώδης ἡ λέξις γίνεται. τίνα γὰρ
<span class="lb" data-page="17b.71" data-line="16" id="l17b.71.16"></span>ἀπὸ ῥινῶν ἀξιοῖ λευκὰ κενοῦν ἢ καθαίρειν ἢ συμπέττειν ἢ
<span class="lb" data-page="17b.71" data-line="17" id="l17b.71.17"></span>αὐτόματα φερόμενα θεάσασθαι, παντάπασιν ἄπειρον εὑρεῖν,
<span class="lb" data-page="17b.71" data-line="18" id="l17b.71.18"></span>αὐτοῦ γε τοῦ Ἱπποκράτους μηδὲν προσθέντος τῷ λευκῷ.
<span class="pb" data-page="17b.72" id="p17b.72"></span>
<span class="lb" data-page="17b.72" data-line="1" id="l17b.72.1"></span>κατ’ τοῦτ’ οὖν εἰκότως ἐν αὐτῷ τούτῳ πρῶτον οἱ ἐξηγηταὶ
<span class="lb" data-page="17b.72" data-line="2" id="l17b.72.2"></span>διηνέχθησαν, ὑπακούειν ἀξιοῦντες ἄλλος ἄλλο καὶ ὅτι πᾶσιν
<span class="lb" data-page="17b.72" data-line="3" id="l17b.72.3"></span>αὐτοῖς τὸ, οἷον ἡ κηκὶς ἐναντιοῦται. προσῆκον γὰρ ἦν εἰρῆσθαι
<span class="lb" data-page="17b.72" data-line="4" id="l17b.72.4"></span>τὸ οἷον κηκίδι. τοῦτο μὲν οὖν κοινῇ πᾶσι μάχεται
<span class="lb" data-page="17b.72" data-line="5" id="l17b.72.5"></span>καὶ φυγεῖν οὐχ οἷόν τε τὸ τῆς ἑρμηνείας ἀλλόκοτον,
<span class="lb" data-page="17b.72" data-line="6" id="l17b.72.6"></span>οὐδ’ ἐπανορθῶσαι μεταγράφοντα. λέγουσι δ’ ἔνιοι τὸν ὅλον
<span class="lb" data-page="17b.72" data-line="7" id="l17b.72.7"></span>λόγον αὐτῷ καὶ νῦν ἔτι περὶ τῆς ἐκ ῥινῶν <span class="milestone ed2page" data-n="9.457" data-unit="ed2page" id="ed2page.9.457"></span>αἱμοῤῥαγίας
<span class="lb" data-page="17b.72" data-line="8" id="l17b.72.8"></span>εἶναι. χρῆσθαι δὲ συμβουλεύειν ἐπὶ τῶν τοιούτων
<span class="lb" data-page="17b.72" data-line="9" id="l17b.72.9"></span>στύφοντι φαρμάκῳ, κατὰ τὸν αἱμοῤῥαγοῦντα μυκτῆρα τὴν
<span class="lb" data-page="17b.72" data-line="10" id="l17b.72.10"></span>ἔνθεσιν ποιούμενον, ἄχρις ἂν ἔλθῃ λευκὰ παυσαμένης τῆς
<span class="lb" data-page="17b.72" data-line="11" id="l17b.72.11"></span>αἱμοῤῥαγίας. πολλὰ δὲ καὶ ἄλλα μοχθηρῶς λέγουσιν εἰς τὴν
<span class="lb" data-page="17b.72" data-line="12" id="l17b.72.12"></span>ῥῆσιν ἡμαρτημένην, ὡς ἐμοὶ φαίνεται, σχεδὸν δὲ καὶ παρεγκειμένην
<span class="lb" data-page="17b.72" data-line="13" id="l17b.72.13"></span>ὑπό τινος. θαυμάσαι δ’ ἐστὶν ὥσπερ ἐν ἄλλοις
<span class="lb" data-page="17b.72" data-line="14" id="l17b.72.14"></span>πολλοῖς, οὕτω κἀνταῦθα τοὺς (περὶ) ἑτοίμως μεταγράφοντας
<span class="lb" data-page="17b.72" data-line="15" id="l17b.72.15"></span>ἐς ὅ τι ἂν αὐτοῖς δόξῃ τὰς Ἱπποκράτους λέξεις. ἁπάντων
<span class="lb" data-page="17b.72" data-line="16" id="l17b.72.16"></span>γὰρ τῶν ἐξηγητῶν ἐπισταμένων ἐν τῇ ῥήσει γεγραμμένον,
<span class="lb" data-page="17b.72" data-line="17" id="l17b.72.17"></span>ἀπὸ ῥινῶν λευκὰ, μεταγράψαντες αὐτοὶ γράφουσιν, ἀπὸ
<span class="pb" data-page="17b.73" id="p17b.73"></span>
<span class="lb" data-page="17b.73" data-line="1" id="l17b.73.1"></span>ῥινῶν τῷ λευκῷ. πολλάκις δ’ εἶπον ὡς ἐν ταῖς αἰνιγματώδεσι
<span class="lb" data-page="17b.73" data-line="2" id="l17b.73.2"></span>λέξεσι τὸ μὲν πιθανῶς μεταγράφειν ἔξεστιν, εἰπόντα
<span class="lb" data-page="17b.73" data-line="3" id="l17b.73.3"></span>δὲ πρότερον αὐτὸ τοῦτο τηνικαῦτα προσήκει μεταλλάττειν
<span class="lb" data-page="17b.73" data-line="4" id="l17b.73.4"></span>τὴν γραφήν.
</p>
<span class="lb rule" data-page="17b.73" data-line="5" id="l17b.73.5"></span>
          </article>

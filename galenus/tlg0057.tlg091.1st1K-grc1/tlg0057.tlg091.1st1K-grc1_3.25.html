<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.25">
<span class="pb page1" data-page="17b.73" id="p17b.73"></span>
<span class="milestone ed1page page1" data-n="5.484" data-unit="ed1page" id="ed1page.5.484"></span>
<span class="milestone ed2page page1" data-n="9.457" data-unit="ed2page" id="ed2page.9.457"></span>
<span class="lb head" data-page="17b.73" data-line="6" id="l17b.73.6"></span>
            <blockquote class="quote lemma">
<span class="lb" data-page="17b.73" data-line="7" id="l17b.73.7"></span>Ὅταν ἀφροδισιάζειν ἄρχωνται ἢ τραγίζειν, αἱμοῤῥαγέουσιν.
</blockquote>
<span class="lb rule" data-page="17b.73" data-line="8" id="l17b.73.8"></span>
            <p>
<span class="lb" data-page="17b.73" data-line="9" id="l17b.73.9"></span>Αἱμοῤῥαγέουσιν ἐκ ῥινῶν ἑτοίμως οὐ μόνον νοσοῦντες,
<span class="lb" data-page="17b.73" data-line="10" id="l17b.73.10"></span>ἀλλὰ καὶ οἱ ὑγιαίνοντες, οἱ τὴν ἡλικίαν ἄγοντες ταύτην, ἐν
<span class="lb" data-page="17b.73" data-line="11" id="l17b.73.11"></span>ᾗ συμβαίνει τὸ καλούμενον τραγίζειν. οὗτοί γε καὶ ἀφροδισιάζειν
<span class="lb" data-page="17b.73" data-line="12" id="l17b.73.12"></span>ἤδη δύνανται. καὶ πρότερον μὲν οὖν εἶχον αἷμα
<span class="lb" data-page="17b.73" data-line="13" id="l17b.73.13"></span>πολὺ, παῖδες ὄντες, ἀλλ’ εἰς τὴν αὔξησιν οὐκέθ’ ὁμοίως
<span class="lb" data-page="17b.73" data-line="14" id="l17b.73.14"></span>πολύ. τὸ δ’ αἷμα θερμότερον αὐτοῖς γίνεται, διὰ τοῦτ’ οὖν
<span class="lb" data-page="17b.73" data-line="15" id="l17b.73.15"></span>αἱμοῤῥαγοῦσιν. μεμνῆσθαι δ’ ὑμᾶς οἶμαι τὰς μὲν ἐξ ἄλλων
<span class="lb" data-page="17b.73" data-line="16" id="l17b.73.16"></span>μορίων γινομένας αἱμοῤῥαγίας μετὰ τῆς τοῦ τόπου προσηγορίας
<span class="lb" data-page="17b.73" data-line="17" id="l17b.73.17"></span>λεγομένας ἀεὶ, τὰς δ’ ἐκ τῆς ῥινὸς ἔσθ’ ὅτε καὶ
<span class="lb" data-page="17b.73" data-line="18" id="l17b.73.18"></span>χωρὶς τοῦ μέρους.
</p>
<span class="lb rule" data-page="17b.73" data-line="19" id="l17b.73.19"></span>
          </article>

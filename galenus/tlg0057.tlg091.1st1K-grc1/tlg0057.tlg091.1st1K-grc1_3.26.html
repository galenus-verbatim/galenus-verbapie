<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.26">
<span class="pb page1" data-page="17b.74" id="p17b.74"></span>
<span class="milestone ed1page page1" data-n="5.484" data-unit="ed1page" id="ed1page.5.484"></span>
<span class="milestone ed2page page1" data-n="9.457" data-unit="ed2page" id="ed2page.9.457"></span>
<span class="lb head" data-page="17b.74" data-line="1" id="l17b.74.1"></span>
            <blockquote class="quote lemma">
<span class="lb" data-page="17b.74" data-line="2" id="l17b.74.2"></span><span class="milestone ed1page" data-n="5.485" data-unit="ed1page" id="ed1page.5.485"></span>Ἐν τῇσι δὲ προσόδοισιν ἔστιν οἳ ἀποψοφέουσιν,
<span class="lb" data-page="17b.74" data-line="3" id="l17b.74.3"></span>ὡς Ἀρκεσίλαος. οἱ δὲ μέλλοντες φρικώδεες, ῥικνώδεες.
<span class="lb" data-page="17b.74" data-line="4" id="l17b.74.4"></span>οἱ δ’ ἐπὴν προσέλθωσι, φυσῶντες κοιλίην, οἷον
<span class="lb" data-page="17b.74" data-line="5" id="l17b.74.5"></span>Δαμαγόρας.
</blockquote>
<span class="lb rule" data-page="17b.74" data-line="6" id="l17b.74.6"></span>
            <p>
<span class="lb" data-page="17b.74" data-line="7" id="l17b.74.7"></span>Εἴρηκα πολλάκις ὡς εἰ μὲν τὰ πάνυ κακῶς εἰρημένα
<span class="lb" data-page="17b.74" data-line="8" id="l17b.74.8"></span>πολλοῖς τῶν ἐξηγητῶν ἐλέγχοιμι, δυσχεραίνουσιν ἅπαντες
<span class="lb" data-page="17b.74" data-line="9" id="l17b.74.9"></span>τῷ μήκει τῶν ὑπομνημάτων. εἰ δ’ ἀνέλεγκτα παραλείποιμι
<span class="lb" data-page="17b.74" data-line="10" id="l17b.74.10"></span>τῶν μετριωτέρων μνημονεύων, οἱ νῦν ἔχοντες ἐξ ἑαυτῶν
<span class="lb" data-page="17b.74" data-line="11" id="l17b.74.11"></span>ὁρμώμενοι καὶ τὰ παραλελειμμένα κρῖναι δυνήσονται. καὶ
<span class="lb" data-page="17b.74" data-line="12" id="l17b.74.12"></span>νῦν οὖν οὕτω πράξω. τὸ μέντοι προσόδοισιν ἅπαντες σχεδὸν
<span class="lb" data-page="17b.74" data-line="13" id="l17b.74.13"></span>ἤκουσαν ἐπὶ τὸ πρὸς γυναῖκα μίξεως, ὥσπερ γε καὶ
<span class="lb" data-page="17b.74" data-line="14" id="l17b.74.14"></span>τὸ ἀποψοφέουσιν, ἐπὶ τοῦ φύσας προΐεσθαι. καὶ περὶ μὲν
<span class="lb" data-page="17b.74" data-line="15" id="l17b.74.15"></span>τούτου καὶ μικρὸν ἔμπροσθεν εἴρηται, τὸ δ’ ἐφεξῆς γεγραμμένον,
<span class="lb" data-page="17b.74" data-line="16" id="l17b.74.16"></span>οἱ δὲ μέλλοντες φρικώδεες, ῥικνώδεες, τοιόνδε
<span class="lb" data-page="17b.74" data-line="17" id="l17b.74.17"></span>τι δηλοῖ. τινὲς τῶν ἐπιχειρούντων ἀφροδισίοις ἐν τῷ
<span class="pb" data-page="17b.75" id="p17b.75"></span>
<span class="lb" data-page="17b.75" data-line="1" id="l17b.75.1"></span>διαθερμαίνεσθαι φρικώδεις γίνονται, καθ’ ὃν λόγον ἤδη
<span class="lb" data-page="17b.75" data-line="2" id="l17b.75.2"></span>πολλάκις ἐμάθετε τοὺς κακοχύμους ἅπαντας, ὅταν ἀθροώτερον
<span class="lb" data-page="17b.75" data-line="3" id="l17b.75.3"></span>θερμαίνωνται, τοῦτο πάσχοντας. ἔνιοι δ’ ἀντὶ τοῦ
<span class="lb" data-page="17b.75" data-line="4" id="l17b.75.4"></span>φρικώδεες ῥιγῶσι γράφουσιν, ὃ δοκεῖ μοι πάνυ σπάνιον
<span class="lb" data-page="17b.75" data-line="5" id="l17b.75.5"></span>εἶναι καὶ μεγίστης <span class="milestone ed2page" data-n="9.458" data-unit="ed2page" id="ed2page.9.458"></span>κακοχυμίας σημεῖον, ὥστ’ οὐδ’
<span class="lb" data-page="17b.75" data-line="6" id="l17b.75.6"></span>ἔγνων τινὰ ῥιγοῦντα κατὰ τὴν ἀρχὴν τῆς μίξεως. ἀλλὰ
<span class="lb" data-page="17b.75" data-line="7" id="l17b.75.7"></span>καὶ τὸ ῥικνώδεες ἔνιοι κακώδεες γράφουσιν. ἐξηγοῦνται
<span class="lb" data-page="17b.75" data-line="8" id="l17b.75.8"></span>δέ τινες ἐπὶ τοῦ κακοῦσθαι τὸ σῶμα λελέχθαι τοὺς κακώδεις,
<span class="lb" data-page="17b.75" data-line="9" id="l17b.75.9"></span>ἔνιοι δ’ ἐπὶ τοῦ κακὸν ὄζειν. περὶ δὲ τοῦ κατὰ
<span class="lb" data-page="17b.75" data-line="10" id="l17b.75.10"></span>τὴν κοιλίαν τινὰς ἐμφυσᾶσθαι πρόσθεν εἴρηται. Διοσκορίδης
<span class="lb" data-page="17b.75" data-line="11" id="l17b.75.11"></span>δὲ καὶ ταύτην τὴν ῥῆσιν ὡς μυρίας ἄλλας μετέγραψεν
<span class="lb" data-page="17b.75" data-line="12" id="l17b.75.12"></span>εἰς ἣν αὐτὸς ἐβούλετο λέξιν, ὡς εἶναι τὴν ὅλην ῥῆσιν τοιάνδε·
<span class="lb" data-page="17b.75" data-line="13" id="l17b.75.13"></span>ἐν τοῖσι προσόδοισιν ἔστιν οἷον ἀποψοφέοντες, οἷον Ἀρκεσίλαος,
<span class="lb" data-page="17b.75" data-line="14" id="l17b.75.14"></span>ἵνα δυσώδεις εἶναι τὰς φύσας αὐτοῦ νοήσωμεν. ὅ γε
<span class="lb" data-page="17b.75" data-line="15" id="l17b.75.15"></span>μὴν Καπίτων καὶ αὐτὸς εἰς πολλὰ πάνυ μεταγράφων τήνδε
<span class="lb" data-page="17b.75" data-line="16" id="l17b.75.16"></span>τὴν λέξιν τοιαύτην ἐποίησεν. ἐν τῇσι προσόδοισιν οἱ ἀποψοφέουσιν,
<span class="lb" data-page="17b.75" data-line="17" id="l17b.75.17"></span>οἷον Ἀρκεσίλαος, οἱ δὲ μέλλοντες ῥιγοῦσι
<span class="lb" data-page="17b.75" data-line="18" id="l17b.75.18"></span>ῥικνώδεις.
</p>
<span class="lb rule" data-page="17b.75" data-line="19" id="l17b.75.19"></span>
          </article>

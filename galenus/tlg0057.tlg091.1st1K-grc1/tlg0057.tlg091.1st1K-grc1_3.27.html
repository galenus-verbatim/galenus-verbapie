<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.27">
<span class="pb page1" data-page="17b.76" id="p17b.76"></span>
<span class="milestone ed1page page1" data-n="5.485" data-unit="ed1page" id="ed1page.5.485"></span>
<span class="milestone ed2page page1" data-n="9.458" data-unit="ed2page" id="ed2page.9.458"></span>
<span class="lb head" data-page="17b.76" data-line="1" id="l17b.76.1"></span>
            <blockquote class="quote lemma">
<span class="lb" data-page="17b.76" data-line="2" id="l17b.76.2"></span>Αἱ μεταβολαὶ φυλακτέαι.
</blockquote>
<span class="lb rule" data-page="17b.76" data-line="3" id="l17b.76.3"></span>
            <p>
<span class="lb" data-page="17b.76" data-line="4" id="l17b.76.4"></span>Ἀσφαλέστερον ἐν ἄλλοις τέ τισι καὶ τοῖς ἀφορισμοῖς
<span class="lb" data-page="17b.76" data-line="5" id="l17b.76.5"></span>εἴρηκε τοῦτο, προκειμένου τοῦ κατὰ πολὺ καὶ ἐξαπίνης.
<span class="lb" data-page="17b.76" data-line="6" id="l17b.76.6"></span>οὔτε γὰρ αἱ κατὰ τὸ περιέχον ἡμᾶς οὔθ’ αἱ πρὸς ἡμῶν
<span class="lb" data-page="17b.76" data-line="7" id="l17b.76.7"></span>αὐτῶν γινόμεναι κατὰ βραχὺ μεταβολαὶ τὸ σφαλερῶς ἔχουσι.
<span class="lb" data-page="17b.76" data-line="8" id="l17b.76.8"></span>μόναι δ’ αἱ ἀθρόαι σφαλεραὶ πρὸς ὑγείαν εἰσὶ καὶ διὰ
<span class="lb" data-page="17b.76" data-line="9" id="l17b.76.9"></span>τοῦτο τοιαύτας χρὴ φυλάττεσθαι. φυλαξώμεθα δὲ τὰς μὲν
<span class="lb" data-page="17b.76" data-line="10" id="l17b.76.10"></span>κατὰ τὸ περιέχον ἔνδον τε διατρίβοντες τὰ πλεῖστα καὶ τῇ
<span class="lb" data-page="17b.76" data-line="11" id="l17b.76.11"></span>τῶν ἐναντίων προσαγωγῇ, ξηραίνοντες μὲν τὸ σῶμα κατὰ
<span class="lb" data-page="17b.76" data-line="12" id="l17b.76.12"></span>τὰς ὑγρὰς μεταβολὰς, ὑγραίνοντες δὲ κατὰ τὰς εἰς ξηρότητα,
<span class="lb" data-page="17b.76" data-line="13" id="l17b.76.13"></span>κατὰ δὲ τὸν αὐτὸν λόγον θερμαίνοντές τε καὶ ψύχοντες,
<span class="lb" data-page="17b.76" data-line="14" id="l17b.76.14"></span>ὁπότε τούτων ἑκατέρου καιρός. ἐν δὲ τῇ διαίτῃ
<span class="lb" data-page="17b.76" data-line="15" id="l17b.76.15"></span>τὰς μεταβολὰς ἐφ’ ἡμῖν αὐτοῖς ἐστι φυλάττεσθαι, μήτ’ ἐκ
<span class="lb" data-page="17b.76" data-line="16" id="l17b.76.16"></span>γυμνασίων ἀθρόως εἰς ἀργίαν μήτ’ ἐξ ἀργίας εἰς γυμνάσια
<span class="lb" data-page="17b.76" data-line="17" id="l17b.76.17"></span>μεθισταμένοις, ἀλλὰ μηδ’ ἐξ ἀλουσίας ἐπὶ λουτρὸν, μηδ’
<span class="lb" data-page="17b.76" data-line="18" id="l17b.76.18"></span>ἐκ λουτρῶν εἰς ἀλουσίαν, μηδ’ ἐξ ὑδροποσίας εἰς οἴνου πόσιν
<span class="pb" data-page="17b.77" id="p17b.77"></span>
<span class="lb" data-page="17b.77" data-line="1" id="l17b.77.1"></span>ἢ ἐξ οἴνου πόσεως εἰς ὑδροποσίαν, ἐπί τε τῶν ἄλλων ἁπάντων
<span class="lb" data-page="17b.77" data-line="2" id="l17b.77.2"></span>ὡσαύτως. οὗτος μὲν οὖν ὁ λόγος ἀληθής· ἐστιν ἅμα
<span class="lb" data-page="17b.77" data-line="3" id="l17b.77.3"></span>καὶ πολλάκις ὑφ’ Ἱπποκράτους εἰρημένος. οὐκ οἶδα δὲ τί
<span class="lb" data-page="17b.77" data-line="4" id="l17b.77.4"></span>παθόντες ἔνιοί φασι χρῆν προσυπακοῦσαι τῷ, αἱ μεταβολαὶ
<span class="lb" data-page="17b.77" data-line="5" id="l17b.77.5"></span>φυλακτέαι, τὸ τῶν ἡλικιῶν. ἐν ἀφορισμοῖς γὰρ αὐτὸς εἰπὼν
<span class="lb" data-page="17b.77" data-line="6" id="l17b.77.6"></span>τὸ κατὰ πολὺ καὶ ἐξαπίνης κενοῦν ἢ πληροῦν ἢ θερμαίνειν
<span class="lb" data-page="17b.77" data-line="7" id="l17b.77.7"></span>ἢ ψύχειν ἢ ἄλλως ὁπωσοῦν τὸ σῶμα κινέειν σφαλερὸν,
<span class="lb" data-page="17b.77" data-line="8" id="l17b.77.8"></span>καὶ πᾶν τὸ πολὺ τῇ φύσει πολέμιον, οὐκ ἐμνημόνευσεν ἡλικιῶν.
<span class="lb" data-page="17b.77" data-line="9" id="l17b.77.9"></span>οὔτε γὰρ τὸ πολὺ τῇ φύσει κατ’ αὐτάς ἐστι κατὰ
<span class="lb" data-page="17b.77" data-line="10" id="l17b.77.10"></span>βραχὺ μεθισταμένας, οὔτε φυλακῆς τινος δέονται περιττοτέρας
<span class="lb" data-page="17b.77" data-line="11" id="l17b.77.11"></span>περὶ τὰ κοινὰ τῶν ὑγιεινῶν παραγγελμάτων, καθάπερ
<span class="lb" data-page="17b.77" data-line="12" id="l17b.77.12"></span>οὐδ’ ὅταν αἱ ὧραι κατὰ βραχὺ τὴν μεταβολὴν ποιοῦνται,
<span class="lb" data-page="17b.77" data-line="13" id="l17b.77.13"></span>ταύτας μὲν οὖν ὁρῶμεν ἐνίοτε μεγάλας ἀθρόως τὰς
<span class="lb" data-page="17b.77" data-line="14" id="l17b.77.14"></span>ὑπαλλαγὰς εἰς τἀναντία ποιουμένας. ἡλικίαν δ’ οὐδεμίαν
<span class="lb" data-page="17b.77" data-line="15" id="l17b.77.15"></span>ἀθρόως πεσοῦσαν ἴσμεν, ὥστε τὸν παῖδα κατὰ τὴν ὑστεραίαν
<span class="lb" data-page="17b.77" data-line="16" id="l17b.77.16"></span>ἄνδρα γενέσθαι μὴ κατὰ βραχὺ, διά τε τῆς τῶν
<span class="lb" data-page="17b.77" data-line="17" id="l17b.77.17"></span>ἐφήβων καὶ τῶν μειρακίων ἡλικίας ὁδοιπορήσαντα.
</p>
<span class="lb rule" data-page="17b.77" data-line="18" id="l17b.77.18"></span>
          </article>

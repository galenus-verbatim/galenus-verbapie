<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.28">
<span class="pb page1" data-page="17b.78" id="p17b.78"></span>
<span class="milestone ed1page page1" data-n="5.485" data-unit="ed1page" id="ed1page.5.485"></span>
<span class="milestone ed2page page1" data-n="9.458" data-unit="ed2page" id="ed2page.9.458"></span>
<span class="lb head" data-page="17b.78" data-line="1" id="l17b.78.1"></span>
            <blockquote class="quote lemma">
<span class="lb" data-page="17b.78" data-line="2" id="l17b.78.2"></span><span class="milestone ed2page" data-n="9.459" data-unit="ed2page" id="ed2page.9.459"></span>Ὀλιγοσιτίη ἄκοπον, ἄδιψον.
</blockquote>
<span class="lb rule" data-page="17b.78" data-line="3" id="l17b.78.3"></span>
            <p>
<span class="lb" data-page="17b.78" data-line="4" id="l17b.78.4"></span>Εἰρηκὼς καθόλου φυλάττεσθαι χρῆναι τὰς μεταβολὰς,
<span class="lb" data-page="17b.78" data-line="5" id="l17b.78.5"></span>ἕν τι τῶν εἰς φυσικὴν διαφερόντων ἔγραψεν ἐφεξῆς εἰς
<span class="lb" data-page="17b.78" data-line="6" id="l17b.78.6"></span>ἀνάμνησιν ἑαυτῷ. κατὰ γὰρ τὰς ἀμφοτέρας μεταβολὰς, τάς
<span class="lb" data-page="17b.78" data-line="7" id="l17b.78.7"></span>τε τοῦ περιέχοντος καὶ τὰς τῶν ἡμετέρων ἐπιτηδευμάτων
<span class="lb" data-page="17b.78" data-line="8" id="l17b.78.8"></span>τε καὶ τῆς ὅλης διαίτης, ὀλιγοσιτίην τε καὶ τὸ ἄδιψον καὶ
<span class="lb" data-page="17b.78" data-line="9" id="l17b.78.9"></span>τὸ ἄκοπον ἐν ἅπασιν οἷς πράττομεν ἔχειν σκοπόν. οἱ δ’
<span class="lb" data-page="17b.78" data-line="10" id="l17b.78.10"></span>ἐξηγηταὶ τὴν ὀλιγοσιτίαν ἔφασαν ἄδιψόν τε καὶ ἄκοπον εἶναι.
<span class="lb" data-page="17b.78" data-line="11" id="l17b.78.11"></span>ψεῦδος δέ ἐστιν, ἐὰν ὡς καθόλου λέγηται, τοῖς μὲν
<span class="lb" data-page="17b.78" data-line="12" id="l17b.78.12"></span>γὰρ φλεγματώδεις ἔχουσι χυμοὺς ἢ χρηστὸν αἷμα πολὺ,
<span class="lb" data-page="17b.78" data-line="13" id="l17b.78.13"></span>ἄκοπόν ἐστι καὶ ἄδιψον ἡ ὀλιγοσιτία, τοῖς δὲ χολώδεσιν ἢ
<span class="lb" data-page="17b.78" data-line="14" id="l17b.78.14"></span>ἐνδεέσιν οὔτε ἄκοπον οὔτε ἄδιψον, ὡς αὐτὸς ἐν τοῖς περὶ
<span class="lb" data-page="17b.78" data-line="15" id="l17b.78.15"></span>διαίτης ὀξέων ἐδίδαξεν. ἔτι δὲ χεῖρον ὑπειλήφασιν οἱ γράψαντες
<span class="lb" data-page="17b.78" data-line="16" id="l17b.78.16"></span>ἀσιτία ἄκοπον, ἄδιψον. ἀλλ’ οὗτοι μὲν ἐσχάτως
<span class="pb" data-page="17b.79" id="p17b.79"></span>
<span class="lb" data-page="17b.79" data-line="1" id="l17b.79.1"></span>ἀμαθεῖς, ἀγνοῦντες ἃ μηδὲ τῶν ἰδιωτῶν τις ἀγνοεῖ. τινὲς
<span class="lb" data-page="17b.79" data-line="2" id="l17b.79.2"></span>δὲ κατὰ τὸ τέλος τῆς ῥήσεως προστιθέασι τὸ πεινῶντι καί
<span class="lb" data-page="17b.79" data-line="3" id="l17b.79.3"></span>φασι τὴν ὀλιγοσιτίαν ἄκοπον καὶ ἄδιψον εἶναι τῷ πεινῶντι.
<span class="lb" data-page="17b.79" data-line="4" id="l17b.79.4"></span>πεινῶντα δ’ εἰρῆσθαί φασι τὸν τῆς ἐνδείας αἰσθανόμενον,
<span class="lb" data-page="17b.79" data-line="5" id="l17b.79.5"></span>καίτοι βέλτιον εἴη λέγειν τῷ μὲν ἐνδείας αἰσθανομένῳ τὴν
<span class="lb" data-page="17b.79" data-line="6" id="l17b.79.6"></span>ὀλιγοσιτίαν οὐκ ἐν καιρῷ παραλαμβάνεσθαι, τῷ δ’ οὐκ
<span class="lb" data-page="17b.79" data-line="7" id="l17b.79.7"></span>αἰσθανομένῳ χρήσιμον εἶναι, δῆλον γάρ ἐστιν ὅτι πληθωρικῶς
<span class="lb" data-page="17b.79" data-line="8" id="l17b.79.8"></span>διάκειται.
</p>
<span class="lb rule" data-page="17b.79" data-line="9" id="l17b.79.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.29">
<span class="pb page1" data-page="17b.79" id="p17b.79"></span>
<span class="milestone ed1page page1" data-n="5.485" data-unit="ed1page" id="ed1page.5.485"></span>
<span class="milestone ed2page page1" data-n="9.459" data-unit="ed2page" id="ed2page.9.459"></span>
<span class="lb head" data-page="17b.79" data-line="10" id="l17b.79.10"></span>
            <blockquote class="quote lemma">
<span class="lb" data-page="17b.79" data-line="11" id="l17b.79.11"></span>Πᾶς λεπτυσμὸς χαλᾷ τὸ δέρμα, ἔπειτα περιτείνεται, ἀνάτρεψις
<span class="lb" data-page="17b.79" data-line="12" id="l17b.79.12"></span>τἀναντία, χρωτὸς ῥίκνωσις ξυμπίπτοντος, ἔκτασις
<span class="lb" data-page="17b.79" data-line="13" id="l17b.79.13"></span>ἀνατρεφομένου. τὸ φρικῶδες τὸ λεῖον, ἑκατέρου σημεῖον,
<span class="lb" data-page="17b.79" data-line="14" id="l17b.79.14"></span>τὸ ὑπόχολον, τὸ ὑπέρυθρον. οὕτω τὸ κατεσπάσθαι μαζοὺς,
<span class="lb" data-page="17b.79" data-line="15" id="l17b.79.15"></span>ἰσχνοὺς δὲ ἀνεσπάσθαι καὶ περιτετάσθαι. καίτοι
<span class="lb" data-page="17b.79" data-line="16" id="l17b.79.16"></span>οὐκ ἄν τις οἴοιτο διὰ τοῦτο, ἀλλὰ σαρκωθέντος τοῦτο
<span class="lb" data-page="17b.79" data-line="17" id="l17b.79.17"></span>γίνεται.
</blockquote>
<span class="lb rule" data-page="17b.79" data-line="18" id="l17b.79.18"></span>
            <span class="pb" data-page="17b.80" id="p17b.80"></span>
            <p>
<span class="lb" data-page="17b.80" data-line="1" id="l17b.80.1"></span>Θαυμάζω τῶν ἐξηγητῶν τὰς μὲν αἰνιγματώδεις ῥήσεις,
<span class="lb" data-page="17b.80" data-line="2" id="l17b.80.2"></span>ἃς οὐδεὶς ἀνθρώπων νοεῖ, μόνων ἐπαγγελλομένων νοεῖν,
<span class="lb" data-page="17b.80" data-line="3" id="l17b.80.3"></span>ὅσαι δὲ ἡμῖν ἅπασι σαφεῖς εἰσιν, ἐκείνων μόνων μὴ νοούντων.
<span class="lb" data-page="17b.80" data-line="4" id="l17b.80.4"></span>τὴν γοῦν προκειμένην οὐκ οὖσαν αἰνιγματώδη διασπῶσι
<span class="lb" data-page="17b.80" data-line="5" id="l17b.80.5"></span>πολυειδῶς, ἄλλος ἄλλοθεν περιγράφων τὰς κατὰ ταύτην
<span class="lb" data-page="17b.80" data-line="6" id="l17b.80.6"></span>ἀποφάσεις, ἐξηγοῦνταί τε παρὰ τὰ φαινόμενα ἅπασιν
<span class="lb" data-page="17b.80" data-line="7" id="l17b.80.7"></span>ἐναργῶς, ἃ μάλιστα πάντων ἐχρῆν φυλάττειν αὐτούς. ἔστι
<span class="lb" data-page="17b.80" data-line="8" id="l17b.80.8"></span>μὲν γὰρ ὁ λόγος τῷ Ἱπποκράτει περὶ τῶν ἐν τοῖς σώμασιν
<span class="lb" data-page="17b.80" data-line="9" id="l17b.80.9"></span>ἡμῶν ὁρωμένων, κατά τε τοὺς λεπτυσμοὺς καὶ τὰς ἀνατρέψεις.
<span class="lb" data-page="17b.80" data-line="10" id="l17b.80.10"></span>οἱ δὲ οὐδὲ τί ποτ’ ἐστὶν ὁ λεπτυσμὸς ἐοίκασιν ἐπίστασθαι,
<span class="lb" data-page="17b.80" data-line="11" id="l17b.80.11"></span>τοσούτου δέουσιν ἢ τὰ φαινόμενα πάντα κατ’ αὐτοὺς
<span class="lb" data-page="17b.80" data-line="12" id="l17b.80.12"></span>ἢ τὰς αἰτίας αὐτῶν ἐγνωκέναι. γίνεσθαι <span class="milestone ed2page" data-n="9.460" data-unit="ed2page" id="ed2page.9.460"></span>γοῦν
<span class="lb" data-page="17b.80" data-line="13" id="l17b.80.13"></span>τὸν λεπτυσμὸν ἀποφαίνονται διὰ κένωσιν. ἔνιοι δ’ ὡς οὐ
<span class="lb" data-page="17b.80" data-line="14" id="l17b.80.14"></span>διαφέρει εἴτε κένωσιν ἢ λεπτυσμὸν εἰπεῖν ὑπολαμβάνουσιν.
<span class="lb" data-page="17b.80" data-line="15" id="l17b.80.15"></span><span class="milestone ed1page" data-n="5.486" data-unit="ed1page" id="ed1page.5.486"></span>ἀλλὰ τοῦτο μὲν, ὡς ἔφην, οὐ μεγάλης τινὸς ἐπιστήμης
<span class="lb" data-page="17b.80" data-line="16" id="l17b.80.16"></span>ἐστὶ γνῶναι. πολλοὶ γοῦν αἵματος μὲν οὐκ ὀλίγον
<span class="lb" data-page="17b.80" data-line="17" id="l17b.80.17"></span>ἔχουσι πλῆθος, ἐσχάτως δ’ εἰσὶ λεπτοὶ, καθάπερ ἄλλοι παχεῖς
<span class="pb" data-page="17b.81" id="p17b.81"></span>
<span class="lb" data-page="17b.81" data-line="1" id="l17b.81.1"></span>μὲν, ὀλίγαιμοι δέ. καὶ τήν γε ἐπεσχημένην ὀκτὼ μησὶν
<span class="lb" data-page="17b.81" data-line="2" id="l17b.81.2"></span>ἤδη τὰ καταμήνια, λεπτοτάτην οὖσαν ἀφελὼν αἵματος οὐκ
<span class="lb" data-page="17b.81" data-line="3" id="l17b.81.3"></span>ὀλίγον εἰς τὴν οἰκείαν ἕξιν ἐπανήγαγον ἐν ἐλαχίστῳ χρόνῳ,
<span class="lb" data-page="17b.81" data-line="4" id="l17b.81.4"></span>καθάπερ καὶ ἄλλας οὐκ ὀλίγας. ἀλλὰ τὸ κατ’ ἐκείνην, οὐ
<span class="lb" data-page="17b.81" data-line="5" id="l17b.81.5"></span>γὰρ ἦν ἀφανὴς, ἔνδοξον ἐγένετο. γεγονυίας μὲν αὐτῇ τῆς
<span class="lb" data-page="17b.81" data-line="6" id="l17b.81.6"></span>φλεβοτομίας, εὐλαβουμένων δὲ καὶ τῶν ἰατρῶν ἐπαγγείλασθαι
<span class="lb" data-page="17b.81" data-line="7" id="l17b.81.7"></span>βεβαίως τὴν ἐπὶ τῷ βοηθήματι γενησομένην ὠφέλειαν·
<span class="lb" data-page="17b.81" data-line="8" id="l17b.81.8"></span>ἔνιοι δὲ καὶ ἡμῖν ἀντιλέγειν ἐτόλμησαν, οὐ μόνον διὰ τὴν
<span class="lb" data-page="17b.81" data-line="9" id="l17b.81.9"></span>ἰσχνότητα τῆς γυναικὸς, ἀλλὰ καὶ διὰ τὴν ἀνορεξίαν, ὑπὸ
<span class="lb" data-page="17b.81" data-line="10" id="l17b.81.10"></span>τῆς φλεβοτομίας αὐτὴν βλαβήσεσθαι λέγοντες. καὶ τά γε
<span class="lb" data-page="17b.81" data-line="11" id="l17b.81.11"></span>τοιαῦτα κάλλιόν ἐστι μακρολογεῖν τοῦ ζητεῖν ἀκριβῶς εὑρεῖν
<span class="lb" data-page="17b.81" data-line="12" id="l17b.81.12"></span>ὁποτέρου τῶν Προδίκων Ἱπποκράτης μνημονεύει. ἀλλ’
<span class="lb" data-page="17b.81" data-line="13" id="l17b.81.13"></span>ὡς εἶπον ἤδη πολλάκις, οἱ νεώτεροι τῶν ἰατρῶν ἐπὶ τὸ
<span class="lb" data-page="17b.81" data-line="14" id="l17b.81.14"></span>σοφιστικώτερον εἶδος ἀπεχώρησαν, ἀμελήσαντες μὲν τοῦ
<span class="lb" data-page="17b.81" data-line="15" id="l17b.81.15"></span>παραφυλάττειν μὲν ἀκριβῶς τὰ γινόμενα περὶ τοὺς ἀῤῥώστους,
<span class="lb" data-page="17b.81" data-line="16" id="l17b.81.16"></span>ζητεῖν δὲ αὐτῶν τὰς διαθέσεις καὶ τὰς αἰτίας ἐξ
<span class="lb" data-page="17b.81" data-line="17" id="l17b.81.17"></span>ὧν ἡ τῆς θεραπείας εὕρεσις γίνεται, κρινομένης καὶ αὐτῆς
<span class="pb" data-page="17b.82" id="p17b.82"></span>
<span class="lb" data-page="17b.82" data-line="1" id="l17b.82.1"></span>τῇ πείρᾳ τῆς γυναικὸς, ἧς ἐμνημόνευσα, τῇ μὲν πρώτῃ
<span class="lb" data-page="17b.82" data-line="2" id="l17b.82.2"></span>τῶν ἡμερῶν ἀφεῖλον τοῦ αἵματος, ὡς μίαν καὶ ἡμίσειαν
<span class="lb" data-page="17b.82" data-line="3" id="l17b.82.3"></span>λίτραν, αὖθις δὲ τῇ δευτέρᾳ μίαν, τῇ τρίτῃ δ’ οὐ πολλῷ
<span class="lb" data-page="17b.82" data-line="4" id="l17b.82.4"></span>πλέον ἡμίσεως μιᾶς λίτρας, οὐγκίαι γὰρ ἦσαν ὀκτώ. σοφιστὴς
<span class="lb" data-page="17b.82" data-line="5" id="l17b.82.5"></span>μὲν οὖν ταῦτα ἀναγνοὺς ζητεῖν ἄρξεται τίς τῶν
<span class="lb" data-page="17b.82" data-line="6" id="l17b.82.6"></span>Ἑλλήνων ὠνόμασε λίτρας ἢ τίς οὐγκίας· ἰατρὸς δ’ ἐπιθυμήσει
<span class="lb" data-page="17b.82" data-line="7" id="l17b.82.7"></span>γνῶναι τίνα σημεῖα καὶ ἄλλα τὴν φλεβοτομίαν ἐνεδείκνυτο,
<span class="lb" data-page="17b.82" data-line="8" id="l17b.82.8"></span>περὶ τὴν ἐπίσχεσιν τῶν καταμηνίων. ἐκεῖνα τοίνυν
<span class="lb" data-page="17b.82" data-line="9" id="l17b.82.9"></span>ἐρῶ κᾀγὼ, τοῖς σοφισταῖς οἰμώζειν εἰπὼν, ὡς αἱ φλέβες
<span class="lb" data-page="17b.82" data-line="10" id="l17b.82.10"></span>ἐξεῖχον αὐτῆς αἵματος μεσταὶ φαινόμεναι, πελιδναὶ τῇ χρόᾳ,
<span class="lb" data-page="17b.82" data-line="11" id="l17b.82.11"></span>διαιρεθέντος δὲ τοῦ ἀγγείου παραπλήσιον ἦν ὑγρᾷ πίττῃ
<span class="lb" data-page="17b.82" data-line="12" id="l17b.82.12"></span>καὶ τῷ πάχει. δι’ αὐτό γε τοῦτο πολὺ μᾶλλον ἔδοξε κενωτέον
<span class="lb" data-page="17b.82" data-line="13" id="l17b.82.13"></span>εἶναι δαψιλῶς. ταῦτα μὲν ἐν παρέργῳ παρ’ ἡμῶν εἴρηται
<span class="lb" data-page="17b.82" data-line="14" id="l17b.82.14"></span>τοῖς ἰατρεύειν ὀρθῶς βουλομένοις· ἐπὶ δὲ τὸ προκείμενον
<span class="lb" data-page="17b.82" data-line="15" id="l17b.82.15"></span>αὖθις ἀφικόμενος οὐκ ὀρθῶς φήσω τοὺς ἐξηγητὰς
<span class="lb" data-page="17b.82" data-line="16" id="l17b.82.16"></span>ἁπλῶς ἀποφήνασθαι τὸν λεπτυσμὸν τοῦ σώματος ἐπὶ
<span class="lb" data-page="17b.82" data-line="17" id="l17b.82.17"></span>κενώσει γίνεσθαι. διορισμοὺς γὰρ ἐχρῆν εἰπεῖν ὡς ὁ μὲν,
<span class="lb" data-page="17b.82" data-line="18" id="l17b.82.18"></span>λεπτυσμὸς ὅλου τοῦ ὄγκου καθαίρεσίς τίς ἐστι καὶ σύμπτωσις
<span class="pb" data-page="17b.83" id="p17b.83"></span>
<span class="lb" data-page="17b.83" data-line="1" id="l17b.83.1"></span>ἢ συνίζησις ἢ ὅπως ἂν θέλωσιν αὐτὸν καλεῖν, ὁ δὲ
<span class="lb" data-page="17b.83" data-line="2" id="l17b.83.2"></span>παχυσμὸς ἔμπαλιν εἰς ὄγκον ἐπίδοσις. ἐνίοτε μὲν οὖν ἀῤῥωστούσης
<span class="lb" data-page="17b.83" data-line="3" id="l17b.83.3"></span>τε τῆς ἐν τῷ σαρκώδει γένει δυνάμεως, αἵματός
<span class="lb" data-page="17b.83" data-line="4" id="l17b.83.4"></span>τε μοχθηροῦ περιεχομένου κατά τε τὰς ἀρτηρίας καὶ τὰς
<span class="lb" data-page="17b.83" data-line="5" id="l17b.83.5"></span>φλέβας ὁ λεπτυσμὸς γίνεται. πολλάκις δ’ ἐπὶ τοῖς ἐναντίοις
<span class="lb" data-page="17b.83" data-line="6" id="l17b.83.6"></span>ὁ παχυσμὸς ὡς ἐν μὲν τοῖς ἀγγείοις ὀλίγον εἶναι τὸ
<span class="lb" data-page="17b.83" data-line="7" id="l17b.83.7"></span>αἷμα δαπανώμενον εἰς τὴν θρέψιν τῶν σαρκῶν, εὐτροφεῖν
<span class="lb" data-page="17b.83" data-line="8" id="l17b.83.8"></span>δ’ ἐκείνας καὶ δι’ αὐτὰς τὸν ὅλον ὄγκον τοῦ σώματος. ἴσασι
<span class="lb" data-page="17b.83" data-line="9" id="l17b.83.9"></span>δὲ καὶ τοῦτο καὶ οἱ ἀνδραποδοκάπηλοι πάντες ὡς περιτείνεται
<span class="lb" data-page="17b.83" data-line="10" id="l17b.83.10"></span>τὸ δέρμα τοῖς σαρκώδεσι μέρεσι καὶ φύσεις τέ τινας
<span class="lb" data-page="17b.83" data-line="11" id="l17b.83.11"></span>σωμάτων γνωρίζουσι μὴ δυναμένας εἰς ὄγκον ἐπιδοῦναι τῇ
<span class="lb" data-page="17b.83" data-line="12" id="l17b.83.12"></span>περιτάσει τοῦ δέρματος. ἀνατείναντες γὰρ αὐτὸ τοῖς δακτύλοις
<span class="lb" data-page="17b.83" data-line="13" id="l17b.83.13"></span>ἄκροις, σκοποῦσιν ἐπὶ πόσον ἀφίσταται τῆς ὑποκειμένης
<span class="lb" data-page="17b.83" data-line="14" id="l17b.83.14"></span>σαρκὸς, ἀνατρέψειν τε τοσοῦτον ἐλπίζουσιν ἕκαστον
<span class="lb" data-page="17b.83" data-line="15" id="l17b.83.15"></span>τῶν ἰσχνῶν σωμάτων, ὅσον ἂν ἐπιδῷ τὸ δέρμα, τὸ μὲν
<span class="lb" data-page="17b.83" data-line="16" id="l17b.83.16"></span>χαλαρὸν ἐπὶ <span class="milestone ed2page" data-n="9.461" data-unit="ed2page" id="ed2page.9.461"></span>τοῖς λελεπτυσμένοις τὸ δὲ τεταμένον
<span class="lb" data-page="17b.83" data-line="17" id="l17b.83.17"></span>ἐπὶ τοῖς παχυνθεῖσι φαίνεται γινόμενον. οἱ μὲν οὖν λεπτυσμοὶ
<span class="lb" data-page="17b.83" data-line="18" id="l17b.83.18"></span>διὰ πολλὰς αἰτίας συμβαίνουσι. καὶ γὰρ ἔνδεια τροφῆς
<span class="pb" data-page="17b.84" id="p17b.84"></span>
<span class="lb" data-page="17b.84" data-line="1" id="l17b.84.1"></span>καὶ γυμνάσια πλείω καὶ ἀγρυπνία καὶ φροντίδες, ἀλγήματά
<span class="lb" data-page="17b.84" data-line="2" id="l17b.84.2"></span>τε καὶ νόσοι συντηκτικαὶ καὶ διαφορητικαὶ καὶ κένωσις
<span class="lb" data-page="17b.84" data-line="3" id="l17b.84.3"></span>πολλὴ διὰ γαστρὸς ἢ ἐμέτων ἢ ἱδρώτων ἡ αἱμοῤῥαγίων
<span class="lb" data-page="17b.84" data-line="4" id="l17b.84.4"></span>αἴτια γίνονται λεπτυσμῶν. τῆς δ’ ἀνατρέψεως εἷς τρόπος
<span class="lb" data-page="17b.84" data-line="5" id="l17b.84.5"></span>ἡ συμμετρία πάντων ὧν ὑγιαίνοντες δεόμεθα. ταῦτα
<span class="lb" data-page="17b.84" data-line="6" id="l17b.84.6"></span>δ’ ἐστὶν, ὡς αὐτὸς ἐν τοῖς ἐφεξῆς ἐρεῖ, πόνοι, ποτὰ, ἀφροδίσια.
<span class="lb" data-page="17b.84" data-line="7" id="l17b.84.7"></span>πολλῶν οὖν ὄντων τῶν τρόπων καθ’ οὓς λεπτύνεται
<span class="lb" data-page="17b.84" data-line="8" id="l17b.84.8"></span>τὸ σῶμα κοινὸν ἁπάντων ἐστὶ, πρῶτον μὲν χαλᾶσθαι τὸ
<span class="lb" data-page="17b.84" data-line="9" id="l17b.84.9"></span>δέρμα, μετὰ ταῦτα δὲ περιτείνεσθαι, μένοντος δηλονότι τοῦ
<span class="lb" data-page="17b.84" data-line="10" id="l17b.84.10"></span>λεπτυσμοῦ καὶ εἰ διαδεχομένη αὐτὸν ἀνάθρεψις γένοιτο,
<span class="lb" data-page="17b.84" data-line="11" id="l17b.84.11"></span>τοὐναντίον συμβήσεται, ταθήσεται γὰρ τὸ δέρμα, τὰς δ’
<span class="lb" data-page="17b.84" data-line="12" id="l17b.84.12"></span>αἰτίας τούτων ἤδη μὲν ἠκούσατε πολλάκις, εἰρήσεται δὲ
<span class="lb" data-page="17b.84" data-line="13" id="l17b.84.13"></span>καὶ νῦν ἐν κεφαλαίοις. ἀναμνησθέντων δὲ ἡμῶν ἃ πολλάκις
<span class="lb" data-page="17b.84" data-line="14" id="l17b.84.14"></span>ἐπί τε τῶν ἀσκῶν καὶ τῶν κύστεων ἑωράκατε. πληρουμένης
<span class="lb" data-page="17b.84" data-line="15" id="l17b.84.15"></span>μὲν γὰρ τῆς ἔνδον χώρας περιτείνεται τὸ δέρμα, κενουμένης
<span class="lb" data-page="17b.84" data-line="16" id="l17b.84.16"></span>δὲ χαλᾶται. τὸν αὐτὸν οὖν τρόπον ἐπί τε τῶν
<span class="lb" data-page="17b.84" data-line="17" id="l17b.84.17"></span>ζώων εὐτροφούντων μὲν ὁρᾶτε τεινόμενον τὸ δέρμα, χαλαρὸν
<span class="lb" data-page="17b.84" data-line="18" id="l17b.84.18"></span>δὲ ἐπὶ τῶν λεπτυνομένων γινόμενον. ὡς γὰρ τὸ ἐγχεόμενον
<span class="pb" data-page="17b.85" id="p17b.85"></span>
<span class="lb" data-page="17b.85" data-line="1" id="l17b.85.1"></span>ὑγρὸν εἰς τοὺς ἀσκοὺς ἐκτείνει τοὺς χιτῶνας αὐτῶν,
<span class="lb" data-page="17b.85" data-line="2" id="l17b.85.2"></span>οὕτως αἱ σάρκες πολλαὶ γινόμεναι, τὸ ἡμέτερον δέρμα περιτείνουσιν
<span class="lb" data-page="17b.85" data-line="3" id="l17b.85.3"></span>ἑαυταῖς. καὶ θεάσασθαι σαφῶς ἐστι τοὺς μὲν παχεῖς
<span class="lb" data-page="17b.85" data-line="4" id="l17b.85.4"></span>τεταμένον οὕτως ἔχοντας τὸ δέρμα πάντας, ὡς μὴ δύνασθαί
<span class="lb" data-page="17b.85" data-line="5" id="l17b.85.5"></span>τινα λαβόμενον αὐτοῦ μηδ’ ἐπὶ βραχὺ, τῶν ὑποκειμένων
<span class="lb" data-page="17b.85" data-line="6" id="l17b.85.6"></span>ἀποστῆσαι σαρκῶν, τοὺς δ’ ἰσχνοὺς οὕτως χαλαρὸν ὥστ’
<span class="lb" data-page="17b.85" data-line="7" id="l17b.85.7"></span>ἐπὶ πλεῖστον ἀνατείνας τις αὐτὸ διεκβάλλειν δύναται βελόνην
<span class="lb" data-page="17b.85" data-line="8" id="l17b.85.8"></span>ἄνευ τιτρῶσαί τι τῶν ὑποκειμένων. ἄχρι μὲν δὴ τοῦδε
<span class="lb" data-page="17b.85" data-line="9" id="l17b.85.9"></span>σχεδὸν ἅπαντες ὀρθῶς ἤκουσαν τῆς λέξεως, ἐταράχθησαν
<span class="lb" data-page="17b.85" data-line="10" id="l17b.85.10"></span>δὲ ἐκ τοῦ προκειμένου τῷ πᾶς λεπτυσμὸς χαλᾷ τὸ δέρμα,
<span class="lb" data-page="17b.85" data-line="11" id="l17b.85.11"></span>τοὐναντίον οὖν ἂν ἐπ’ αὐτῷ γενέσθαι φασί. διό τινες ἐπὶ
<span class="lb" data-page="17b.85" data-line="12" id="l17b.85.12"></span>τὸ ἀναθρέψεως εἰρῆσθαι τὸ ἔπειτα περιτείνεται νομίζουσι,
<span class="lb" data-page="17b.85" data-line="13" id="l17b.85.13"></span>μὴ συνορῶντες ἐναντιούμενον αὐτοῖς τὸ ἐπιφερόμενον, ἔνθα
<span class="lb" data-page="17b.85" data-line="14" id="l17b.85.14"></span>φησὶν, ἀνάτρεψις τἀναντία. γενήσεται γὰρ, ἐὰν ἕπηταί τις
<span class="lb" data-page="17b.85" data-line="15" id="l17b.85.15"></span>αὐτῶν τῇ κατὰ τὴν ἐξήγησιν γνώμῃ, τοιοῦτος ὁ νοῦς τῆς
<span class="lb" data-page="17b.85" data-line="16" id="l17b.85.16"></span>ῥήσεως· ἅπας λεπτυσμὸς χαλᾷ τὸ δέρμα. περιτείνεται δ’
<span class="lb" data-page="17b.85" data-line="17" id="l17b.85.17"></span>ἔμπαλιν ἀνατρεφομένων, ἀνάθρεψις δὲ τἀναντία πέφυκε
<span class="lb" data-page="17b.85" data-line="18" id="l17b.85.18"></span>ποιεῖν. ἀλλὰ πρῶτον μὲν οὐκ ἐναντία τὴν ἀνάθρεψιν εἰκὸς
<span class="pb" data-page="17b.86" id="p17b.86"></span>
<span class="lb" data-page="17b.86" data-line="1" id="l17b.86.1"></span>ἦν εἰπεῖν αὐτὸν, ἀλλ’ ἐναντίον. ἑνὸς γὰρ ἐπὶ τοῦ λεπτυσμοῦ
<span class="lb" data-page="17b.86" data-line="2" id="l17b.86.2"></span>λελεγμένου, καὶ τὴν ἀνάθρεψιν, ἑνὸς ἐναντίαν εὔλογόν
<span class="lb" data-page="17b.86" data-line="3" id="l17b.86.3"></span>ἐστιν εἰπεῖν. εἴπερ οὖν ὁ λεπτυσμὸς χαλᾷ τὸ δέρμα, περιτείνειν
<span class="lb" data-page="17b.86" data-line="4" id="l17b.86.4"></span>δεήσει τὴν ἀνάθρεψιν. ἔπειτα δ’ ἐφεξῆς ταύτην εἰρηκὼς
<span class="lb" data-page="17b.86" data-line="5" id="l17b.86.5"></span>φαίνεται, ὄντος ἑτοιμοτέρου τε καὶ σαφεστέρου καὶ
<span class="lb" data-page="17b.86" data-line="6" id="l17b.86.6"></span>συντομωτέρου τοῦ τοιούτου λόγου, πᾶς λεπτυσμὸς χαλᾷ τὸ
<span class="lb" data-page="17b.86" data-line="7" id="l17b.86.7"></span>δέρμα, ἀνάθρεψις δὲ περιτείνει. τί ποτ’ οὖν ἐστι τὸ δηλούμενον
<span class="lb" data-page="17b.86" data-line="8" id="l17b.86.8"></span>ὑπὸ τῆς λέξεως, ἐν ᾖ φησιν, ἔπειτα περιτείνεται;
<span class="lb" data-page="17b.86" data-line="9" id="l17b.86.9"></span>οὐδὲν ἄλλο παρὰ τὸ σαφῶς ὑπὸ πάντων νοούμενον, ὅτι χαλᾶται
<span class="lb" data-page="17b.86" data-line="10" id="l17b.86.10"></span>μὲν πρῶτον ἐν τοῖς λεπτυσμοῖς τὸ δέρμα, τείνεται διαμένοντος
<span class="lb" data-page="17b.86" data-line="11" id="l17b.86.11"></span>τοῦ λεπτυσμοῦ δηλονότι καὶ μεταπεσόντος εἰς ἀνάθρεψιν.
<span class="lb" data-page="17b.86" data-line="12" id="l17b.86.12"></span>ἐπὶ δὲ τῆς ἀνατρέψεως ἔμπαλιν ἐν ἀρχῇ μὲν
<span class="lb" data-page="17b.86" data-line="13" id="l17b.86.13"></span>περιτείνεται τὸ δέρμα, τῷ χρόνῳ δὲ χαλαρώτερον γίνεται.
<span class="lb" data-page="17b.86" data-line="14" id="l17b.86.14"></span>ταῦτα δ’ εἴπερ ἐπιμελῶς οὕτως προσεσχήκασι τὸν νοῦν τοῖς
<span class="lb" data-page="17b.86" data-line="15" id="l17b.86.15"></span>φαινομένοις, ὡς Ἱπποκράτης, ἑώρων ἂν τὰ γινόμενα. πρῶτον
<span class="lb" data-page="17b.86" data-line="16" id="l17b.86.16"></span>οὖν ἀναμνήσας ἡμᾶς ὦν ἐναργῶς ἐθεάσασθε, μετὰ δὲ
<span class="lb" data-page="17b.86" data-line="17" id="l17b.86.17"></span>ταῦτα καὶ τῶν φαινομένων τὰς αἰτίας ἐρῶ. γινέσθω
<span class="lb" data-page="17b.86" data-line="18" id="l17b.86.18"></span><span class="milestone ed2page" data-n="9.462" data-unit="ed2page" id="ed2page.9.462"></span>τοίνυν ἀνάμνησις τῶν μαρανθέντων ἐν νόσοις καὶ μάλιστα
<span class="pb" data-page="17b.87" id="p17b.87"></span>
<span class="lb" data-page="17b.87" data-line="1" id="l17b.87.1"></span>τὸν περιφρυγῆ καλούμενον μαρασμόν. ἐφ’ ὦν ἀναμνήσθητε
<span class="lb" data-page="17b.87" data-line="2" id="l17b.87.2"></span>τοῦ δέρματος ὁμοίως βύρσῃ ξηρῇ τεταμένου, καὶ τί θαυμαστὸν
<span class="lb" data-page="17b.87" data-line="3" id="l17b.87.3"></span>ἐπ’ ἐκείνων ἐν χρόνῳ πλείονι ξηρανθέντων, φαίνεσθαι
<span class="lb" data-page="17b.87" data-line="4" id="l17b.87.4"></span>τὸ δέρμα τεταμένον, ὅπου γε καὶ περὶ τὰς πρώτας ἡμέρας
<span class="lb" data-page="17b.87" data-line="5" id="l17b.87.5"></span>ἐνίοτε συμβαίνει τοῦτο. λέγει γοῦν αὐτὸς ὁ Ἱπποκράτης
<span class="lb" data-page="17b.87" data-line="6" id="l17b.87.6"></span>ἐν προγνωστικῷ περὶ τῶν ἐν ἀρχῇ τῆς νόσου συμβαινόντων
<span class="lb" data-page="17b.87" data-line="7" id="l17b.87.7"></span>διηγούμενος ἐν τοῖς ἄλλοις τοῖς κατὰ τὸ πρόσωπον
<span class="lb" data-page="17b.87" data-line="8" id="l17b.87.8"></span><span class="milestone ed1page" data-n="5.487" data-unit="ed1page" id="ed1page.5.487"></span>σημείοις καὶ τοῦτο. δέρμα τὸ περὶ τὸ μέτωπον σκληρὸν
<span class="lb" data-page="17b.87" data-line="9" id="l17b.87.9"></span>καὶ περιτεταμένον. ὅτι δ’ ὑπὸ κενώσεως γίνεται τοῦτο
<span class="lb" data-page="17b.87" data-line="10" id="l17b.87.10"></span>διδάσκων αὐτὸς ἐφεξῆς ἔγραψεν, ἐπανερέσθαι μὴ ἠγρύπνηκεν
<span class="lb" data-page="17b.87" data-line="11" id="l17b.87.11"></span>ὁ ἄνθρωπος ἢ τὰ τῆς κοιλίας ἐξυγρασμένα ᾖ ἰσχυρῶς,
<span class="lb" data-page="17b.87" data-line="12" id="l17b.87.12"></span>ἢ λοιμῶδές τι ἔχει αὐτόν. ἀλλὰ τοῦτο μὲν ὡμολόγηται
<span class="lb" data-page="17b.87" data-line="13" id="l17b.87.13"></span>πᾶσι τοῖς μεθ’ Ἱπποκράτην, καθάπερ ἐξ ἑνὸς στόματος εἰποῦσιν,
<span class="lb" data-page="17b.87" data-line="14" id="l17b.87.14"></span>ὡς ἐν κενώσει πολλῇ ποτὲ μὲν αἰσθητῶς γινομένῃ,
<span class="lb" data-page="17b.87" data-line="15" id="l17b.87.15"></span>ποτὲ δὲ οὐκ αἰσθητῶς, τοιοῦτο συμβαίνει γίνεσθαι τὸ πρόσωπον
<span class="lb" data-page="17b.87" data-line="16" id="l17b.87.16"></span>οἶον ἔγραψε κατὰ τήνδε τὴν ῥῆσιν, ῥὶς ὀξεῖα, ὀφθαλμοὶ
<span class="lb" data-page="17b.87" data-line="17" id="l17b.87.17"></span>κοῖλοι, κρόταφοι συμπεπτωκότες, ὦτα ψυχρὰ καὶ συνεσταλμένα
<span class="lb" data-page="17b.87" data-line="18" id="l17b.87.18"></span>καὶ οἱ λοβοὶ τῶν ὤτων ἀπεστραμμένοι καὶ τὸ
<span class="pb" data-page="17b.88" id="p17b.88"></span>
<span class="lb" data-page="17b.88" data-line="1" id="l17b.88.1"></span>δέρμα τὸ περὶ τὸ μέτωπον σκληρὸν καὶ περιτεταμένον, ὥστε
<span class="lb" data-page="17b.88" data-line="2" id="l17b.88.2"></span>τοῦ φαινομένου σαφῶς ἡμᾶς διδάσκοντος τὴν ἰσχυρὰν κένωσιν
<span class="lb" data-page="17b.88" data-line="3" id="l17b.88.3"></span>ἐναντίαν τῇ μετρίῳ περὶ τὸ δέρμα διάθεσιν ἐργαζομένην,
<span class="lb" data-page="17b.88" data-line="4" id="l17b.88.4"></span>ὁ λόγος αὐτῶν πιθανὸς μὲν, οὐκ ἀληθὴς δὲ φαίνεται,
<span class="lb" data-page="17b.88" data-line="5" id="l17b.88.5"></span>καθ’ ὅν φασι, μενόντων τῶν τὴν διάθεσιν ἐργαζομένων αἰτίων
<span class="lb" data-page="17b.88" data-line="6" id="l17b.88.6"></span>οὐκ ἐνδέχεται μεταπεσεῖν αὐτὸ πρὸς τοὐναντίον. ἐναργῶς
<span class="lb" data-page="17b.88" data-line="7" id="l17b.88.7"></span>γὰρ ὁρᾶται μεταπῖπτον ἐπὶ ταῖς ἀμέτροις κενώσεσιν, ἐάν τε
<span class="lb" data-page="17b.88" data-line="8" id="l17b.88.8"></span>αἰσθητῶς αὗται φαίνωνται περιμένουσαι μέχρι χρόνου πλείονος,
<span class="lb" data-page="17b.88" data-line="9" id="l17b.88.9"></span>ἐάν τε κατὰ τὸ ἄδηλον, ἤτοι συντηκομένων ἢ διαφορουμένων
<span class="lb" data-page="17b.88" data-line="10" id="l17b.88.10"></span>τῶν νοσούντων. πρὶν μὲν οὖν ἐπ’ αὐτὴν τοῦ δέρματος
<span class="lb" data-page="17b.88" data-line="11" id="l17b.88.11"></span>τὴν οἰκείαν οὐσίαν ἐξικέσθαι τὴν κένωσιν, ὁμοίως τοῖς κενουμένοις
<span class="lb" data-page="17b.88" data-line="12" id="l17b.88.12"></span>ἀσκοῖς καὶ σάκκοις καὶ κύστεσι χαλᾶται τὸ
<span class="lb" data-page="17b.88" data-line="13" id="l17b.88.13"></span>δέρμα. χρονιζούσης δὲ τῆς κενώσεως ὁμοίως γίνεται ταῖς
<span class="lb" data-page="17b.88" data-line="14" id="l17b.88.14"></span>ξηραῖς κύστεσί τε καὶ διφθέραις, ἃς οὐκ ἔστιν ἐκτεῖναι διὰ
<span class="lb" data-page="17b.88" data-line="15" id="l17b.88.15"></span>τὴν σκληρότητα. τοσοῦτον δὲ φαίνεται καὶ τὸ τῶν ἀσκῶν
<span class="lb" data-page="17b.88" data-line="16" id="l17b.88.16"></span>καὶ τὸ τῶν κύστεων δέρμα γινόμενον, ὅταν ἱκανῶς ξηρανθῇ,
<span class="lb" data-page="17b.88" data-line="17" id="l17b.88.17"></span>μέχρι δ’ ἂν ὑπάρχῃ ὑγρὸν καὶ μαλακὸν, εἰς τὴν ἐντὸς
<span class="lb" data-page="17b.88" data-line="18" id="l17b.88.18"></span>ἑαυτοῦ χώραν δέχηταί τι καὶ πάλιν μεθείη, δεχόμενον μὲν,
<span class="pb" data-page="17b.89" id="p17b.89"></span>
<span class="lb" data-page="17b.89" data-line="1" id="l17b.89.1"></span>ὅταν ἱκανῶς πληρωθείη, τείνεται, κενούμενον δὲ χαλᾶται.
<span class="lb" data-page="17b.89" data-line="2" id="l17b.89.2"></span>καλῶς οὖν εἶπεν ὁ Ἱπποκράτης, πᾶς λεπτυσμὸς χαλᾷ τὸ
<span class="lb" data-page="17b.89" data-line="3" id="l17b.89.3"></span>δέρμα, ἔπειτα περιτείνεται. καὶ γὰρ καὶ φαίνεται γινόμενον
<span class="lb" data-page="17b.89" data-line="4" id="l17b.89.4"></span>οὕτως καὶ ἡ αἰτία λέλεκται, καλῶς δὲ προσέθηκε καὶ τὸ
<span class="lb" data-page="17b.89" data-line="5" id="l17b.89.5"></span>τὴν ἀνάθρεψιν τἀναντία ποιεῖν. ἐν ἀρχῇ μὲν γὰρ ἀνατείνεται
<span class="lb" data-page="17b.89" data-line="6" id="l17b.89.6"></span>τὸ δέρμα, τῷ χρόνῳ δὲ χαλαρώτερον ἐργάζεται. σκληρότερον
<span class="lb" data-page="17b.89" data-line="7" id="l17b.89.7"></span>γὰρ ὂν φύσει καὶ ξηρότερον τῶν ὑποκειμένων αὐτῷ
<span class="lb" data-page="17b.89" data-line="8" id="l17b.89.8"></span>σαρκῶν, ὕστερον ἐκείνων καὶ σκληρύνεται κατὰ τοὺς λεπτυσμοὺς
<span class="lb" data-page="17b.89" data-line="9" id="l17b.89.9"></span>καὶ μαλακύνεται κατὰ τὰς ἀνατρέψεις. ὁπόταν οὖν
<span class="lb" data-page="17b.89" data-line="10" id="l17b.89.10"></span>σκληρὸν αὐτὸ καὶ ξηρὸν ἤδη γεγονὸς ἡ ἀνάθρεψις διαδέξηται,
<span class="lb" data-page="17b.89" data-line="11" id="l17b.89.11"></span>πρῶτον αὐξάνουσα τὰς σάρκας εἰκότως περιτείνει.
<span class="lb" data-page="17b.89" data-line="12" id="l17b.89.12"></span>προϊόντος δὲ τοῦ χρόνου τῆς τροφῆς ὑπολαμβανόμενον,
<span class="lb" data-page="17b.89" data-line="13" id="l17b.89.13"></span>ὑγρότερόν τε καὶ μαλακώτερον γίνεται, καὶ διὰ τοῦτο πάλιν
<span class="lb" data-page="17b.89" data-line="14" id="l17b.89.14"></span>χαλᾶται, καθάπερ αἱ ξηραὶ διφθέραι τε καὶ βύρσαι τε
<span class="lb" data-page="17b.89" data-line="15" id="l17b.89.15"></span>βρεχθεῖσαι ὕδατι, λιπανθεῖσαι δὲ ἐλαίῳ καὶ στέατι. ταῦτα
<span class="lb" data-page="17b.89" data-line="16" id="l17b.89.16"></span>μὲν οὖν ἀληθῶς τε ἅμα καὶ σαφῶς εἰρημένα τῷ Ἱπποκράτει
<span class="lb" data-page="17b.89" data-line="17" id="l17b.89.17"></span>κακῶς ἐξηγήσαντο, διὰ τὴν τῶν πραγμάτων ἄγνοιαν
<span class="lb" data-page="17b.89" data-line="18" id="l17b.89.18"></span>ὑπὲρ ὦν ὁ λόγος ἐστὶν αὐτῷ. τὰ δ’ ἐφεξῆς οὐχ ὁμοίως
<span class="pb" data-page="17b.90" id="p17b.90"></span>
<span class="lb" data-page="17b.90" data-line="1" id="l17b.90.1"></span>ὄντα σαφῆ, τάχα δὲ καὶ παραγεγραμμένα, σαφῆ τ’ εἶναι
<span class="lb" data-page="17b.90" data-line="2" id="l17b.90.2"></span>νομίζουσι, καίτοι διαφωνοῦντες ἐν ταῖς ἐξηγήσεσιν
<span class="lb" data-page="17b.90" data-line="3" id="l17b.90.3"></span><span class="milestone ed2page" data-n="9.463" data-unit="ed2page" id="ed2page.9.463"></span>αὐτῶν οὐδὲν ἦττον ἢ κατὰ τὰς πρόσθεν, ὑπαλλάττουσί τε
<span class="lb" data-page="17b.90" data-line="4" id="l17b.90.4"></span>τὰς παλαιὰς γραφάς. ἵνα δ’ ᾖ σαφέστερος ὁ λόγος, ἕκαστον
<span class="lb" data-page="17b.90" data-line="5" id="l17b.90.5"></span>μέρος τῆς ῥήσεως ἰδίᾳ προχειριοῦμαι. χρωτὸς ῥίκνωσις
<span class="lb" data-page="17b.90" data-line="6" id="l17b.90.6"></span>συμπίπτοντος, ἔκτασις ἀνατρεφομένου. ὅτι μὲν οὖν ἐν τοῖς
<span class="lb" data-page="17b.90" data-line="7" id="l17b.90.7"></span>λεπτυσμοῖς χαλᾶται τὸ δέρμα, πρὶν αὐτό τι παθεῖν κατὰ
<span class="lb" data-page="17b.90" data-line="8" id="l17b.90.8"></span>τὴν οἰκείαν οὐσίαν, ἀνατρεφομένων δὲ τείνεται, καὶ ὅτι ξηραινόμενον
<span class="lb" data-page="17b.90" data-line="9" id="l17b.90.9"></span>τῷ χρόνῳ εἰς τἀναντία μεταπίπτει, δεδήλωται
<span class="lb" data-page="17b.90" data-line="10" id="l17b.90.10"></span>πρόσθεν. ἐν δὲ τῷδε τῷ λόγῳ συμπίπτοντος μὲν αὐτοῦ
<span class="lb" data-page="17b.90" data-line="11" id="l17b.90.11"></span>ῥίκνωσιν γίνεσθαί φησιν, ἀνατρεφομένου δ’ ἔκτασιν. ῥικνὸν
<span class="lb" data-page="17b.90" data-line="12" id="l17b.90.12"></span>μὲν ὀνομάζουσιν οἱ Ἕλληνες σῶμά τε καὶ δέρμα τὸ ῥυτιδούμενον
<span class="lb" data-page="17b.90" data-line="13" id="l17b.90.13"></span>ἄμα συστολῇ, καθάπερ ἐπὶ τῶν γερόντων ὁρᾶται καὶ
<span class="lb" data-page="17b.90" data-line="14" id="l17b.90.14"></span>δηλονότι τὴν ἐν αὐτῷ διάθεσιν, ῥίκνωσις δέ τις φαίνεται
<span class="lb" data-page="17b.90" data-line="15" id="l17b.90.15"></span>καὶ τοῖς νέοις σώμασι γινομένη, λυμαινομένων τῶν φλεβῶν,
<span class="lb" data-page="17b.90" data-line="16" id="l17b.90.16"></span>καὶ μάλισθ’ ὅταν διαφορηθέντος τοῦ κατ’ αὐτὰς πλεονάζοντος
<span class="lb" data-page="17b.90" data-line="17" id="l17b.90.17"></span>αἵματος ἐπιθῇ τις φάρμακον αὐστηρᾶς καὶ στυφούσης
<span class="lb" data-page="17b.90" data-line="18" id="l17b.90.18"></span>μετέχον δυνάμεως. γίνεσθαι δὲ καὶ τὴν τοιαύτην ἐν τῷ
<span class="pb" data-page="17b.91" id="p17b.91"></span>
<span class="lb" data-page="17b.91" data-line="1" id="l17b.91.1"></span>δέρματι κατάστασίν φησι συμπίπτοντι, τουτέστιν ὅταν τοῖς
<span class="lb" data-page="17b.91" data-line="2" id="l17b.91.2"></span>ἐν ἑαυτῷ περιεχομένοις ἐλάττοσι γινομένοις ἐπιπίπτῃ συνιζάνον
<span class="lb" data-page="17b.91" data-line="3" id="l17b.91.3"></span>εἰς ἑαυτόν· τὴν δ’ ἐναντίαν κατάστασιν, ὅταν εἰς
<span class="lb" data-page="17b.91" data-line="4" id="l17b.91.4"></span>μῆκός τε καὶ πλάτος ἐπιδιδῷ, προσαγορεύουσιν ἔκτασιν οἱ
<span class="lb" data-page="17b.91" data-line="5" id="l17b.91.5"></span>ἄνθρωποι. συμβαίνει μὲν οὖν ποτε κατὰ τὸ μῆκος μόνον
<span class="lb" data-page="17b.91" data-line="6" id="l17b.91.6"></span>ἢ τὸ πλάτος αὐτοῦ τείνεσθαί τε καὶ συνιζάνειν. ἀλλὰ καὶ
<span class="lb" data-page="17b.91" data-line="7" id="l17b.91.7"></span>νῦν περὶ τῆς κατ’ ἄμφω τὰς διαστάσεις αὐτοῦ γινομένης
<span class="lb" data-page="17b.91" data-line="8" id="l17b.91.8"></span>συστολῆς τε καὶ τάσεως, ἀκούειν σε χρὴ τῆς λέξεως. ὅ γε
<span class="lb" data-page="17b.91" data-line="9" id="l17b.91.9"></span>μὴν τὴν προγεγραμμένην τήνδε νοήσας ῥῆσιν, οὐ πάνυ τι
<span class="lb" data-page="17b.91" data-line="10" id="l17b.91.10"></span>ταύτης ἐδεῖτο. τὸ φρικῶδες, τὸ λεῖον ἑκατέρου σημεῖον,
<span class="lb" data-page="17b.91" data-line="11" id="l17b.91.11"></span>τὸ ὑπόχολον, τὸ ὑπέρυθρον. ἔνιοι γράφουσι τὸ ῥικνῶδες,
<span class="lb" data-page="17b.91" data-line="12" id="l17b.91.12"></span>λεῖον τὸ ἑκατέρου σημεῖον. ἐπεὶ δ’ ἐν τῇ πρὸ ταύτης ῥήσει
<span class="lb" data-page="17b.91" data-line="13" id="l17b.91.13"></span>περὶ τῆς ῥικνώσεως ἔγραψεν, εὐλογώτερον εἶναι δόξει τὸ
<span class="lb" data-page="17b.91" data-line="14" id="l17b.91.14"></span>φρικῶδες εἰρῆσθαι νῦν, ἐνδεικνυμένου τοῦ Ἱπποκράτους
<span class="lb" data-page="17b.91" data-line="15" id="l17b.91.15"></span>τὴν γινομένην ἰδέαν ἐν τοῖς ῥικνουμένοις ἐοικυῖαν εἶναι τοῖς
<span class="lb" data-page="17b.91" data-line="16" id="l17b.91.16"></span>φρίττουσιν. ἡ δ’ ὁμοιότης κατὰ τὴν ἀνωμαλίαν καὶ οἶον
<span class="lb" data-page="17b.91" data-line="17" id="l17b.91.17"></span>τραχύτητα τοῦ δέρματος γίνεται, ἐνίων μὲν αὐτοῦ μορίων
<span class="lb" data-page="17b.91" data-line="18" id="l17b.91.18"></span>κοιλοτέρων φαινομένων, ἐνίων δ’ ἐξεχόντων, ὅταν γὰρ κατὰ
<span class="pb" data-page="17b.92" id="p17b.92"></span>
<span class="lb" data-page="17b.92" data-line="1" id="l17b.92.1"></span>σμικρὰ πάνυ διαστήματα, γένηται τοῦτο δι’ ὅλου τοῦ δέρματος,
<span class="lb" data-page="17b.92" data-line="2" id="l17b.92.2"></span>ὀνομάζεται τὸ σύμπτωμα φρίκη τε καὶ φρίξ. καί
<span class="lb" data-page="17b.92" data-line="3" id="l17b.92.3"></span>μοι νόει γαλήνῃ μὲν ἀκριβεῖ τὴν τοῦ λείου σώματος ἐοικέναι
<span class="lb" data-page="17b.92" data-line="4" id="l17b.92.4"></span>κατάστασιν. ἄρτι δ’ ἀρχομένης τῆς κατ’ αὐτὴν ἀνωμαλίας
<span class="lb" data-page="17b.92" data-line="5" id="l17b.92.5"></span>τὴν φρίκην οὕτως γοῦν καὶ ὁ ποιητὴς ἔφη,
</p>
            <div class="lg">
              <div class="l"><span class="lb" data-page="17b.92" data-line="6" id="l17b.92.6"></span>Οἴη δὲ ζεφύροιο ἐχεύατο πόντον ἐπὶ φρίξ,</div>
              <div class="l"><span class="lb" data-page="17b.92" data-line="7" id="l17b.92.7"></span>ὀρνυμένοιο νέον.</div>
            </div>
            <p>
<span class="lb" data-page="17b.92" data-line="8" id="l17b.92.8"></span>τὸ μὲν οὖν λεῖον ὑπάρχει τοῖς ἀνατρεφομένοις σώμασι, τὸ
<span class="lb" data-page="17b.92" data-line="9" id="l17b.92.9"></span>δ’ οἶον φρικῶδες τοῖς ἐναντίοις σώμασιν. ἑκάτερον δὲ αὐτῶν
<span class="lb" data-page="17b.92" data-line="10" id="l17b.92.10"></span>ἑκατέρου σημεῖον ὑπάρχει, οὔτε δ’ ἑκάτερον ἀμφοτέρων
<span class="lb" data-page="17b.92" data-line="11" id="l17b.92.11"></span>οὔτε συναμφότερον ἑκατέρου. κατὰ δὲ τὸν αὐτὸν τρόπον
<span class="lb" data-page="17b.92" data-line="12" id="l17b.92.12"></span>καὶ τὸ ὑπόχολον καὶ τὸ ὑπέρυθρον, ἑκάτερον ἑκατέρου
<span class="lb" data-page="17b.92" data-line="13" id="l17b.92.13"></span>σημεῖόν ἐστι, τὸ μὲν ὑπόχολον τοῦ λεπτυνομένου, τὸ δὲ
<span class="lb" data-page="17b.92" data-line="14" id="l17b.92.14"></span>ὑπέρυθρον τοῦ ἀνατρεφομένου. χολωδέστερον μὲν γὰρ τὸ
<span class="lb" data-page="17b.92" data-line="15" id="l17b.92.15"></span>σῶμα τοῖς λεπτυνομένοις γίνεται, διὰ τὰς ποιούσας αἰτίας
<span class="lb" data-page="17b.92" data-line="16" id="l17b.92.16"></span>τὴν λεπτότητα, περὶ ὦν ἔμπροσθεν ἤκουσας, αἱματωδέστερον
<span class="lb" data-page="17b.92" data-line="17" id="l17b.92.17"></span>δὲ τοῖς ἀνατρεφομένοις. οὐδὲ γὰρ οὐδ’ εὐτροφῆσαι δύναται
<span class="pb" data-page="17b.93" id="p17b.93"></span>
<span class="lb" data-page="17b.93" data-line="1" id="l17b.93.1"></span>χωρὶς αἵματος χρηστοῦ, προσκειμένου δ’ ἐν τῇ τελευτῇ
<span class="lb" data-page="17b.93" data-line="2" id="l17b.93.2"></span>τῆς ῥήσεως τοῦ, οὕτως, ἔνιοι μὲν ἀρχὴν αὐτὸ ποιοῦσι
<span class="lb" data-page="17b.93" data-line="3" id="l17b.93.3"></span>τῆς ἑπομένης, ἔνιοι δὲ ταύτης πέρας. ἑκατέρως γὰρ ἐγχωρεῖ
<span class="lb" data-page="17b.93" data-line="4" id="l17b.93.4"></span>γενέσθαι τὴν ἐξήγησιν, ὥστε περὶ τούτου μὲν οὐ χρὴ
<span class="lb" data-page="17b.93" data-line="5" id="l17b.93.5"></span>φιλοπόνως ζητεῖν, ἐπὶ τὰ συνεχῆ δὲ μεταβῶμεν ἀρχὴν τῆς
<span class="lb" data-page="17b.93" data-line="6" id="l17b.93.6"></span>ἑπομένης ῥήσεως ποιησάμενοι τὸ οὕτως. ἐπειδὴ τοῖς πλείστοις
<span class="lb" data-page="17b.93" data-line="7" id="l17b.93.7"></span>τῶν ἐξηγητῶν <span class="milestone ed2page" data-n="9.464" data-unit="ed2page" id="ed2page.9.464"></span>ἔδοξεν ἐκεῖνο αὐτὸ τὸ πράττειν.
<span class="lb" data-page="17b.93" data-line="8" id="l17b.93.8"></span>οὕτως τὸ κατασπᾶσθαι μαζοὺς, ἰσχνοὺς δὲ ἀνεσπάσθαι καὶ
<span class="lb" data-page="17b.93" data-line="9" id="l17b.93.9"></span>περιτετάσθαι, καίτοι οὐκ ἄν τις οἴοιτο διὰ τοῦτο, ἀλλὰ
<span class="lb" data-page="17b.93" data-line="10" id="l17b.93.10"></span>σαρκωθέντος τοῦτο γίνεται, αὕτη μὲν ἡ παλαιὰ ῥῆσις. μετεποίησαν
<span class="lb" data-page="17b.93" data-line="11" id="l17b.93.11"></span>δὲ αὐτὴν οἱ μὲν μετ’ ὀλίγον, οἱ δὲ ἐπὶ πλέον,
<span class="lb" data-page="17b.93" data-line="12" id="l17b.93.12"></span>ὥσπερ καὶ Σαβῖνος ὧδέ πως γράψας, οὕτως τὸ κατεσπάσθαι
<span class="lb" data-page="17b.93" data-line="13" id="l17b.93.13"></span>μακροὺς ἰσχνοὺς, τοὺς δ’ ἀνεσπάσθαι, ἵνα τοὺς μὲν
<span class="lb" data-page="17b.93" data-line="14" id="l17b.93.14"></span>ἰσχνοὺς καὶ χαλᾶσθαι καὶ μακροὺς φαίνεσθαι σημαίνηται,
<span class="lb" data-page="17b.93" data-line="15" id="l17b.93.15"></span>τοὺς δ’ εὐτροφοῦντας ἀνεσπάσθαι. Ῥοῦφος δὲ καὶ τὴν παλαιὰν
<span class="lb" data-page="17b.93" data-line="16" id="l17b.93.16"></span>ἐφύλαξε γραφὴν καὶ τὴν ἐξήγησιν τῶν παλαιοτέρων
<span class="lb" data-page="17b.93" data-line="17" id="l17b.93.17"></span>ἐξηγητῶν ἐναντίον τι διδάσκουσαν τῇ Σαβίνου. κατεσπάθαι
<span class="lb" data-page="17b.93" data-line="18" id="l17b.93.18"></span>μὲν γὰρ τοὺς εὐτροφοῦντας, ἀνεσπάσθαι δὲ <span class="milestone ed1page" data-n="5.488" data-unit="ed1page" id="ed1page.5.488"></span>
              <span class="pb" data-page="17b.94" id="p17b.94"></span>
<span class="lb" data-page="17b.94" data-line="1" id="l17b.94.1"></span>τοὺς ἰσχνοὺς βούλεται. τούτοις δὲ φαίνεται καὶ τὸ ἐπιφαινόμενον
<span class="lb" data-page="17b.94" data-line="2" id="l17b.94.2"></span>μαρτυρεῖν, εἰπόντος τοῦ Ἱπποκράτους, καίτοι οὐκ
<span class="lb" data-page="17b.94" data-line="3" id="l17b.94.3"></span>ἄν τις οἴοιτο. προειρηκὼς γὰρ ἐν τῇ λεπτότητι χαλᾶσθαι,
<span class="lb" data-page="17b.94" data-line="4" id="l17b.94.4"></span>περιτείνεται δὲ εὐτροφούντων τὸ δέρμα, τῷ μὲν προτέρῳ
<span class="lb" data-page="17b.94" data-line="5" id="l17b.94.5"></span>τὸ κατεσπάσθαι τοὺς μασθοὺς, τῷ δὲ δευτέρῳ τὸ ἀνεσπάσθαι
<span class="lb" data-page="17b.94" data-line="6" id="l17b.94.6"></span>συνεπόμενον εὑρίσκεις, καὶ διὰ τοῦτό φασι, καίτοι οὐκ
<span class="lb" data-page="17b.94" data-line="7" id="l17b.94.7"></span>ἄν τις οἴοιτο, τοῦτο δὴ ὡς ἕρμαιον ἔλαβον οἱ παλαιοὶ τῶν
<span class="lb" data-page="17b.94" data-line="8" id="l17b.94.8"></span>ἐξηγητῶν ὄντες ἐμπειρικοὶ, Γλαυκίας τε καὶ ὁ Ταραντῖνος
<span class="lb" data-page="17b.94" data-line="9" id="l17b.94.9"></span>Ἡρακλείδης. ἡγοῦνται γὰρ ἐκ τούτου καὶ τὸν Ἱπποκράτην
<span class="lb" data-page="17b.94" data-line="10" id="l17b.94.10"></span>δεικνύειν ὁμόψηφον ἑαυτοῖς, ὡς μὴ πιστεύειν ταῖς δογματικαῖς
<span class="lb" data-page="17b.94" data-line="11" id="l17b.94.11"></span>πιθανότησιν, ἀλλὰ μόνῳ τῷ διὰ ἐμπειρίας φαινομένῳ,
<span class="lb" data-page="17b.94" data-line="12" id="l17b.94.12"></span>καίτοι καὶ τὸ φαινόμενον αὐτὸ χωρὶς διορισμοῦ ῥηθὲν
<span class="lb" data-page="17b.94" data-line="13" id="l17b.94.13"></span>ἑκατέρως ἐστὶ ψεῦδος, ἐάν τε κατεσπάσθαι τε καὶ χαλᾶσθαι
<span class="lb" data-page="17b.94" data-line="14" id="l17b.94.14"></span>τοὺς τοιούτους εἴπωμεν ἐν τοῖς λεπτυσμοῖς, ἐάν τ’
<span class="lb" data-page="17b.94" data-line="15" id="l17b.94.15"></span>ἀνεσπάσθαι. τοῦτ’ οὖν ἐχρῆν αὐτοῖς πρῶτον ἀκριβῶς ἐξητάσθαι,
<span class="lb" data-page="17b.94" data-line="16" id="l17b.94.16"></span>τοῖς μὲν ἐμπειρικοῖς, ἐπειδὴ τοῦ φαινομένου τῇ
<span class="lb" data-page="17b.94" data-line="17" id="l17b.94.17"></span>ῥητορικοί τέ εἰσι καὶ μνημονευτικοὶ, τοῖς δὲ δογματικοῖς,
<span class="pb" data-page="17b.95" id="p17b.95"></span>
<span class="lb" data-page="17b.95" data-line="1" id="l17b.95.1"></span>ἐπειδὴ τῶν ὄντων αὐτοὺς χρὴ τὰς αἰτίας οὐ τῶν οὐκ ὄντων
<span class="lb" data-page="17b.95" data-line="2" id="l17b.95.2"></span>ἀποδιδόναι. τί δὴ οὖν ἐστὶ τὸ φαινόμενον ἐγὼ φράσω.
<span class="lb" data-page="17b.95" data-line="3" id="l17b.95.3"></span>παραφυλάξας ἐπὶ πολλῶν πάνυ γυναικῶν, οὐκ ὀλίγων δὲ καὶ
<span class="lb" data-page="17b.95" data-line="4" id="l17b.95.4"></span>πυθόμενος οὐ μόνον τῶν μαιευτριῶν, ἀλλὰ καὶ τῶν οὐδὲν
<span class="lb" data-page="17b.95" data-line="5" id="l17b.95.5"></span>ἐπισταμένων τοιοῦτον. μᾶλλον γὰρ αὗται τὰ φαινόμενα
<span class="lb" data-page="17b.95" data-line="6" id="l17b.95.6"></span>λέγουσιν ἀληθῶς τῶν διὰ δόγμα τυφλωττόντων ἀμφ’ αὐτά.
<span class="lb" data-page="17b.95" data-line="7" id="l17b.95.7"></span>τὸ τοίνυν συμβαῖνόν ἐστι τοιοῦτον. γάλακτος μὲν ὅταν οἱ
<span class="lb" data-page="17b.95" data-line="8" id="l17b.95.8"></span>τιτθοὶ πληρωθῶσιν, αὐξάνονται κατὰ πᾶσαν διάστασιν. εἰς
<span class="lb" data-page="17b.95" data-line="9" id="l17b.95.9"></span>ὕψος γὰρ αἴρονται καὶ πλάτος καὶ μακρότεροι φαίνονται.
<span class="lb" data-page="17b.95" data-line="10" id="l17b.95.10"></span>κενωθέντος δὲ τοῦ γάλακτος, αὖθις ἑαυτῶν ἐλάττους γίνονται,
<span class="lb" data-page="17b.95" data-line="11" id="l17b.95.11"></span>μειούμενοι κατὰ τὰς τρεῖς διαστάσεις. ἐὰν δὲ χωρὶς
<span class="lb" data-page="17b.95" data-line="12" id="l17b.95.12"></span>τοῦ γάλακτος ὑπαλλάττωνται, κατὰ τὸ λεπτύνεσθαί τε καὶ
<span class="lb" data-page="17b.95" data-line="13" id="l17b.95.13"></span>παχύνεσθαι μόνον, ὥσπερ τὰ ἄλλα μόρια, παραπλησίως
<span class="lb" data-page="17b.95" data-line="14" id="l17b.95.14"></span>ἐκείνων διατίθενται, χαλώμενοι μὲν πρῶτον ἐν τῷ λεπτύνεσθαι,
<span class="lb" data-page="17b.95" data-line="15" id="l17b.95.15"></span>τεινόμενοι δ’ ἐν τῷ παχύνεσθαι. προϊόντος δὲ τοῦ
<span class="lb" data-page="17b.95" data-line="16" id="l17b.95.16"></span>χρόνου τὴν ἐναντίαν λαμβάνουσι κατάστασιν, βραχύτεροι
<span class="lb" data-page="17b.95" data-line="17" id="l17b.95.17"></span>μὲν γινόμενοι ξηρανθέντος τοῦ δέρματος, μακρότεροι δ’
<span class="lb" data-page="17b.95" data-line="18" id="l17b.95.18"></span>ὑγρανθέντος ἐν ταῖς ἀτροφίαις, ὡς ἔμπροσθεν εἴρηται.
<span class="pb" data-page="17b.96" id="p17b.96"></span>
<span class="lb" data-page="17b.96" data-line="1" id="l17b.96.1"></span>οὕτω γοῦν καὶ ταῖς γηρώσαις χαλῶνται μὲν πρῶτον, ὕστερον
<span class="lb" data-page="17b.96" data-line="2" id="l17b.96.2"></span>δ’ ἀνασπῶνται, ἐμοὶ μὲν δὴ καὶ τὰ φαινόμενα περὶ
<span class="lb" data-page="17b.96" data-line="3" id="l17b.96.3"></span>τοὺς τιτθοὺς εἴρηται καὶ τὰς αἰτίας αὐτοῖς προσέθηκα. τῶν
<span class="lb" data-page="17b.96" data-line="4" id="l17b.96.4"></span>δ’ ἐξηγητῶν οὐδεὶς τοῦτ’ ἔπραξεν, ἀλλ’ ὡς ἂν ἕκαστος ἐθελήσῃ
<span class="lb" data-page="17b.96" data-line="5" id="l17b.96.5"></span>γράψας ἐξηγεῖται τὴν ἑαυτοῦ λέξιν. εἰκότως δὲ καὶ
<span class="lb" data-page="17b.96" data-line="6" id="l17b.96.6"></span>ἐξηγήσεις ἐναντίας ἐποίησάν τε καὶ τὰς γραφὰς ἐλλιπῶς ἡρμηνευμένας
<span class="lb" data-page="17b.96" data-line="7" id="l17b.96.7"></span>καὶ ἀδιορίστως τῆς λέξεως, ὅπως ἄν τις εἴποι
<span class="lb" data-page="17b.96" data-line="8" id="l17b.96.8"></span>κατὰ τὶ μὲν ἀληθεύσει, κατὰ τὶ δὲ ψεύσεται, τῶν τιτθῶν
<span class="lb" data-page="17b.96" data-line="9" id="l17b.96.9"></span>ἐν μὲν τοῦ γάλακτος πληροῦσθαι <span class="milestone ed2page" data-n="9.465" data-unit="ed2page" id="ed2page.9.465"></span>μειζόνων γινομένων,
<span class="lb" data-page="17b.96" data-line="10" id="l17b.96.10"></span>ἐλαττόνων δ’ ἐν τῷ κενοῦσθαι. χωρὶς δὲ τοῦ γάλακτος ἐν
<span class="lb" data-page="17b.96" data-line="11" id="l17b.96.11"></span>μὲν ταῖς λεπτότησι κατ’ ἀρχὰς μὲν χαλωμένων, ὕστερον δ’
<span class="lb" data-page="17b.96" data-line="12" id="l17b.96.12"></span>ἀνασπωμένων, ἐν δὲ ταῖς παχύνσεσιν ἐν ἀρχῇ μὲν ἀνασπωμένων,
<span class="lb" data-page="17b.96" data-line="13" id="l17b.96.13"></span>ὕστερον δ’ ἠρέμα χαλωμένων, ὄντος καὶ κατὰ
<span class="lb" data-page="17b.96" data-line="14" id="l17b.96.14"></span>τοῦτο τὸ ἀνατρέφεσθαι διορισμοῦ, διὰ τὸ τινὰς μὲν ἀνατρέφεσθαι,
<span class="lb" data-page="17b.96" data-line="15" id="l17b.96.15"></span>πρὶν εἰς τοσαύτην ἀφικέσθαι λεπτότητα, καθ’ ὅσον
<span class="lb" data-page="17b.96" data-line="16" id="l17b.96.16"></span>ξηραινόμενον τείνεται τὸ δέρμα, τινὰς δὲ, πρὶν ξηρανθῆναι
<span class="lb" data-page="17b.96" data-line="17" id="l17b.96.17"></span>πρὸς εὐτροφίας ἐπιδιδόναι.
</p>
<span class="lb rule" data-page="17b.96" data-line="18" id="l17b.96.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.30">
<span class="pb page1" data-page="17b.97" id="p17b.97"></span>
<span class="milestone ed1page page1" data-n="5.488" data-unit="ed1page" id="ed1page.5.488"></span>
<span class="milestone ed2page page1" data-n="9.465" data-unit="ed2page" id="ed2page.9.465"></span>
<span class="lb head" data-page="17b.97" data-line="1" id="l17b.97.1"></span>
            <blockquote class="quote lemma">
<span class="lb" data-page="17b.97" data-line="2" id="l17b.97.2"></span>Κλεῖς περιφανέες, φλέβες διαφανέες.
</blockquote>
<span class="lb rule" data-page="17b.97" data-line="3" id="l17b.97.3"></span>
            <p>
<span class="lb" data-page="17b.97" data-line="4" id="l17b.97.4"></span>Αἱ τοιαῦται τῶν ῥήσεων οὐκ εὔδηλον ἔχουσι τὴν τοῦ
<span class="lb" data-page="17b.97" data-line="5" id="l17b.97.5"></span>γράψαντος διάνοιαν ὡς ἂν μὴ προσκειμένου κατὰ τὴν λέξιν
<span class="lb" data-page="17b.97" data-line="6" id="l17b.97.6"></span>αὐτῶν ἐπὶ τίνων βούλεται φαίνεσθαι ταῦτα. πολλοὶ μὲν
<span class="lb" data-page="17b.97" data-line="7" id="l17b.97.7"></span>τῶν ἰσχνῶν φύσει τάς τε κλεῖς ἔχουσι σαφεῖς καὶ τὰς φλέβας
<span class="lb" data-page="17b.97" data-line="8" id="l17b.97.8"></span>ἐκκειμένας τε καὶ μεστὰς αἵματος, ὥσπερ αὖ πάλιν
<span class="lb" data-page="17b.97" data-line="9" id="l17b.97.9"></span>ἕτεροι οὔτε τὰς κλεῖς οὔτε τὰς φλέβας ἐκκειμένας, οὔτε
<span class="lb" data-page="17b.97" data-line="10" id="l17b.97.10"></span>δὲ φύσει τοιαύτη διαφορὰ τῶν σωμάτων ὁρᾶται. κατὰ τὸν
<span class="lb" data-page="17b.97" data-line="11" id="l17b.97.11"></span>αὐτὸν τρόπον ἐπὶ τῶν παρὰ τὴν ἐξ ἀρχῆς φύσιν ἤτοι λεπτυνομένων
<span class="lb" data-page="17b.97" data-line="12" id="l17b.97.12"></span>ἢ παχυνομένων καὶ πλῆθος ἢ ἔνδειαν ἐχόντων
<span class="lb" data-page="17b.97" data-line="13" id="l17b.97.13"></span>χυμῶν. εὔδηλον γὰρ ὅτι πεπληρωμέναι φλέβες ἐν τῷ ἰσχνῷ
<span class="lb" data-page="17b.97" data-line="14" id="l17b.97.14"></span>σώματι πλῆθος ἐνδείκνυνται κατὰ ταύτας εἶναι τοῦ αἵματος
<span class="lb" data-page="17b.97" data-line="15" id="l17b.97.15"></span>ὡς τὰ πολλὰ μοχθηροῦ, καθάπερ ἐπὶ τῆς γυναικὸς
<span class="lb" data-page="17b.97" data-line="16" id="l17b.97.16"></span>ὀλίγον ἔμπροσθεν ἔλεγον, ἦς ἐπέσχητο τὰ καταμήνια. θαυμάσαι
<span class="lb" data-page="17b.97" data-line="17" id="l17b.97.17"></span>δ’ ἐστὶ τοῦ Καπίτωνος μόνου γράψαντος τὴν ῥῆσιν
<span class="lb" data-page="17b.97" data-line="18" id="l17b.97.18"></span>ἐν τῇδε τῇ λέξει. ἡ ἄγαν πλήρωσις περιφανὴς, φλέβες
<span class="pb" data-page="17b.98" id="p17b.98"></span>
<span class="lb" data-page="17b.98" data-line="1" id="l17b.98.1"></span>διαφανεῖς. εἴπερ γὰρ οὕτως εὕροιτο γεγραμμένον, τίς ἦν
<span class="lb" data-page="17b.98" data-line="2" id="l17b.98.2"></span>ἀνάγκη μεταγράψαι πάντας αὐτὴν τοὺς ἐξηγητὰς ἐπὶ τὸ
<span class="lb" data-page="17b.98" data-line="3" id="l17b.98.3"></span>σαφέστερον; ἐν οἷον γὰρ ἀποροῦνται, μεταγράφουσιν εὐπορίας
<span class="lb" data-page="17b.98" data-line="4" id="l17b.98.4"></span>ἕνεκεν. ἀλλ’ οὐδ’ ἀντίγραφον εὗρον οὕτως ἔχον, οὐκ
<span class="lb" data-page="17b.98" data-line="5" id="l17b.98.5"></span>ὀλίγοις ἐντυχὼν, δι’ αὐτὸ τοῦτο βούλεσθαι γνῶναι τάς τε
<span class="lb" data-page="17b.98" data-line="6" id="l17b.98.6"></span>παλαιὰς γραφὰς καὶ τὰς ἅπασιν ὁμολογουμένας ἢ διαφωνουμένας.
<span class="lb" data-page="17b.98" data-line="7" id="l17b.98.7"></span>ἁπάντων τε οὖν τῶν ἐξηγητῶν καὶ πάντων τῶν ἀντιγράφων
<span class="lb" data-page="17b.98" data-line="8" id="l17b.98.8"></span>τὴν αὐτὴν ἐχόντων γραφὴν, οὐκ ὀρθῶς ὁ Καπίτων
<span class="lb" data-page="17b.98" data-line="9" id="l17b.98.9"></span>μετέγραψεν. ἴσως δὲ κἀγὼ αὐτοῦ τὴν ἀρχὴν ἐμνημόνευσα,
<span class="lb" data-page="17b.98" data-line="10" id="l17b.98.10"></span>προειρηκὼς ἁπάσας τὰς τοιαύτας ἐν ταῖς γραφαῖς
<span class="lb" data-page="17b.98" data-line="11" id="l17b.98.11"></span>ῥᾳδιουργίας ὑπερβήσεσθαι κατὰ τὴν ἐξήγησιν. ἐπὶ τῶν
<span class="lb" data-page="17b.98" data-line="12" id="l17b.98.12"></span>ἑξῆς οὖν ῥήσεων αὐτὸ ποιήσω, μήκους φειδόμενος.
</p>
<span class="lb rule" data-page="17b.98" data-line="13" id="l17b.98.13"></span>
          </article>

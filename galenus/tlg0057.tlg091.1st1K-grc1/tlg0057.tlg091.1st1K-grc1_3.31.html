<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.31">
<span class="pb page1" data-page="17b.98" id="p17b.98"></span>
<span class="milestone ed1page page1" data-n="5.488" data-unit="ed1page" id="ed1page.5.488"></span>
<span class="milestone ed2page page1" data-n="9.465" data-unit="ed2page" id="ed2page.9.465"></span>
<span class="lb head" data-page="17b.98" data-line="14" id="l17b.98.14"></span>
            <blockquote class="quote lemma">
<span class="lb" data-page="17b.98" data-line="15" id="l17b.98.15"></span>Πρόδικος τοὺς πυρεταίνοντας ἔκτεινε δρόμοισι, πάλῃσι,
<span class="lb" data-page="17b.98" data-line="16" id="l17b.98.16"></span>πυρίῃσι. κακὸν τὸ πυρετῶδες πολέμιον λιμῷ, περιόδοισι
<span class="pb" data-page="17b.99" id="p17b.99"></span>
<span class="lb" data-page="17b.99" data-line="1" id="l17b.99.1"></span>πολλῇσι, δρόμοισιν, ἀνατρίψει, πόνον πόνῳ
<span class="lb" data-page="17b.99" data-line="2" id="l17b.99.2"></span>αὐτοῖσι.
</blockquote>
<span class="lb rule" data-page="17b.99" data-line="3" id="l17b.99.3"></span>
            <p>
<span class="lb" data-page="17b.99" data-line="4" id="l17b.99.4"></span>Καὶ ταύτην τὴν ῥῆσιν ἄλλος ἄλλως γράφει. τινὲς μὲν
<span class="lb" data-page="17b.99" data-line="5" id="l17b.99.5"></span>ὑπαλλάττοντες τὴν λέξιν τοιάνδε, περιόδοισι, πάλῃσιν, ἔνιοι
<span class="lb" data-page="17b.99" data-line="6" id="l17b.99.6"></span>δ’ ἐν ἀρχῇ πάλῃσι. τινὲς δ’ ἐξαίροντες τὸ πάλῃσιν, ἔνιοι
<span class="lb" data-page="17b.99" data-line="7" id="l17b.99.7"></span>δ’ ἐν ἀρχῇ προστιθέντες λιμῷ. περιόδους μὲν οὖν καλεῖ τοὺς
<span class="lb" data-page="17b.99" data-line="8" id="l17b.99.8"></span>βραδεῖς περιπάτους ἐπὶ πλείονα χρόνον ἐκτεινομένους,
<span class="lb" data-page="17b.99" data-line="9" id="l17b.99.9"></span><span class="milestone ed2page" data-n="9.466" data-unit="ed2page" id="ed2page.9.466"></span>ὡς ἐν τῷ περὶ διαίτης ὀξέων αὐτὸς ἔφη. βραδεῖαν συχνὴν
<span class="lb" data-page="17b.99" data-line="10" id="l17b.99.10"></span>περίοδον πλανηθῆναι, καὶ Πλάτων μὲν μέμνηται τοῦ Προδίκου
<span class="lb" data-page="17b.99" data-line="11" id="l17b.99.11"></span>ὡς πολλοῖς περιπάτοις χρωμένου. τίνος δὲ νῦν Προδίκου
<span class="lb" data-page="17b.99" data-line="12" id="l17b.99.12"></span>μνημονεύει, πότερον τοῦ Λεοντίου ἢ τοῦ Σηλυβριανοῦ
<span class="lb" data-page="17b.99" data-line="13" id="l17b.99.13"></span>περιττὸν ζητεῖν. ἐν ἄλλῳ γὰρ λόγῳ τὰ τοιαῦτα πάντως
<span class="lb" data-page="17b.99" data-line="14" id="l17b.99.14"></span>διέρχομαι. νυνὶ δ’ οὔ που καιρὸς ἱστορικῶν ζητημάτων,
<span class="lb" data-page="17b.99" data-line="15" id="l17b.99.15"></span>ὅπου καὶ τῶν γεγραμμένων τισὶν ἐξηγήσεων οὐκ ὀλίγας
<span class="lb" data-page="17b.99" data-line="16" id="l17b.99.16"></span>περιλιπόντες ἀγαπῶμεν, ἐὰν ἐν ὀκτὼ βιβλίοις συμπληρώσωμεν
<span class="lb" data-page="17b.99" data-line="17" id="l17b.99.17"></span>τὴν ἐξήγησιν. διὰ τί δὲ μέμφεται τὸν Πρόδικον
<span class="pb" data-page="17b.100" id="p17b.100"></span>
<span class="lb" data-page="17b.100" data-line="1" id="l17b.100.1"></span>αὐτὸς ἐδήλωσεν εἰπὼν, τὸ πυρετῶδες πολέμιον εἶναι περιόδοισιν
<span class="lb" data-page="17b.100" data-line="2" id="l17b.100.2"></span>ἢ λιμῷ. δῆλον δ’ ὅτι καὶ τοῖς ἄλλοις ἃ κατέλεξε,
<span class="lb" data-page="17b.100" data-line="3" id="l17b.100.3"></span>καὶ γὰρ ταῖς πάλαις καὶ τῇ πυρίᾳ καὶ τῇ ἀνατρίψει τὸ
<span class="lb" data-page="17b.100" data-line="4" id="l17b.100.4"></span>πυρετῶδες ἐναντίον ἐστίν. οὕτω γὰρ ἀκουστέον τοῦ πολέμιον,
<span class="lb" data-page="17b.100" data-line="5" id="l17b.100.5"></span>ἐπειδὴ καὶ φίλιον ἐκ μεταφορᾶς εἰώθασι λέγειν τὸ
<span class="lb" data-page="17b.100" data-line="6" id="l17b.100.6"></span>οἰκεῖον. μεταξὺ δὲ τῶν λέξεων ἀμφοτέρων εἰρημένον τὸ
<span class="lb" data-page="17b.100" data-line="7" id="l17b.100.7"></span>κακὸν ἔνιοι μὲν ἐπὶ τῇ τελευτῇ τῆς προτέρας ἔγραψαν,
<span class="lb" data-page="17b.100" data-line="8" id="l17b.100.8"></span>ἔνιοι δ’ ἐν ἀρχῇ τῆς δευτέρας, ὡς ἕνα γενέσθαι τὸν λόγον
<span class="lb" data-page="17b.100" data-line="9" id="l17b.100.9"></span>τοιόνδε· τὸ πυρετῶδες πολέμιον περιόδοισιν, ὅτι δὲ βλάπτει
<span class="lb" data-page="17b.100" data-line="10" id="l17b.100.10"></span>τοὺς πυρέττοντας καὶ περίπατος καὶ δρόμος καὶ πυρία
<span class="lb" data-page="17b.100" data-line="11" id="l17b.100.11"></span>καὶ πάλη, πάντοθεν τὴν ἐν τῷ σώματι θερμασίαν αὐξάνοντα,
<span class="lb" data-page="17b.100" data-line="12" id="l17b.100.12"></span>οὐδεὶς ἀγνοεῖ τῶν ὡμιληκότων τοῖς ἔργοις τῆς τέχνης.
<span class="lb" data-page="17b.100" data-line="13" id="l17b.100.13"></span>Πρόδικος δ’ ἔοικεν οὐ μόνον λογικὴν εὕρεσιν βοημάτων
<span class="lb" data-page="17b.100" data-line="14" id="l17b.100.14"></span>ἀγνοεῖν, ἀλλὰ καὶ τήρησιν ἐμπειρικήν. ὁ μὲν γὰρ
<span class="lb" data-page="17b.100" data-line="15" id="l17b.100.15"></span><span class="milestone ed1page" data-n="5.489" data-unit="ed1page" id="ed1page.5.489"></span>λόγος ἀπαγορεύει πόνῳ πόνον ἰᾶσθαι, τουτέστι τῇ
<span class="lb" data-page="17b.100" data-line="16" id="l17b.100.16"></span>βλάβῃ τὴν βλάβην καὶ τῷ κακῷ τὸ κακόν. ἐναντία γὰρ,
<span class="lb" data-page="17b.100" data-line="17" id="l17b.100.17"></span>οὐχ ὅμοια τῇ λυπούσῃ διαθέσει προσφέρειν χρὴ βοηθήματα.
<span class="pb" data-page="17b.101" id="p17b.101"></span>
<span class="lb" data-page="17b.101" data-line="1" id="l17b.101.1"></span>φαίνεται δ’ ἐκεῖνος ὅμοια προσάγων, εἴ γε καὶ περιπάτοις
<span class="lb" data-page="17b.101" data-line="2" id="l17b.101.2"></span>καὶ πάλῃ καὶ ἀνατρίψει καὶ πυρίᾳ καὶ λιμῷ. πυρίαν δὲ
<span class="lb" data-page="17b.101" data-line="3" id="l17b.101.3"></span>πᾶσαν ἀκουστέον τὴν ἔξωθεν ἡμῖν προσπίπτουσαν θερμασίαν
<span class="lb" data-page="17b.101" data-line="4" id="l17b.101.4"></span>εἴτ’ ἀπὸ πυρὸς εἴτ’ ἐν λουτροῖς γένοιτο. καὶ μὴν καὶ
<span class="lb" data-page="17b.101" data-line="5" id="l17b.101.5"></span>ὁ λιμὸς ἐναντίον ἐστὶ τοῖς εἰρημένοις, ὅκου γὰρ λιμὸς οὐ
<span class="lb" data-page="17b.101" data-line="6" id="l17b.101.6"></span>δεῖ πονεῖν. οὐ μόνον δὲ τὴν ἀρχὴν τῆς ῥήσεως, ἀλλὰ καὶ
<span class="lb" data-page="17b.101" data-line="7" id="l17b.101.7"></span>μετὰ τὴν ἀρχὴν ἄχρι τελευτῆς ὡς ἂν ἐθέλωσι γράφουσιν.
<span class="lb" data-page="17b.101" data-line="8" id="l17b.101.8"></span>ἀλλ’ ἐγὼ τὰς παλαιὰς ἐροῦμαι, κᾂν χαλεπωτέραν ἔχωσι τὴν
<span class="lb" data-page="17b.101" data-line="9" id="l17b.101.9"></span>ἐξήγησιν. ὃ δὲ ἔσχατόν ἐστι γεγραμμένον ἐν τῇ προκειμένῃ
<span class="lb" data-page="17b.101" data-line="10" id="l17b.101.10"></span>ῥήσει, τὸ αὐτοῖσι, τινὲς μὲν τῆς ἑπομένης ἀρχὴν ποιοῦσι,
<span class="lb" data-page="17b.101" data-line="11" id="l17b.101.11"></span>τινὲς δ’ ὅλως ἀφαιροῦσι. καὶ γὰρ φαίνεται μηδὲν ἐξ
<span class="lb" data-page="17b.101" data-line="12" id="l17b.101.12"></span>αὐτῶν πλέον τῶν εἰρημένων διδασκόμενον.
</p>
<span class="lb rule" data-page="17b.101" data-line="13" id="l17b.101.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.32">
<span class="pb page1" data-page="17b.101" id="p17b.101"></span>
<span class="milestone ed1page page1" data-n="5.489" data-unit="ed1page" id="ed1page.5.489"></span>
<span class="milestone ed2page page1" data-n="9.466" data-unit="ed2page" id="ed2page.9.466"></span>
<span class="lb head" data-page="17b.101" data-line="14" id="l17b.101.14"></span>
            <blockquote class="quote lemma">
<span class="lb" data-page="17b.101" data-line="15" id="l17b.101.15"></span>Φλεβῶν ἔρευθος, πελίωσις, χλωρότης, πλευρέων ὀδύναι
<span class="lb" data-page="17b.101" data-line="16" id="l17b.101.16"></span>λαπαραί.
</blockquote>
<span class="lb rule" data-page="17b.101" data-line="17" id="l17b.101.17"></span>
            <span class="pb" data-page="17b.102" id="p17b.102"></span>
            <p>
<span class="lb" data-page="17b.102" data-line="1" id="l17b.102.1"></span>Εἶπον ὅτι τὸ κατὰ τὴν τελευτὴν τῆς προκειμένης ῥήσεως
<span class="lb" data-page="17b.102" data-line="2" id="l17b.102.2"></span>τούτοις προτάττεσθαι δύναται ταύτης, ἵν’ ὁ λόγος
<span class="lb" data-page="17b.102" data-line="3" id="l17b.102.3"></span>ᾖ τοιοῦτος· τούτοις οἷς προσεῖπον, ἦσαν δὲ οἱ πυρεταίνοντες
<span class="lb" data-page="17b.102" data-line="4" id="l17b.102.4"></span>μὲν οὐκ ὀρθῶς ὑπὸ Προδίκου πρὸς κινήσεις ὑγιαίνουσιν
<span class="lb" data-page="17b.102" data-line="5" id="l17b.102.5"></span>οἰκείας ἀγόμενοι, συμβαίνει ταῦτ’ ἴσχειν ἃ νῦν εἶπεν,
<span class="lb" data-page="17b.102" data-line="6" id="l17b.102.6"></span>οὐχ ἅπαντα δηλονότι καθ’ ἕκαστον ἄνθρωπον. οὐ γὰρ
<span class="lb" data-page="17b.102" data-line="7" id="l17b.102.7"></span>οἷόν τε συνυπάρξαι τὸ ἔρευθος τῇ πελιώσει καὶ τῇ χλωρότητι,
<span class="lb" data-page="17b.102" data-line="8" id="l17b.102.8"></span>καὶ γὰρ ἀναιρετικόν ἐστιν ἕκαστον τούτων τῶν λοιπῶν
<span class="lb" data-page="17b.102" data-line="9" id="l17b.102.9"></span>δύο καὶ διαθέσεσιν οὐχ ὁμοίαις ἕπεται. τοῖς μὲν γὰρ
<span class="lb" data-page="17b.102" data-line="10" id="l17b.102.10"></span>τήν τε δύναμιν ἔχουσι μετρίως καὶ <span class="milestone ed2page" data-n="9.467" data-unit="ed2page" id="ed2page.9.467"></span>χρηστὸν τὸ αἷμα
<span class="lb" data-page="17b.102" data-line="11" id="l17b.102.11"></span>γυμνασθεῖσιν ἢ πυριασθεῖσιν ἐρεύθεται τὸ σῶμα. τοῖς δ’
<span class="lb" data-page="17b.102" data-line="12" id="l17b.102.12"></span>ἀῤῥωστότερον ἢ κακοχυμότερον πελιοῦται καὶ χλωρὸν γίνεται.
<span class="lb" data-page="17b.102" data-line="13" id="l17b.102.13"></span>προτάττουσιν ἔνιοι τῆς προκειμένης ῥήσεως τὸ ὄγκοι,
<span class="lb" data-page="17b.102" data-line="14" id="l17b.102.14"></span>τοιάνδε ποιοῦντες τὴν λέξιν· ὄγκοι, φλεβῶν ἔρευθος, πελίωσις,
<span class="lb" data-page="17b.102" data-line="15" id="l17b.102.15"></span>χλωρότης. ὁ δ’ ἐπὶ τῇ τελευτῇ τῆς ῥήσεως εἶπε πλευρέων
<span class="lb" data-page="17b.102" data-line="16" id="l17b.102.16"></span>ὀδύναι λαπαραὶ, πιθανῶς τινὲς μετέγραψαν εἰς τὸ
<span class="lb" data-page="17b.102" data-line="17" id="l17b.102.17"></span>λαπάρας, ὀδύνας, γίνεσθαι βουλόμενοι τοῖς ἀκαίρως γυμνασθεῖσιν.
<span class="lb" data-page="17b.102" data-line="18" id="l17b.102.18"></span>οἵ γε μὴν ἐξηγηταὶ πάντες ἴσασι τὴν πλευρέων
<span class="pb" data-page="17b.103" id="p17b.103"></span>
<span class="lb" data-page="17b.103" data-line="1" id="l17b.103.1"></span>ὀδύναι λαπαραὶ γραφὴν, ἀκούουσί τε λαπαρὰς τὰς ἄνευ φλεγμονῆς
<span class="lb" data-page="17b.103" data-line="2" id="l17b.103.2"></span>καὶ τάσεως ὀδύνας.
</p>
<span class="lb rule" data-page="17b.103" data-line="3" id="l17b.103.3"></span>
          </article>

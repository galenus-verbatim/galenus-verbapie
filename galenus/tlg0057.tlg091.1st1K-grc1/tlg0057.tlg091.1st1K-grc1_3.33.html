<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.33">
<span class="pb page1" data-page="17b.103" id="p17b.103"></span>
<span class="milestone ed1page page1" data-n="5.489" data-unit="ed1page" id="ed1page.5.489"></span>
<span class="milestone ed2page page1" data-n="9.467" data-unit="ed2page" id="ed2page.9.467"></span>
<span class="lb head" data-page="17b.103" data-line="4" id="l17b.103.4"></span>
            <blockquote class="quote lemma">
<span class="lb" data-page="17b.103" data-line="5" id="l17b.103.5"></span>Ἄδιψος, συνέχειν στόμα, σιγᾷν, ἄνεμος σὺν τῷ ποτῷ ψυχρὸν
<span class="lb" data-page="17b.103" data-line="6" id="l17b.103.6"></span>εἰσάγειν.
</blockquote>
<span class="lb rule" data-page="17b.103" data-line="7" id="l17b.103.7"></span>
            <p>
<span class="lb" data-page="17b.103" data-line="8" id="l17b.103.8"></span>Ἕν τι τῶν εἰς ἀνάμνησιν ἄγειν δυναμένων τῆς ὅλης
<span class="lb" data-page="17b.103" data-line="9" id="l17b.103.9"></span>ἐπὶ τῶν πυρεττόντων ἀγωγῆς ἔγραψεν ὁ Ἱπποκράτης τοῦτο,
<span class="lb" data-page="17b.103" data-line="10" id="l17b.103.10"></span>δυνάμενον ἐνδείκνυσθαι καὶ αὐτὸ τὴν μοχθηρίαν τῆς Προδίκου
<span class="lb" data-page="17b.103" data-line="11" id="l17b.103.11"></span>προνοίας πυρεττόντων. οὐ γὰρ ἐξ ὧν διψῷεν οἱ ἐνθερμανθέντες
<span class="lb" data-page="17b.103" data-line="12" id="l17b.103.12"></span>εὔλογόν ἐστι πράττειν, ἀλλ’ ἐξ ὧν ἄδιψοι γενήσονται.
<span class="lb" data-page="17b.103" data-line="13" id="l17b.103.13"></span>ταῦτα δ’ ἐστὶ πρώτη μὲν ἡ ταῖς κινήσεσιν ἀντικειμένη
<span class="lb" data-page="17b.103" data-line="14" id="l17b.103.14"></span>τοῦ κάμνοντος σώματος ἡσυχία. δευτέρα δὲ τἄλλα,
<span class="lb" data-page="17b.103" data-line="15" id="l17b.103.15"></span>δι’ ὧν ἂν πραΰνοιτο, μᾶλλον οὐκ ἐξάπτοιτο τὰ κατὰ
<span class="lb" data-page="17b.103" data-line="16" id="l17b.103.16"></span>τὴν πυρετώδη διάθεσιν, ὧν ἕν ἐστι καὶ ἄδιψος τηρεῖν. δι’
<span class="lb" data-page="17b.103" data-line="17" id="l17b.103.17"></span>ὧν δ’ ἄδιψος ἄν τις γένοιτο προσέθηκεν, ἐκπιὼν ἔχειν τὸ
<span class="pb" data-page="17b.104" id="p17b.104"></span>
<span class="lb" data-page="17b.104" data-line="1" id="l17b.104.1"></span>στόμα καὶ σιγᾷν, ἄνεμόν τε ψυχρὸν σὺν τῷ ποτῷ εἰσάγειν,
<span class="lb" data-page="17b.104" data-line="2" id="l17b.104.2"></span>ὅπερ ἐστὶν ἐπισπᾶσθαι τῷ ποτῷ τὸν ψυχρὸν ἄνεμον. εἰ
<span class="lb" data-page="17b.104" data-line="3" id="l17b.104.3"></span>δὲ ποτῷ, πρόδηλον ὅτι καὶ χωρὶς τούτου κατὰ μόνην τὴν
<span class="lb" data-page="17b.104" data-line="4" id="l17b.104.4"></span>εἰσπνοὴν, ὥστε καὶ τοῦ κατὰ τὴν ἀναπνοὴν ἀέρος προνοητέον
<span class="lb" data-page="17b.104" data-line="5" id="l17b.104.5"></span>ἐστὶν, ὅπως μὴ θερμὸς ᾖ μᾶλλον τοῦ προσήκοντος καὶ
<span class="lb" data-page="17b.104" data-line="6" id="l17b.104.6"></span>μᾶλλον θέρους ὥρᾳ. τολμηρότερον δὲ κἀνταῦθα Καπίτων
<span class="lb" data-page="17b.104" data-line="7" id="l17b.104.7"></span>τε καὶ Διοσκορίδης ὑπαλλάξαντες τὴν παλαιὰν γραφὴν
<span class="lb" data-page="17b.104" data-line="8" id="l17b.104.8"></span>ἔγραψαν οὕτως τὴν λέξιν. ἄνεμον ἐν τῷ ποτῷ ψυχρὸν μὴ
<span class="lb" data-page="17b.104" data-line="9" id="l17b.104.9"></span>εἰσάγειν. ἀλλ’ ὁ μὲν Διοσκορίδης δευτέραν γραφὴν, ὡς εἴωθε,
<span class="lb" data-page="17b.104" data-line="10" id="l17b.104.10"></span>προσέθηκεν, ἐξ ὧν ἄνεμον ψυχρὸν εἰσάγειν. Καπίτων δὲ
<span class="lb" data-page="17b.104" data-line="11" id="l17b.104.11"></span>οὐδὲ τῶν δευτέρων ἠξίωσε τὴν ἐν ἅπασί τε τοῖς ἀντιγράφοις
<span class="lb" data-page="17b.104" data-line="12" id="l17b.104.12"></span>εὑρισκομένοις γραφὴν, ἅπασί τε τοῖς ἐξηγηταῖς ὁμολογουμένην,
<span class="lb" data-page="17b.104" data-line="13" id="l17b.104.13"></span>ἀλλὰ προσθεὶς αὐτῇ τὴν μὴ συλλαβὴν, ἀντὶ τοῦ
<span class="lb" data-page="17b.104" data-line="14" id="l17b.104.14"></span>ψυχρὸν εἰσάγειν, ψυχρὸν μὴ εἰσάγειν ἔγραψεν, ὡς οὐδέποτε
<span class="lb" data-page="17b.104" data-line="15" id="l17b.104.15"></span>δέον ἀναπνεῖν ψυχρὸν ἀέρα τὸν πυρέττοντα.
</p>
<span class="lb rule" data-page="17b.104" data-line="16" id="l17b.104.16"></span>
          </article>

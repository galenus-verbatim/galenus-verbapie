<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.36">
<span class="pb page1" data-page="17b.106" id="p17b.106"></span>
<span class="milestone ed1page page1" data-n="5.489" data-unit="ed1page" id="ed1page.5.489"></span>
<span class="milestone ed2page page1" data-n="9.468" data-unit="ed2page" id="ed2page.9.468"></span>
<span class="lb head" data-page="17b.106" data-line="1" id="l17b.106.1"></span>
            <blockquote class="quote lemma">
<span class="lb" data-page="17b.106" data-line="2" id="l17b.106.2"></span>Τὰ στρογγυλουμένα πτύελα παρακρουστικὰ, οἶα ἐν Πληνῷ.
</blockquote>
<span class="lb rule" data-page="17b.106" data-line="3" id="l17b.106.3"></span>
            <p>
<span class="lb" data-page="17b.106" data-line="4" id="l17b.106.4"></span>Τῶν πτυέλων τὸ μὲν οἷον ὑλικὸν αἴτιον ἢ πάχος καὶ
<span class="lb" data-page="17b.106" data-line="5" id="l17b.106.5"></span>γλισχρότης τῶν χυμῶν ἐν τοῖς τοῦ πνεύμονος βρογχίοις
<span class="lb" data-page="17b.106" data-line="6" id="l17b.106.6"></span>ἀθροιζομένων, τὸ δ’ οἷον ποιητικὸν ἡ ἐν τῷ χωρίῳ θερμότης.
<span class="lb" data-page="17b.106" data-line="7" id="l17b.106.7"></span>καί τισι καὶ τῶν ἀπυρέτων ἐθεασάμην τοῦτο γινόμενον,
<span class="lb" data-page="17b.106" data-line="8" id="l17b.106.8"></span>ἐν πάνυ πολλῷ χρόνῳ δοκοῦσι μηδὲν ἔχειν κακόν ὕστερον
<span class="lb" data-page="17b.106" data-line="9" id="l17b.106.9"></span>μέντοι πάντες οὗτοι φθινωδῶς συνετάκησαν. εἰ δὲ μετὰ
<span class="lb" data-page="17b.106" data-line="10" id="l17b.106.10"></span>πυρετοῦ ποτὲ γένοιτο, σὺν ἄλλοις σημείοις παρακρουστικοῖς
<span class="lb" data-page="17b.106" data-line="11" id="l17b.106.11"></span>συντελέσει τι καὶ αὐτὰ πρὸς τὴν τοῦ παρακρουστικοῦ πρόγνωσιν,
<span class="lb" data-page="17b.106" data-line="12" id="l17b.106.12"></span>ἄλλως δὲ οὐχί. μὴ τοίνυν αὐτῷ θαῤῥήσῃς μόνῳ
<span class="lb" data-page="17b.106" data-line="13" id="l17b.106.13"></span>ποτὲ, ἐπὶ προῤῥήσει παρασκοπῆς. τό γε μὴν ἴδιον παραφροσύνης
<span class="lb" data-page="17b.106" data-line="14" id="l17b.106.14"></span>σημεῖον πολλάκις ἠκούσατε. λέλεκται δὲ κᾀν εἰς
<span class="lb" data-page="17b.106" data-line="15" id="l17b.106.15"></span>τὸ προῤῥητικὸν ὑπομνήμασιν ὡς ἡ θερμότης προσγινομένη
<span class="lb" data-page="17b.106" data-line="16" id="l17b.106.16"></span>ἐκείνοις δύναταί τι συντελεῖν εἰς παραφροσύνην, τῷ πληροῦν
<span class="lb" data-page="17b.106" data-line="17" id="l17b.106.17"></span>κατὰ κεφαλήν. αὐτὴ δὲ καθ’ ἑαυτὴν οὐδαμῶς ἐστὶν ἱκανὴ
<span class="pb" data-page="17b.107" id="p17b.107"></span>
<span class="lb" data-page="17b.107" data-line="1" id="l17b.107.1"></span>σημεῖον γενέσθαι παραφροσύνης καὶ μάλιστα φρενιτικῆς.
<span class="lb" data-page="17b.107" data-line="2" id="l17b.107.2"></span>ἔπειτα καὶ μετὰ τὰς ἀκμὰς τῶν πυρετῶν ὑποπαραφέρονται
<span class="lb" data-page="17b.107" data-line="3" id="l17b.107.3"></span>πολλοὶ, τῷ λόγῳ τῆς κατὰ τὴν κεφαλὴν πληρώσεως. ἐν δὲ
<span class="lb" data-page="17b.107" data-line="4" id="l17b.107.4"></span>τῇ προκειμένῃ ῥήσει πρόσκειται τισὶ τῶν ἀντιγράφων ἐπὶ
<span class="lb" data-page="17b.107" data-line="5" id="l17b.107.5"></span>τῇ τελευτῇ τὸ οἷον ἐν Πληνῷ, καθ’ ἕτερον δὲ τὸ ὡς ὁ
<span class="lb" data-page="17b.107" data-line="6" id="l17b.107.6"></span>σπλὴν οἵω. καὶ ὅσοι τῶν ἐξηγητῶν προσήκαντο τὴν γραφὴν,
<span class="lb" data-page="17b.107" data-line="7" id="l17b.107.7"></span>ὥσπερ καὶ ὁ Σαβῖνος, τόπου τινὸς ὄνομά φασιν εἷναι
<span class="lb" data-page="17b.107" data-line="8" id="l17b.107.8"></span>τὸ Πλήν. οὐ μὴν τίνος γε πόλεως ὁ τόπος οὗτός ἐστι προσέθεσαν
<span class="lb" data-page="17b.107" data-line="9" id="l17b.107.9"></span>τῷ λόγῳ.
</p>
<span class="lb rule" data-page="17b.107" data-line="10" id="l17b.107.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.41">
<span class="pb page1" data-page="17b.112" id="p17b.112"></span>
<span class="milestone ed1page page1" data-n="5.490" data-unit="ed1page" id="ed1page.5.490"></span>
<span class="milestone ed2page page1" data-n="9.470" data-unit="ed2page" id="ed2page.9.470"></span>
<span class="lb head" data-page="17b.112" data-line="1" id="l17b.112.1"></span>
            <blockquote class="quote lemma">
<span class="lb" data-page="17b.112" data-line="2" id="l17b.112.2"></span>Ἄλλου τόπου, τόποι δεξάμενοι ἢ πόνῳ ἢ βάρει ἢ ἄλλῳ τινὶ
<span class="lb" data-page="17b.112" data-line="3" id="l17b.112.3"></span>ῥύονται ἢ ἄλλοισιν αἱ κοινωνίαι.
</blockquote>
<span class="lb rule" data-page="17b.112" data-line="4" id="l17b.112.4"></span>
            <p>
<span class="lb" data-page="17b.112" data-line="5" id="l17b.112.5"></span>Ἡ αὐτὴ ῥῆσις ἥδε κἀν τῷ περὶ χυμῶν ἐπὶ τῷ τέλει
<span class="lb" data-page="17b.112" data-line="6" id="l17b.112.6"></span>τοῦ βιβλίου γέγραπται, καθάπερ καὶ αἱ πρὸ αὐτῆς ἀπὸ
<span class="lb" data-page="17b.112" data-line="7" id="l17b.112.7"></span>τῆς πρώτης, ἐν ᾗ φησιν, οἱ αἱμοῤῥοΐδας ἔχοντες. ἐξηγήμεθα
<span class="lb" data-page="17b.112" data-line="8" id="l17b.112.8"></span>οὖν ἐκεῖ τελεώτερον αὐτὰς, εἰρήσεται δὲ καὶ νῦν
<span class="lb" data-page="17b.112" data-line="9" id="l17b.112.9"></span><span class="milestone ed2page" data-n="9.471" data-unit="ed2page" id="ed2page.9.471"></span>κεφάλαιον. ἡ γάρ τοι διάνοια τῆς προκειμένης ῥήσεώς ἐστι
<span class="lb" data-page="17b.112" data-line="10" id="l17b.112.10"></span>τοιάδε. ἐξ ἄλλων τόπων εἰς ἄλλους διαδοχαὶ γίνονται νοσημάτων,
<span class="lb" data-page="17b.112" data-line="11" id="l17b.112.11"></span>κατὰ μετάστασιν τῶν ποιούντων αὐτὰ χυμῶν, ἤτοι
<span class="lb" data-page="17b.112" data-line="12" id="l17b.112.12"></span>διὰ τόνον τινὰ τοῦ μέρους, εἰς ὃ μεθιστάμενοι κατασκήπτουσιν
<span class="lb" data-page="17b.112" data-line="13" id="l17b.112.13"></span>ἢ διὰ τὸ σφῶν αὐτῶν βάρος ἢ καὶ δι’ ἄλλην τινὰ
<span class="lb" data-page="17b.112" data-line="14" id="l17b.112.14"></span>αἰτίαν οἷον φάρμακον ἐρεθίσαν δριμὺ καὶ τρίψιν ἤ τινα
<span class="lb" data-page="17b.112" data-line="15" id="l17b.112.15"></span>θερμασίαν ἔξωθεν προσγενομένην. ἀλλὰ καὶ διὰ κοινωνίαν
<span class="lb" data-page="17b.112" data-line="16" id="l17b.112.16"></span>τῆς φύσεως τῶν μορίων γίνονται μεταστάσεις. ὄρχις γοῦν
<span class="lb" data-page="17b.112" data-line="17" id="l17b.112.17"></span>οἰδήσας ἀπὸ βηχέων ὑπόμνημα κοινωνίας, στήθεσι, μαζοῖς,
<span class="pb" data-page="17b.113" id="p17b.113"></span>
<span class="lb" data-page="17b.113" data-line="1" id="l17b.113.1"></span>γονῆς, φωνῆς. ἔνιοι δὲ τὸ, ἄλλοισιν αἱ κοινωνίαι, γράψαντες,
<span class="lb" data-page="17b.113" data-line="2" id="l17b.113.2"></span>ἀλλοῖαι κοινωνίαι τῆς ἑπομένης ῥήσεως ἀρχὴν αὐτὸ
<span class="lb" data-page="17b.113" data-line="3" id="l17b.113.3"></span>ποιοῦσι, φάσκοντες ἐπ’ ἄλλο κοινωνίας εἶδος αὐτὸν μετεληλυθέναι
<span class="lb" data-page="17b.113" data-line="4" id="l17b.113.4"></span>τὸ κατὰ τὴν τῶν χυμῶν συγγένειαν. αὐτὸς γοῦν,
<span class="lb" data-page="17b.113" data-line="5" id="l17b.113.5"></span>φασὶ, λέγει, διὰ τὴν ῥοπὴν οὐκέτι αἷμα ἔρχεται, ἀλλὰ διὰ
<span class="lb" data-page="17b.113" data-line="6" id="l17b.113.6"></span>τὴν τοῦ χυμοῦ συγγένειαν τοιαῦτα πτύουσιν. οὕτω δὲ καὶ
<span class="lb" data-page="17b.113" data-line="7" id="l17b.113.7"></span>ὁ Ῥοῦφος ἔγραψέ τε καὶ διεῖλε τὴν λέξιν οἷον προσγραφὴν
<span class="lb" data-page="17b.113" data-line="8" id="l17b.113.8"></span>μέν τινα νομίζων εἶναι τὸ, ἀλλοῖαι κοινωνίαι. τὴν δ’ ὥσπερ
<span class="lb" data-page="17b.113" data-line="9" id="l17b.113.9"></span>ἐξήγησιν τῆς προγραφῆς τὰ ἐπιφερόμενα. φησὶ γὰρ εἶναι
<span class="lb" data-page="17b.113" data-line="10" id="l17b.113.10"></span>κοινωνίαν τῷ αἵματι πρὸς τὸ πῦον. οἷς οὐκέτι αἷμα πτύεται,
<span class="lb" data-page="17b.113" data-line="11" id="l17b.113.11"></span>τῆς ῥοπῆς ἐπὶ τἀναντία γενομένης αὐτῷ, τούτοις τὰ
<span class="lb" data-page="17b.113" data-line="12" id="l17b.113.12"></span>συγγενῆ τοῦ αἵματος γίνεσθαι πτύσματα πυώδη. διὸ καὶ
<span class="lb" data-page="17b.113" data-line="13" id="l17b.113.13"></span>τὴν λέξιν οὕτω γράφει, ἀλλὰ διὰ τοῦ χυμοῦ τὴν συγγένειαν
<span class="lb" data-page="17b.113" data-line="14" id="l17b.113.14"></span>πτύα πτύουσιν. οἱ δὲ περὶ τὸν Σαβῖνον φυλάξαντες τὴν
<span class="lb" data-page="17b.113" data-line="15" id="l17b.113.15"></span>παλαιὰν γραφὴν ἰδίαν ἀρχὴν ἐποιήσαντο τῶν λεγομένων τὸ
<span class="lb" data-page="17b.113" data-line="16" id="l17b.113.16"></span>διὰ τὴν ῥοπὴν, ἐφ’ ἣν ἤδη μεταβήσομαι.
</p>
<span class="lb rule" data-page="17b.113" data-line="17" id="l17b.113.17"></span>
          </article>

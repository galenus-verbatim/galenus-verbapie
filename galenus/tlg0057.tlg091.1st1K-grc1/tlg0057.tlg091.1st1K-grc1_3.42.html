<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.42">
<span class="pb page1" data-page="17b.114" id="p17b.114"></span>
<span class="milestone ed1page page1" data-n="5.490" data-unit="ed1page" id="ed1page.5.490"></span>
<span class="milestone ed2page page1" data-n="9.471" data-unit="ed2page" id="ed2page.9.471"></span>
<span class="lb head" data-page="17b.114" data-line="1" id="l17b.114.1"></span>
            <blockquote class="quote lemma">
<span class="lb" data-page="17b.114" data-line="2" id="l17b.114.2"></span>Διὰ τὴν ῥοπὴν οὐκέτι αἷμα ἔρχεται, ἀλλὰ κατὰ τοῦ χυμοῦ
<span class="lb" data-page="17b.114" data-line="3" id="l17b.114.3"></span>τὴν ξυγγένειαν τοιαῦτα πτύουσιν.
</blockquote>
<span class="lb rule" data-page="17b.114" data-line="4" id="l17b.114.4"></span>
            <p>
<span class="lb" data-page="17b.114" data-line="5" id="l17b.114.5"></span>Ἐξήγημαι μὲν ἤδη τελέως τὴν ῥῆσιν ταύτην ἐν τῷ
<span class="lb" data-page="17b.114" data-line="6" id="l17b.114.6"></span>τρίτῳ τῶν εἰς τὸ περὶ χυμῶν ὑπομνήματι. καὶ νῦν δ’
<span class="lb" data-page="17b.114" data-line="7" id="l17b.114.7"></span>ἐρῶ συντομώτερον αὐτήν. ὅταν αἷμα διά τινος μέρους ἐκκενούμενον,
<span class="lb" data-page="17b.114" data-line="8" id="l17b.114.8"></span>οἷον ἕδρας ἢ ῥινὸς ἢ μήτρας ἢ κατὰ περιόδους
<span class="lb" data-page="17b.114" data-line="9" id="l17b.114.9"></span>ἐκ γαστρὸς ἢ σύριγγος ἢ ὁθενοῦν ἑτέρωσε ἐπ’ ἄλλα μόρια
<span class="lb" data-page="17b.114" data-line="10" id="l17b.114.10"></span>ποιήσεται τὴν ῥοπὴν, οὐκέτ’ ἐκκενοῦται τοῦτο διὰ τοῦ πρόσθεν
<span class="lb" data-page="17b.114" data-line="11" id="l17b.114.11"></span>χωρίου, παράδειγμα δὲ τοῦτο μερικόν ἐστιν ἐπὶ τοῦ
<span class="lb" data-page="17b.114" data-line="12" id="l17b.114.12"></span>τὴν ῥοπὴν εἰς θώρακα καὶ πνεύμονα ποιησαμένου. πτύεται
<span class="lb" data-page="17b.114" data-line="13" id="l17b.114.13"></span>γὰρ ἐντεῦθεν ἄλλοις ἄλλο κατὰ τὴν τῶν χυμῶν συγγένειαν·
<span class="lb" data-page="17b.114" data-line="14" id="l17b.114.14"></span>ἀφρῶδες μὲν, ὅταν ᾖ φλεγματικὸς, ὠχρὸν δ’ ὅταν
<span class="lb" data-page="17b.114" data-line="15" id="l17b.114.15"></span>πικρόχολος, μέλαν δ’, ὅταν μελαγχολικὸς· ὥσπερ γε ἐρυθρὸν,
<span class="lb" data-page="17b.114" data-line="16" id="l17b.114.16"></span>ὅταν τὸ αἷμα κατασκῆπτον ᾖ καθαρόν. εἰκότως οὖν
<span class="lb" data-page="17b.114" data-line="17" id="l17b.114.17"></span>ἔνιοι τὸ τ γράμμα προσθέντες, οὐ ῥοπὴν, ἀλλὰ τροπὴν
<span class="pb" data-page="17b.115" id="p17b.115"></span>
<span class="lb" data-page="17b.115" data-line="1" id="l17b.115.1"></span>ἔγραψαν, διὰ τὴν τροπὴν τοῦ αἵματος ἀξιοῦντες πτύεσθαι
<span class="lb" data-page="17b.115" data-line="2" id="l17b.115.2"></span>τὸ συγγενὲς τῇ τροπῇ. τρέπεται γὰρ ἐνίοτε μὲν ἐπὶ τὸ πικρόχολον,
<span class="lb" data-page="17b.115" data-line="3" id="l17b.115.3"></span>ἐνίοτε δ’ ἐπὶ τὸ μελαγχολικόν.
</p>
<span class="lb rule" data-page="17b.115" data-line="4" id="l17b.115.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.44">
<span class="pb page1" data-page="17b.116" id="p17b.116"></span>
<span class="milestone ed1page page1" data-n="5.491" data-unit="ed1page" id="ed1page.5.491"></span>
<span class="milestone ed2page page1" data-n="9.472" data-unit="ed2page" id="ed2page.9.472"></span>
<span class="lb head" data-page="17b.116" data-line="1" id="l17b.116.1"></span>
            <blockquote class="quote lemma">
<span class="lb" data-page="17b.116" data-line="2" id="l17b.116.2"></span>Κώλυσις ἐπὶ τοῖσιν αἱματώδεα πτύουσιν, ὥρη, πλευρῖτις,
<span class="lb" data-page="17b.116" data-line="3" id="l17b.116.3"></span>χολή.
</blockquote>
<span class="lb rule" data-page="17b.116" data-line="4" id="l17b.116.4"></span>
            <p>
<span class="lb" data-page="17b.116" data-line="5" id="l17b.116.5"></span>Καὶ ταύτην μὲν τὴν ῥῆσιν ἐφεξῆς ταῖς προγεγραμμέναις
<span class="lb" data-page="17b.116" data-line="6" id="l17b.116.6"></span>ἐν τοῖς τελευταίοις τοῦ περὶ χυμῶν ἄλλος ἄλλως καὶ
<span class="lb" data-page="17b.116" data-line="7" id="l17b.116.7"></span>γράφει καὶ ἐξηγεῖται. πασῶν μὲν οὖν τῶν γραφῶν καὶ τῶν
<span class="lb" data-page="17b.116" data-line="8" id="l17b.116.8"></span>ἐξηγήσεων ἀπιθάνων οὐσῶν, ἡ μετριωτέρως ἔχειν μοι δόξασα
<span class="lb" data-page="17b.116" data-line="9" id="l17b.116.9"></span>τῶν ἄλλων ἐστὶν ἡ μὲν γραφὴ κατὰ τὴν ἀντιλεγομένην
<span class="lb" data-page="17b.116" data-line="10" id="l17b.116.10"></span>δόξαν λέξιν, ἡ δ’ ἐξήγησις, ἵνα τοῖς αἱματώδη πτύουσιν
<span class="lb" data-page="17b.116" data-line="11" id="l17b.116.11"></span>ἡ φλεβοτομία κωλύηται διὰ τὴν ὥραν ἀντιπράττουσαν
<span class="lb" data-page="17b.116" data-line="12" id="l17b.116.12"></span>ἢ διὰ τὸ πάθος ὂν πλευριτικὸν ἢ διὰ τὸν πλεονάζοντα χυμὸν
<span class="lb" data-page="17b.116" data-line="13" id="l17b.116.13"></span>ὄντα χολώδη. τὸ μὲν οὖν διὰ τὴν ὥραν εὔδηλον. ἐν
<span class="lb" data-page="17b.116" data-line="14" id="l17b.116.14"></span>γὰρ ταῖς πάνυ θερμαῖς ὥραις, οἶά πέρ ἐστιν ὑπὸ κύνα,
<span class="lb" data-page="17b.116" data-line="15" id="l17b.116.15"></span>φυλάττομεν φλεβοτομίαν, ὡσαύτως δὲ κἂν χολώδης ἱκανῶς
<span class="lb" data-page="17b.116" data-line="16" id="l17b.116.16"></span>ὁ ἄνθρωπος ᾖ. τὸ δ’ ἐπὶ τῆς πλευρίτιδος δοκεῖ μάχεσθαι
<span class="lb" data-page="17b.116" data-line="17" id="l17b.116.17"></span>μόνον. οὐ γὰρ ἀντιπράττει φλεβοτομίᾳ τὸ πάθος, ἀλλὰ
<span class="pb" data-page="17b.117" id="p17b.117"></span>
<span class="lb" data-page="17b.117" data-line="1" id="l17b.117.1"></span>δεῖται μὴ κωλυούσης τῆς δυνάμεως ἢ τῆς ὥρας ἢ τῆς ἡλικίας.
<span class="lb" data-page="17b.117" data-line="2" id="l17b.117.2"></span>ἔοικεν οὖν τοιοῦτόν τι τὸ λεγόμενον εἶναι τοὺς αἱματώδη
<span class="lb" data-page="17b.117" data-line="3" id="l17b.117.3"></span>πτύοντας φλεβοτομητέον ἐστὶ, πάντως ὅσον ἐπὶ τούτῳ,
<span class="lb" data-page="17b.117" data-line="4" id="l17b.117.4"></span>πλὴν εἰ μὴ διὰ πλευρῖτιν πτύειεν τοιαῦτα. τούτους γὰρ
<span class="lb" data-page="17b.117" data-line="5" id="l17b.117.5"></span>οὐ πάντως φλεβοτομήσεις, ὡς αἷμα πτύοντας, ἀλλὰ τοῖς
<span class="lb" data-page="17b.117" data-line="6" id="l17b.117.6"></span>ἰδίοις τῆς πλευρίτιδος ὑγιάσεις διορισμοῖς, καθ’ οὓς ἤτοι
<span class="lb" data-page="17b.117" data-line="7" id="l17b.117.7"></span>φλεβοτομητέον ἐστὶ τοὺς οὕτω πάσχοντας ἢ μή. τοῦτο
<span class="lb" data-page="17b.117" data-line="8" id="l17b.117.8"></span>δέ μοι προσεπινοῆσαι συνέβη ἐξηγουμένῳ τὸ περὶ χυμῶν,
<span class="lb" data-page="17b.117" data-line="9" id="l17b.117.9"></span>ἐν τῷ μεταξὺ θεασαμένῳ τινὰ ἄῤῥωστον, ὃς ὡς αἱμοπτοϊκὸς
<span class="lb" data-page="17b.117" data-line="10" id="l17b.117.10"></span>ἐκάλεσέ με, πτύσας αἱματῶδες ἀπὸ πλευροῦ. θεασάμενος
<span class="lb" data-page="17b.117" data-line="11" id="l17b.117.11"></span>οὖν ἐγὼ τὸ πτυσθὲν ἠρόμην αὐτὸν εἴ τινα αἴσθησιν
<span class="lb" data-page="17b.117" data-line="12" id="l17b.117.12"></span>ὀδυνηρὰν ἔχει κατὰ τὴν πλευρὰν, ὁ δ’ ὡμολόγησεν
<span class="lb" data-page="17b.117" data-line="13" id="l17b.117.13"></span>εἶναι μικράν. ἦν δ’ οὕτως ἔχων καὶ τῆς ἕξεως καὶ τῆς
<span class="lb" data-page="17b.117" data-line="14" id="l17b.117.14"></span>δυνάμεως, ὡς εἰ μὲν ἐπτυκὼς ἦν αἷμα, διὰ τὸ κατεπείγειν
<span class="lb" data-page="17b.117" data-line="15" id="l17b.117.15"></span>τὸ τῆς φλεβοτομίας βοήθημα, τολμῆσαι παραλαβεῖν
<span class="lb" data-page="17b.117" data-line="16" id="l17b.117.16"></span>αὐτό. πλευρίτιδος δ’ οὔσης ἐπιεικοῦς οὐκ ἀναγκαῖον
<span class="pb" data-page="17b.118" id="p17b.118"></span>
<span class="lb" data-page="17b.118" data-line="1" id="l17b.118.1"></span>εἶναι, διόπερ οὐδὲ παρέλαβεν αὐτὸ καὶ <span class="milestone ed2page" data-n="9.473" data-unit="ed2page" id="ed2page.9.473"></span>σαφῶς ἐφάνη
<span class="lb" data-page="17b.118" data-line="2" id="l17b.118.2"></span>πλευριτικός τε ὁ ἄνθρωπος, ὑπακούσας τε τοῖς ἄλλοις
<span class="lb" data-page="17b.118" data-line="3" id="l17b.118.3"></span>τῆς πλευρίτιδος βοηθήμασιν ἄνευ τῆς φλεβοτομίας. καὶ
<span class="lb" data-page="17b.118" data-line="4" id="l17b.118.4"></span>γὰρ καὶ μετριώταται τυγχάνουσιν ἐφ’ ὦν αἱματῶδες πτύεται.
<span class="lb" data-page="17b.118" data-line="5" id="l17b.118.5"></span>ἔνιοί γε μὴν τῶν ἐξηγητῶν τὸ κώλυσις ἐπὶ τῇ τελευτῇ
<span class="lb" data-page="17b.118" data-line="6" id="l17b.118.6"></span>τῆς προγεγραμμένης ῥήσεως τάξαντες, ἀναγινώσκουσι
<span class="lb" data-page="17b.118" data-line="7" id="l17b.118.7"></span>τήνδε τὴν νῦν προκειμένην οὕτως. ἐπὶ τοῖσιν αἱματώδεα
<span class="lb" data-page="17b.118" data-line="8" id="l17b.118.8"></span>πτύουσιν, ὥρῃ, πλευρίτιδι, χολῇ, καί φασι τὴν
<span class="lb" data-page="17b.118" data-line="9" id="l17b.118.9"></span>ὥραν εἰρῆσθαι κατὰ τῶν ἐν καιρῷ καὶ προσηκόντως γινομένων.
<span class="lb" data-page="17b.118" data-line="10" id="l17b.118.10"></span>βούλεσθαι γὰρ αὐτὸν δηλοῦν ἐν ταῖς πλευρίτισιν,
<span class="lb" data-page="17b.118" data-line="11" id="l17b.118.11"></span>ὅταν ἐν ἀρχῇ πτύουσιν αἱματώδη. καὶ γὰρ καὶ συμβαίνει
<span class="lb" data-page="17b.118" data-line="12" id="l17b.118.12"></span>οὕτω τοὐπίπαν ἐν καιρῷ γίνεσθαι μετὰ ταῦτα τὴν εἰς τὸ
<span class="lb" data-page="17b.118" data-line="13" id="l17b.118.13"></span>χολῶδες μεταβολήν. τάξιν γὰρ εἶναι καλῶς προϊούσης
<span class="lb" data-page="17b.118" data-line="14" id="l17b.118.14"></span>τῆς πλευρίτιδος, ἐπὶ τὴν κρίσιν ἐφεξῆς τοῖς αἱματώδεσι
<span class="lb" data-page="17b.118" data-line="15" id="l17b.118.15"></span>τὰ χολώδη πτύεσθαι. λέλεκται δὲ καὶ ἄλλα τοῖς ἐξηγησαμένοις
<span class="lb" data-page="17b.118" data-line="16" id="l17b.118.16"></span>τὴν λέξιν ταύτην οὐκ ἄξια μνήμης. ἐγὼ δ’ αὖ εἰ
<span class="pb" data-page="17b.119" id="p17b.119"></span>
<span class="lb" data-page="17b.119" data-line="1" id="l17b.119.1"></span>παραινῶ, καθάπερ ἴστε, τὸ μὴ χρονίζειν ἐν ταῖς αἰνιγματώδεσιν,
<span class="lb" data-page="17b.119" data-line="2" id="l17b.119.2"></span>ἔχοντας ἄλλα πολλὰ κατὰ τὴν τέχνην, ἐν οἶς δυνάμεθα
<span class="lb" data-page="17b.119" data-line="3" id="l17b.119.3"></span>χρησίμως γυμνάζεσθαι.
</p>
<span class="lb rule" data-page="17b.119" data-line="4" id="l17b.119.4"></span>
          </article>

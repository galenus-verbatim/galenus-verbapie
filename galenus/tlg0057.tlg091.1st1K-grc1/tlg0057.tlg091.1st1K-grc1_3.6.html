<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.6">
<span class="pb page1" data-page="17b.16" id="p17b.16"></span>
<span class="milestone ed1page page1" data-n="5.476" data-unit="ed1page" id="ed1page.5.476"></span>
<span class="milestone ed2page page1" data-n="9.438" data-unit="ed2page" id="ed2page.9.438"></span>
<span class="lb head" data-page="17b.16" data-line="12" id="l17b.16.12"></span>
            <blockquote class="quote lemma">
<span class="lb" data-page="17b.16" data-line="13" id="l17b.16.13"></span>Ὅταν δ’ ἤδη συμπέσωσι προσάγειν ὕεια ὀπτά.
</blockquote>
<span class="lb rule" data-page="17b.16" data-line="14" id="l17b.16.14"></span>
            <p>
<span class="lb" data-page="17b.16" data-line="15" id="l17b.16.15"></span>Διὰ τῶν προειρημένων ἀξιοῖ φυλάττεσθαι τὴν ἄμετρον
<span class="lb" data-page="17b.16" data-line="16" id="l17b.16.16"></span>καθαίρεσιν. ἐπεὶ δ’ ἔσθ’ ὅτε συμβαίνει περιπίπτειν ἀκουσίως,
<span class="lb" data-page="17b.16" data-line="17" id="l17b.16.17"></span>βούλεται καὶ πρὸς ταῦτα χρῆν παρεσκευάσθαι τὸν
<span class="lb" data-page="17b.16" data-line="18" id="l17b.16.18"></span>ἰατρόν. ἐάν ποτε καθαίρεσις ἀθρόα γένηται, διδόναι τηνικαῦτα
<span class="pb" data-page="17b.17" id="p17b.17"></span>
<span class="lb" data-page="17b.17" data-line="1" id="l17b.17.1"></span>συμβουλεύει κρέα ὕεια ὀπτά· κρέα μὲν ὕεια, διότι
<span class="lb" data-page="17b.17" data-line="2" id="l17b.17.2"></span>πολύτροφα, τὰ δὲ ὀπτὰ, διότι στερεὰν καὶ συνηγμένην εἰς
<span class="lb" data-page="17b.17" data-line="3" id="l17b.17.3"></span>ὀλίγον ὄγκον, οὐχ ὑγρὰν οὐδὲ πλαδαρὰν ἐργάζεται τὴν σάρκα.
<span class="lb" data-page="17b.17" data-line="4" id="l17b.17.4"></span>τινὲς δὲ ἀντὶ τοῦ προσάγειν προσφέρειν ὕεια ὀπτὰ γράφουσι,
<span class="lb" data-page="17b.17" data-line="5" id="l17b.17.5"></span>τὴν αὐτὴν μὲν φυλάττοντες ἔννοιαν, ὡς κυριωτέρῳ
<span class="lb" data-page="17b.17" data-line="6" id="l17b.17.6"></span>δὲ ῥήματι τῷ προσφέρειν ἀντὶ τοῦ προσάγειν χρώμενοι.
</p>
<span class="lb rule" data-page="17b.17" data-line="7" id="l17b.17.7"></span>
          </article>

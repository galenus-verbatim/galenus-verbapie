<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:3.9">
<span class="pb page1" data-page="17b.18" id="p17b.18"></span>
<span class="milestone ed1page page1" data-n="5.476" data-unit="ed1page" id="ed1page.5.476"></span>
<span class="milestone ed2page page1" data-n="9.439" data-unit="ed2page" id="ed2page.9.439"></span>
<span class="lb head" data-page="17b.18" data-line="16" id="l17b.18.16"></span>
            <blockquote class="quote lemma">
<span class="lb" data-page="17b.18" data-line="17" id="l17b.18.17"></span>Ἡ γυνὴ, ἣν τὸ πρῶτον ἐθεράπευσα ἐν Κρανῶνι, ὁ σπλὴν
<span class="pb" data-page="17b.19" id="p17b.19"></span>
<span class="lb" data-page="17b.19" data-line="1" id="l17b.19.1"></span>μέγας φύσει, πυρετὸς καυσώδης, ἐξέρυθρος, πνεῦμα δεκάτῃ,
<span class="lb" data-page="17b.19" data-line="2" id="l17b.19.2"></span>ἱδρὼς, τὰ πολλὰ ἄνω, ἀτάρ τοι καὶ κάτω ιδ΄.
</blockquote>
<span class="lb rule" data-page="17b.19" data-line="3" id="l17b.19.3"></span>
            <p>
<span class="lb" data-page="17b.19" data-line="4" id="l17b.19.4"></span>Οὐδὲν ἀξιόλογον ἐκ ταύτης τῆς ῥήσεως ἔνεστιν ἡμῖν
<span class="lb" data-page="17b.19" data-line="5" id="l17b.19.5"></span>μαθεῖν. θαυμάσαιμι δ’ ἂν εἰ καὶ αὐτὸς ὁ Ἱπποκράτης
<span class="lb" data-page="17b.19" data-line="6" id="l17b.19.6"></span>οὕτως ἔγραψεν ἄνευ τοῦ προσγράψαι τὰ οὖρα, ὡς εἴ γε
<span class="lb" data-page="17b.19" data-line="7" id="l17b.19.7"></span>προσεγέγραπτο πλέον ἂν ἐκ τούτου εἰς ἀνάμνησιν ἔσχε τι,
<span class="lb" data-page="17b.19" data-line="8" id="l17b.19.8"></span>πρὸς ἡμᾶς δ’ ἐξ ἐπιμέτρου. καὶ τοῦτ’ ἔστιν ἀσαφὲς τό τε
<span class="lb" data-page="17b.19" data-line="9" id="l17b.19.9"></span>κατὰ τὴν ἀρχὴν τῆς ῥήσεως γεγραμμένον, ἣν τὸ πρῶτον
<span class="lb" data-page="17b.19" data-line="10" id="l17b.19.10"></span>ἐθεράπευσα. ζητήσεως γὰρ ἄξιόν ἐστι πότερον ἑαυτοῦ χάριν
<span class="lb" data-page="17b.19" data-line="11" id="l17b.19.11"></span>ὡς ὀνομάτων καὶ τόπων ἐν οἷς οἱ νοσοῦντες κατέκειντο
<span class="lb" data-page="17b.19" data-line="12" id="l17b.19.12"></span>μνημονεύειν εἴωθεν, οὕτω καὶ νῦν προσέγραψεν, ἣν τὸ πρῶτον
<span class="lb" data-page="17b.19" data-line="13" id="l17b.19.13"></span>ἐθεράπευσα, διὰ τὸ μεμνῆσθαι τὸ ὄνομα τῆς γυναικὸς,
<span class="lb" data-page="17b.19" data-line="14" id="l17b.19.14"></span>ἢ δηλωτικόν ἐστι τοῦ νῦν ἐξ ὑποστροφῆς νοσῆσαι τὸν ἄνθρωπον,
<span class="lb" data-page="17b.19" data-line="15" id="l17b.19.15"></span>οὕτω δὲ καὶ τὸ πνεῦμα, τὸ τῇ δεκάτῃ τῶν ἡμερῶν
<span class="lb" data-page="17b.19" data-line="16" id="l17b.19.16"></span>γεγονέναι γεγραμμένον, ἀσαφές ἐστιν εἴτε δύσπνοιαν
<span class="lb" data-page="17b.19" data-line="17" id="l17b.19.17"></span>ἁπλῶς σημαίνει ἡντινοῦν εἴτε μόνον τὸ δεδιωγμένον καὶ
<span class="pb" data-page="17b.20" id="p17b.20"></span>
<span class="lb" data-page="17b.20" data-line="1" id="l17b.20.1"></span>μέγα πυκνὸν εἶδος τῆς δυσπνοίας. ἔνιοι δὲ καὶ τὸ κατὰ
<span class="lb" data-page="17b.20" data-line="2" id="l17b.20.2"></span>τὴν γαστέρα πνεῦμα πλέον ἠθροῖσθαι νομίζουσιν ἐκ τῆς
<span class="lb" data-page="17b.20" data-line="3" id="l17b.20.3"></span>λέξεως δηλοῦσθαι. ταῦτα μὲν οὖν κατὰ τὴν λέξιν ἔχει τὴν
<span class="lb" data-page="17b.20" data-line="4" id="l17b.20.4"></span>ἀσάφειαν, ἄλλα δὲ κατὰ μόνην τὴν διάνοιαν. πότερον γὰρ
<span class="lb" data-page="17b.20" data-line="5" id="l17b.20.5"></span>ἐπὶ μόνῳ τῷ σπληνὶ πάσχοντι συνέβη τὴν γυναῖκα καὶ
<span class="lb" data-page="17b.20" data-line="6" id="l17b.20.6"></span>πυρετὸν καυσώδη ἔχειν καὶ τὴν δύσπνοιαν ἢ τὴν ἐμπνευμάτωσιν
<span class="lb" data-page="17b.20" data-line="7" id="l17b.20.7"></span>τῆς γαστρὸς, ἐξέρυθρόν τε τὴν χρόαν, ἢ καί τις
<span class="lb" data-page="17b.20" data-line="8" id="l17b.20.8"></span>ἄλλη πυρετώδης αὐτῇ διάθεσις ἐγένετο, δι’ ἣν ταῦτα συνέπεσεν,
<span class="lb" data-page="17b.20" data-line="9" id="l17b.20.9"></span>ἄδηλόν ἐστι. μέγιστον<span class="milestone ed2page" data-n="9.440" data-unit="ed2page" id="ed2page.9.440"></span> δ’, ὡς ἔφην, τὸ μὴ
<span class="lb" data-page="17b.20" data-line="10" id="l17b.20.10"></span>γινώσκειν ἡμᾶς ὁποῖα τὰ οὖρα μέχρι κρίσεως ἐγένετο καὶ
<span class="lb" data-page="17b.20" data-line="11" id="l17b.20.11"></span>διὰ τί κατὰ τὴν δεκάτην ἡμέραν. ἐπεσήμηναν οἱ ἱδρῶτες.
<span class="lb" data-page="17b.20" data-line="12" id="l17b.20.12"></span>εἴωθε γὰρ αὐτὸς ἐν αἷς ἡμέραις οἱ παροξυσμοὶ σφοδρότεροι
<span class="lb" data-page="17b.20" data-line="13" id="l17b.20.13"></span>γίνονται προσγράφειν, ἵν’ εἰδῶμεν ὡς ἐκ πολλῆς τῆς τῶν
<span class="lb" data-page="17b.20" data-line="14" id="l17b.20.14"></span>κατὰ μέρος πείρας ἤθροισε τὴν ἐμπειρίαν, ἀφ’ ἧς ἀπεφήνατο
<span class="lb" data-page="17b.20" data-line="15" id="l17b.20.15"></span>καθόλου περὶ πάντων νοσημάτων, ὧν οἱ παροξυσμοὶ
<span class="lb" data-page="17b.20" data-line="16" id="l17b.20.16"></span>ἐν περισσαῖς ἡμέραις γίνονται, τούτων καὶ τὰς κρίσεις ἐν
<span class="lb" data-page="17b.20" data-line="17" id="l17b.20.17"></span>περισσαῖς ἡμέραις ἀποτελεῖσθαι. <span class="milestone ed1page" data-n="5.477" data-unit="ed1page" id="ed1page.5.477"></span>ὃ δὲ πάντων ἐστὶν
<span class="pb" data-page="17b.21" id="p17b.21"></span>
<span class="lb" data-page="17b.21" data-line="1" id="l17b.21.1"></span>ἀτοπώτατον ἐν τῇ προκειμένῃ ῥήσει καὶ δὴ φράσω, πότερον
<span class="lb" data-page="17b.21" data-line="2" id="l17b.21.2"></span>ἀπέθανεν ἢ ὑγίανεν ἡ γυνὴ, παραλελεῖφθαι. διὸ καὶ τὸ
<span class="lb" data-page="17b.21" data-line="3" id="l17b.21.3"></span>μεταξὺ ταύτης τε καὶ τῆς μετὰ ταύτην γεγραμμένης τὸ ἧσσον,
<span class="lb" data-page="17b.21" data-line="4" id="l17b.21.4"></span>ἔνιοι μὲν ταύτῃ προστιθέασιν, ἔνιοι δὲ ἐκείνης ἡγούμενον
<span class="lb" data-page="17b.21" data-line="5" id="l17b.21.5"></span>ποιοῦσιν. εἰ μὲν οὖν ἐγέγραπτο κατὰ τὴν ιδ΄ ἐπ’
<span class="lb" data-page="17b.21" data-line="6" id="l17b.21.6"></span>ἀγαθῷ κεκρίσθαι τὴν γυναῖκα, λόγον ἂν εἶχε μὴ προσγράφειν
<span class="lb" data-page="17b.21" data-line="7" id="l17b.21.7"></span>ταύτῃ τῇ ῥήσει τὸ ἧσσον. εἰρηκὼς γὰρ ἐν τῇ δεκάτῃ
<span class="lb" data-page="17b.21" data-line="8" id="l17b.21.8"></span>ἡμερῶν ἱδρῶτας γεγονέναι τῇ γυναικὶ τὰ πολλὰ ἄνω,
<span class="lb" data-page="17b.21" data-line="9" id="l17b.21.9"></span>κᾄπειθ’ ἑξῆς ἐπιφέρων, ἀτάρ τοι καὶ κάτω τεσσαρεσκαιδεκάτῃ,
<span class="lb" data-page="17b.21" data-line="10" id="l17b.21.10"></span>πῶς ἂν ἔτι προσέγραψε τὸ ἧσσον, εἴπερ ὅλως ἐσώθη
<span class="lb" data-page="17b.21" data-line="11" id="l17b.21.11"></span>τὸ γύναιον. εὔλογον οὖν ἐστι μᾶλλον ἐκταθῆναι δι’ ὅλου
<span class="lb" data-page="17b.21" data-line="12" id="l17b.21.12"></span>τοῦ σώματος τοὺς ἱδρῶτας, ἀγαθῆς τῆς κρίσεως γενομένης.
<span class="lb" data-page="17b.21" data-line="13" id="l17b.21.13"></span>ἐάν τ’ αὖ πάλιν ὑπόθηταί τις ἐπὶ κακῷ γεγονέναι τοὺς
<span class="lb" data-page="17b.21" data-line="14" id="l17b.21.14"></span>ἱδρῶτας, ἀποθανούσης τῆς γυναικὸς, τὸ ἧσσον εὐλόγως ἐπὶ
<span class="lb" data-page="17b.21" data-line="15" id="l17b.21.15"></span>τῇ τελευτῇ τάξει τῆς προκειμένης ῥήσεως, ἵν’ ᾖ τὸ λεγόμενον,
<span class="lb" data-page="17b.21" data-line="16" id="l17b.21.16"></span>ἵδρωσε μὲν καὶ τῇ δεκάτῃ τὰ ἄνω μᾶλλον, ἀτάρ τοι
<span class="lb" data-page="17b.21" data-line="17" id="l17b.21.17"></span>καὶ κάτῳ, ἵδρωσε δὲ καὶ τῇ τεσσαρεσκαιδεκάτῃ ἧσσον τὰ
<span class="pb" data-page="17b.22" id="p17b.22"></span>
<span class="lb" data-page="17b.22" data-line="1" id="l17b.22.1"></span>κάτω. ἐπὶ τὴν ἑξῆς οὖν ῥῆσιν ἤδη μεταβῶμεν. ἴσως γὰρ
<span class="lb" data-page="17b.22" data-line="2" id="l17b.22.2"></span>ἐν ἐκείνῃ τὶ σαφέστερον εὑρήσομεν ὁποτέρᾳ χρὴ συντάσσειν
<span class="lb" data-page="17b.22" data-line="3" id="l17b.22.3"></span>τὸ ἧσσον, εἴτε τῇ νῦν προκειμένῃ κατὰ τὴν τελευτὴν εἴτε
<span class="lb" data-page="17b.22" data-line="4" id="l17b.22.4"></span>τῇ μετ’ αὐτὴν ἐπὶ τῆς ἀρχῆς.
</p>
<span class="lb rule" data-page="17b.22" data-line="5" id="l17b.22.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.10">
<span class="pb page1" data-page="17b.152" id="p17b.152"></span>
<span class="milestone ed1page page1" data-n="5.496" data-unit="ed1page" id="ed1page.5.496"></span>
<span class="milestone ed2page page1" data-n="9.485" data-unit="ed2page" id="ed2page.9.485"></span>
<span class="lb head" data-page="17b.152" data-line="14" id="l17b.152.14"></span>
            <blockquote class="quote lemma">
<span class="lb" data-page="17b.152" data-line="15" id="l17b.152.15"></span>Ὕδωρ ἀφεψηθὲν τὸ μὲν ὡς δέχηται τὸν ἀέρα, τὸ δὲ μὴ
<span class="lb" data-page="17b.152" data-line="16" id="l17b.152.16"></span>ἔμπλεον εἶναι καὶ ἐπίθεμα ἔχειν.
</blockquote>
<span class="lb rule" data-page="17b.152" data-line="17" id="l17b.152.17"></span>
            <span class="pb" data-page="17b.153" id="p17b.153"></span>
            <p>
<span class="lb" data-page="17b.153" data-line="1" id="l17b.153.1"></span>Ἐπὶ τίνων παθῶν ἢ τίνος ἕνεκα χρείας ἀφεψεῖν
<span class="lb" data-page="17b.153" data-line="2" id="l17b.153.2"></span>προσήκει τὸ ὕδωρ, εἴτ’ οὖν ἅπαν εἴτε μόνον τὸ μοχθηρὸν,
<span class="lb" data-page="17b.153" data-line="3" id="l17b.153.3"></span>οὐκ εἴρηται κατὰ τὴν ῥῆσιν, ὥστ’ οὐδ’ ὠφέλειά τις
<span class="lb" data-page="17b.153" data-line="4" id="l17b.153.4"></span>ἐξ αὐτῆς ἡμῖν ὑπάρχει. φαίνεται γὰρ ὥσπερ ἄλλα πολλὰ
<span class="lb" data-page="17b.153" data-line="5" id="l17b.153.5"></span>τοῦ ζητῆσαι χάριν ἢ καὶ συγγράψαι πρὸς ἔκδοσιν ὁ Ἱπποκράτης
<span class="lb" data-page="17b.153" data-line="6" id="l17b.153.6"></span>ἐν τούτοις τοῖς βιβλίοις ὑποτυπούμενος, οὕτω καὶ
<span class="lb" data-page="17b.153" data-line="7" id="l17b.153.7"></span>τοῦτον γράψαι τὸν λόγον ἐλλιπῶς μὲν ἡμῖν, ἑαυτῷ δ’ εἰς
<span class="lb" data-page="17b.153" data-line="8" id="l17b.153.8"></span>ἀνάμνησιν οὐκ ἐλλιπῶς. εἰ δὲ πρόβλημα θέντες ἦμεν ἡμῖν
<span class="lb" data-page="17b.153" data-line="9" id="l17b.153.9"></span>αὐτοῖς εὑρεῖν ὁποῖα τῶν ὑδάτων ἀφεψεῖν χρὴ πρότερον,
<span class="lb" data-page="17b.153" data-line="10" id="l17b.153.10"></span>εἶτα ψύξαντας πίνειν, εἴ γε δὴ ψυχρὰ πίνειν ἐθέλοιμεν
<span class="lb" data-page="17b.153" data-line="11" id="l17b.153.11"></span>αὐτὰ καὶ κατὰ τοὐναντίον αὖ τίνα θερμὰ βουλόμενοι πίνειν
<span class="lb" data-page="17b.153" data-line="12" id="l17b.153.12"></span>οὐχ ὁμοίως ἑψήσωμεν. ἀλλὰ τῷ μὲν ἐπίθεμα ποιήσαντες
<span class="lb" data-page="17b.153" data-line="13" id="l17b.153.13"></span>ἁρμόττον τῷ σκεύει καθ’ ὃ θερμαίνεται, τῷ δὲ μηδὲν ἐπιθέντες,
<span class="lb" data-page="17b.153" data-line="14" id="l17b.153.14"></span>ἀλλ’ ἐπιτρέψαντες διὰ γυμνοῦ καὶ ἀστεγάστου τοῦ
<span class="lb" data-page="17b.153" data-line="15" id="l17b.153.15"></span>ἀγγείου τὸ θερμαινόμενον ὕδωρ ὁμιλεῖν τῷ πέριξ ἀέρι· ζητήσωμεν
<span class="lb" data-page="17b.153" data-line="16" id="l17b.153.16"></span>δὲ ἀκολούθως καὶ τίνα παθήματα δεῖται θερμῶν
<span class="lb" data-page="17b.153" data-line="17" id="l17b.153.17"></span>ἢ ψυχρῶν ὑδάτων· αὐτοὶ μέντοι τι χρήσιμον εὑρίσκομεν,
<span class="pb" data-page="17b.154" id="p17b.154"></span>
<span class="lb" data-page="17b.154" data-line="1" id="l17b.154.1"></span>οὐ μὴν ἐκ τῆς προκειμένης ῥήσεως εἰς τὴν εὕρεσιν ὠφεληθησόμεθα,
<span class="lb" data-page="17b.154" data-line="2" id="l17b.154.2"></span>τὴν ἀρχὴν γὰρ ὅλως οὐδὲν ἀποσοβεῖ. διὸ καὶ
<span class="lb" data-page="17b.154" data-line="3" id="l17b.154.3"></span>τινὲς μὲν αὐτὴν συνάπτουσι τῇ προγεγραμμένῃ, καθάπερ
<span class="lb" data-page="17b.154" data-line="4" id="l17b.154.4"></span>Ἀρτεμίδωρος ἐπικληθεὶς Καπίτων, οἱ πλεῖστοι δ’ ἀποχωρίσαντες
<span class="lb" data-page="17b.154" data-line="5" id="l17b.154.5"></span>ἰδίᾳ σκοποῦνται μόνην. ἐὰν οὖν συνάπτηται τῇ
<span class="lb" data-page="17b.154" data-line="6" id="l17b.154.6"></span>προκειμένῃ, τοιόνδε τινὰ τὸν νοῦν ἕξει, αἱ τοῖσι κάμνουσι
<span class="lb" data-page="17b.154" data-line="7" id="l17b.154.7"></span>χάριτες οἷον τὸ καθαρίως δρᾷν ἢ ποτὰ ἢ βρωτὰ, καὶ τὰ
<span class="lb" data-page="17b.154" data-line="8" id="l17b.154.8"></span>ἄλλα ὅσα τούτοις ἐφεξῆς εἶπεν ὁ Ἱπποκράτης. εἶτ’ ἐπὶ τῇ
<span class="lb" data-page="17b.154" data-line="9" id="l17b.154.9"></span>τελευτῇ καὶ τὸ ὕδωρ δὲ δοτέον αὐτοῖς ἐνίοτε ψυχρὸν, ὅταν
<span class="lb" data-page="17b.154" data-line="10" id="l17b.154.10"></span>ἤτοι μηδ’ ὅλως ἐλπίσωμεν ἐκ τῆς πόσεως αὐτοῦ γενήσεσθαί
<span class="lb" data-page="17b.154" data-line="11" id="l17b.154.11"></span>τινα βλάβην ἢ παντάπασιν ὀλίγην, εἶθ’ ἑαυτῷ πρὸς ἀνάμνησιν,
<span class="lb" data-page="17b.154" data-line="12" id="l17b.154.12"></span>ὥς φασιν, ἐφεξῆς ἔγραψε τὸν τρόπον τῆς παρασκευῆς
<span class="lb" data-page="17b.154" data-line="13" id="l17b.154.13"></span>αὐτοῦ· τάχα μὲν οὐδέποτε βουλόμενος ἀπὸ πηγῆς
<span class="lb" data-page="17b.154" data-line="14" id="l17b.154.14"></span>ὕδωρ διδόναι, πρὸ τοῦ θερμανθῆναι, τάχα δὲ διορισμόν
<span class="lb" data-page="17b.154" data-line="15" id="l17b.154.15"></span>τινα εὑρηκὼς, οἷς τε χρὴ διδόναι θερμανθέν τε καὶ ψυχθὲν,
<span class="lb" data-page="17b.154" data-line="16" id="l17b.154.16"></span>οἷς τε χωρὶς τοῦ θερμανθῆναι. τάχα δὲ τὸ μὲν ἄμεμπτον
<span class="lb" data-page="17b.154" data-line="17" id="l17b.154.17"></span>ὕδωρ ἅνευ τῆς ἑψήσεως, τὸ δὲ μοχθηρὸν ἑψήσας ἐβούλετο ﻿
<span class="pb" data-page="17b.155" id="p17b.155"></span>
<span class="lb" data-page="17b.155" data-line="1" id="l17b.155.1"></span>δίδοσθαι, τάχα δὲ καὶ ψύξιν ὕδατος <span class="milestone ed2page" data-n="9.486" data-unit="ed2page" id="ed2page.9.486"></span>ἀπέπτου γράφει
<span class="lb" data-page="17b.155" data-line="2" id="l17b.155.2"></span>διττὴν, ἑτέραν μὲν ἐκ τοῦ περιέχοντος ἀέρος γινομένην.
<span class="lb" data-page="17b.155" data-line="3" id="l17b.155.3"></span>κατὰ γοῦν Ἀλεξάνδρειάν τε καὶ πᾶσαν Αἴγυπτον ἐθεασάμην
<span class="lb" data-page="17b.155" data-line="4" id="l17b.155.4"></span>ἀποψύχοντας αὐτοὺς τὸ ὕδωρ ἐν ἀγγείοις τισὶν ὀστρακίνοις
<span class="lb" data-page="17b.155" data-line="5" id="l17b.155.5"></span>τρόπῳ τοιῷδε· δύναντος ἡλίου προθερμήναντες αὐτὸ
<span class="lb" data-page="17b.155" data-line="6" id="l17b.155.6"></span>τοῖς ἀγγείοις ἐνέβαλον, εἶτα μετέωρον ἐκρέμων ὅλον τοῦτο
<span class="lb" data-page="17b.155" data-line="7" id="l17b.155.7"></span>τὸ ἀγγεῖον ἐν θυρίσιν ἐστραμμέναις πρὸς ἄνεμον, ὡς δι’
<span class="lb" data-page="17b.155" data-line="8" id="l17b.155.8"></span>ὅλης νυκτὸς ψύχεσθαι, κᾄπειτα πρὶν ἀνατεῖλαι τὸν ἤλιον
<span class="lb" data-page="17b.155" data-line="9" id="l17b.155.9"></span>ἐπὶ τῆς γῆς ἐτίθεσαν ὕδατι ψυχρῷ κατεῤῥαμμένης, ἐν κύκλῳ
<span class="lb" data-page="17b.155" data-line="10" id="l17b.155.10"></span>φύλλα ψυχρὰ περιετίθεσαν ὅλῳ τῷ ἀγγείῳ, ποτὲ μὲν ἀμπέλων
<span class="lb" data-page="17b.155" data-line="11" id="l17b.155.11"></span>ἢ θριδακίνης, ἔστι δ’ ὁτὲ καὶ ἄλλων τινῶν ὁμοίων,
<span class="lb" data-page="17b.155" data-line="12" id="l17b.155.12"></span>ὡς διαμένειν ἐπὶ πλεῖστον ἣν κατὰ τὸν νυκτερινὸν ἀέρα τὸ
<span class="lb" data-page="17b.155" data-line="13" id="l17b.155.13"></span>ὕδωρ ἐπεκτήσατο ψύξιν. ἔτι δὲ μᾶλλον ἐπὶ τὴν τοιαύτην
<span class="lb" data-page="17b.155" data-line="14" id="l17b.155.14"></span>ἤρχοντο παρασκευὴν οἱ ἄνθρωποι μὴ παρόντος αὐτοῖς ὕδατος
<span class="lb" data-page="17b.155" data-line="15" id="l17b.155.15"></span>ἀμέμπτου. λέγω δ’ ἄμεμπτον τὸ μήτ’ ἰλύος ἔχον τι
<span class="lb" data-page="17b.155" data-line="16" id="l17b.155.16"></span>μήτε φυσῶδες, ἀποιότατόν τε γευομένοις. ἔνια γὰρ ἀτόπους
<span class="lb" data-page="17b.155" data-line="17" id="l17b.155.17"></span>ἐπιμεμιγμένας ἔχει ποιότητας, ἀλῶν ἢ λίτρου ἢ θείου τε
<span class="lb" data-page="17b.155" data-line="18" id="l17b.155.18"></span>καὶ ἀσφάλτου καὶ στυπτηρίας ἑτέρων τε τοιούτων. ἐφ’ ὧν
<span class="pb" data-page="17b.156" id="p17b.156"></span>
<span class="lb" data-page="17b.156" data-line="1" id="l17b.156.1"></span>ἁπάντων ἄμεινόν ἐστιν, ὥσπερ ὄσπριά τε πολλὰ προέψοντες
<span class="lb" data-page="17b.156" data-line="2" id="l17b.156.2"></span>ἐπιτήδεια πρὸς ἐδωδὴν ἐργαζόμεθα λάχανά τε καὶ καρποὺς
<span class="lb" data-page="17b.156" data-line="3" id="l17b.156.3"></span>καὶ ζώων μόρια, κατὰ τὸν αὐτὸν λόγον καὶ τὸ ὕδωρ ἑψήσει
<span class="lb" data-page="17b.156" data-line="4" id="l17b.156.4"></span>πρῶτον ἀλλοιοῦντες ἐπὶ τὸ βέλτιον, οὕτω προσφέρεσθαι.
<span class="lb" data-page="17b.156" data-line="5" id="l17b.156.5"></span>καὶ καθ’ ἑτέραν δὲ χρείαν ὕδωρ προθερμαίνοντες ψύχομεν,
<span class="lb" data-page="17b.156" data-line="6" id="l17b.156.6"></span>εἴ γε μήτε γεῦσιν ἔχοι μήτ’ ὀδμὴν μοχθηρὰν, ἀκριβῶς δ’
<span class="lb" data-page="17b.156" data-line="7" id="l17b.156.7"></span>εἴη καθαρὸν, ὅταν αὐτοῦ πειραθῶμεν, ἤτοι γε πλέον ἐν
<span class="lb" data-page="17b.156" data-line="8" id="l17b.156.8"></span>τῇ γαστρὶ διαμένοντος ἢ πλήττοντος αὐτὴν ἢ ἐκφυσῶντος
<span class="lb" data-page="17b.156" data-line="9" id="l17b.156.9"></span>ἢ βαρύνοντος. ἔστι γὰρ ἀμέλει καὶ τοιαῦτα πολλὰ περὶ
<span class="lb" data-page="17b.156" data-line="10" id="l17b.156.10"></span>ὧν μάλιστά μοι δοκεῖ γεγραφέναι τὴν διάκρισιν ἀπὸ τῶν
<span class="lb" data-page="17b.156" data-line="11" id="l17b.156.11"></span>ἀρίστων ὑδάτων ὁ Ἱπποκράτης, ἔνθα φησίν· ὕδωρ τὸ ταχέως
<span class="lb" data-page="17b.156" data-line="12" id="l17b.156.12"></span>ψυχόμενον κουφότατον. οὐ γὰρ ἐπὶ τῶν βορβορωδῶν ἢ
<span class="lb" data-page="17b.156" data-line="13" id="l17b.156.13"></span>δυσωδῶν ἢ φαρμακῶδές τι κατὰ τὴν γεῦσιν ἐμφαινόντων
<span class="lb" data-page="17b.156" data-line="14" id="l17b.156.14"></span>ἡ τοιαύτη διάγνωσίς ἐστι χρήσιμος, ἅ γε προδήλως ἐμφαίνεται
<span class="lb" data-page="17b.156" data-line="15" id="l17b.156.15"></span>πᾶσιν, ἀλλ’ ἐφ’ ὦν οὐδὲν μὲν τούτων ἐστὶν, ἑτέρα δέ
<span class="lb" data-page="17b.156" data-line="16" id="l17b.156.16"></span>τις ἤτοι δι’ ἐπιμιξίαν ἀέρος μοχθηροῦ κακία περὶ τὸ ὕδωρ
<span class="lb" data-page="17b.156" data-line="17" id="l17b.156.17"></span>ἐστὶν, ἤ τις ἄλλη σύμφυτος αὐτῷ τῷ ὕδατι διαλεληθυῖαν
<span class="pb" data-page="17b.157" id="p17b.157"></span>
<span class="lb" data-page="17b.157" data-line="1" id="l17b.157.1"></span>ἔχουσα τὴν αἰτίαν. ἐπὶ τούτων γὰρ ἡ εἰρημένη διάγνωσις
<span class="lb" data-page="17b.157" data-line="2" id="l17b.157.2"></span>ἄριστον κριτήριον, οὔτε γὰρ θερμαίνεται ταχέως οὔτε ψύχεται
<span class="lb" data-page="17b.157" data-line="3" id="l17b.157.3"></span>τὰ τοιαῦτα τῶν ὑδάτων· ἑτέρα τε παραπλησία τῇδε
<span class="lb" data-page="17b.157" data-line="4" id="l17b.157.4"></span>διὰ τῶν ἑψομένων ἐν αὐτῷ λαχάνων ἢ ὀσπρίων ἢ καρπῶν
<span class="lb" data-page="17b.157" data-line="5" id="l17b.157.5"></span>ἢ κρέων ἢ ῥιζῶν. τάχιστα μὲν γὰρ ἐν τοῖς ἀρίστοις ὕδασι,
<span class="lb" data-page="17b.157" data-line="6" id="l17b.157.6"></span>βραδύτατα δὲ ἐν τοῖς μοχθηροῖς ἕψεται. καὶ κεκλήκασί γε
<span class="lb" data-page="17b.157" data-line="7" id="l17b.157.7"></span>τὰ οὕτω μοχθηρὰ τῶν ἀρχαίων τινὲς ἀτέραμνά τε καὶ
<span class="lb" data-page="17b.157" data-line="8" id="l17b.157.8"></span>ἀτεράμονα, παραπλησίως αὐτοῖς ὀστρίοις ὅσα δυσχερῶς
<span class="lb" data-page="17b.157" data-line="9" id="l17b.157.9"></span>ἕψεται. διὰ τοιαύτας μὲν οὖν χρείας ἐνίοτε προθερμαίνοντες
<span class="lb" data-page="17b.157" data-line="10" id="l17b.157.10"></span>ὕδωρ ψύχομεν, οὐ μὴν ἀλλὰ καὶ θερμὸν αὐτὸ πίνειν
<span class="lb" data-page="17b.157" data-line="11" id="l17b.157.11"></span>μέλλοντες, ὅταν ᾖ βορβορῶδες ἢ ἰλυῶδες ἢ δυσῶδες, οὕτω
<span class="lb" data-page="17b.157" data-line="12" id="l17b.157.12"></span>προπαρασκευάζομεν. ὅταν γὰρ προθερμανθὲν ψυχθῇ, κατὰ
<span class="lb" data-page="17b.157" data-line="13" id="l17b.157.13"></span>μὲν τὴν αἴσθησιν ἀποτίθεται τὴν δυσωδίαν ἣν ἐκ σηπεδόνος
<span class="lb" data-page="17b.157" data-line="14" id="l17b.157.14"></span>τοὐπίπαν ἐπικτᾶται, τό τε γεῶδες ἅπαν ἐφιστάμενον
<span class="lb" data-page="17b.157" data-line="15" id="l17b.157.15"></span>ἴσχει ῥᾳδίως, ὃ πρὶν θερμανθῆναι κατὰ σμικρὰ μόρια μεμιγμένον
<span class="lb" data-page="17b.157" data-line="16" id="l17b.157.16"></span>ἅπαντι τῷ ὕδατι πινόμενον, ἅμα αὐτῷ βλάβην
<span class="lb" data-page="17b.157" data-line="17" id="l17b.157.17"></span>οὐ σμικρὰν ἐργάζεται, καὶ μάλιστ’ ἐφ’ ὧν τὰ κατὰ νεφροὺς
<span class="pb" data-page="17b.158" id="p17b.158"></span>
<span class="lb" data-page="17b.158" data-line="1" id="l17b.158.1"></span>ἢ κύστιν ἐπιτήδεια πρὸς λίθων γένεσίν ἐστι <span class="milestone ed2page" data-n="9.487" data-unit="ed2page" id="ed2page.9.487"></span>καὶ
<span class="lb" data-page="17b.158" data-line="2" id="l17b.158.2"></span>τό γε ἐξαιθριάζειν οὐ μόνον τὸ ὕδωρ τὸ θερμανθὲν, ἀλλὰ
<span class="lb" data-page="17b.158" data-line="3" id="l17b.158.3"></span>καὶ ἄλλ’ ἅττα δοκεῖ μοι τοὺς ἰατροὺς ἐπινοεῖσθαι, τῆς
<span class="lb" data-page="17b.158" data-line="4" id="l17b.158.4"></span>τοιαύτης διακρίσεως ἕνεκεν. ὅσα γὰρ ἐξ ἑτερογενῶν οὐσιῶν
<span class="lb" data-page="17b.158" data-line="5" id="l17b.158.5"></span>σύγκειται, κατὰ σμικρὰ μόρια τὴν μίξιν ἐσχηκότα, ταῦτα
<span class="lb" data-page="17b.158" data-line="6" id="l17b.158.6"></span>ψυχόμενα μετὰ τὸ θερμανθῆναι ῥᾳδίως διακρίνεται. πρὶν
<span class="lb" data-page="17b.158" data-line="7" id="l17b.158.7"></span>δὲ ψυχθῆναι, μετὰ τὴν ἕψησιν ἔτι κονιᾶται καὶ διὰ τοῦτο
<span class="lb" data-page="17b.158" data-line="8" id="l17b.158.8"></span>ἀναμέμικται πάντ’ αὐτοῦ τὰ μόρια. ψυχομένων δὲ τὸ μὲν
<span class="lb" data-page="17b.158" data-line="9" id="l17b.158.9"></span>βαρὺ καὶ γεῶδες ἐν αὐτοῖς ὑφιζάνει, τὸ δὲ κοῦφον ἐπιπολῆς
<span class="lb" data-page="17b.158" data-line="10" id="l17b.158.10"></span>ἵσταται. εἰ μὲν συνάπτοιτο τοῖς προειρημένοις ἐν οἶς ἔγραψεν
<span class="lb" data-page="17b.158" data-line="11" id="l17b.158.11"></span>ὁ Ἱπποκράτης<span class="milestone ed1page" data-n="5.497" data-unit="ed1page" id="ed1page.5.497"></span> τὰς τοῖς κάμνουσι χάριτας, ὁ
<span class="lb" data-page="17b.158" data-line="12" id="l17b.158.12"></span>περὶ τῶν ὑδάτων ἑψήσεως λόγος ἥ τε χρεία σαφής ἐστιν
<span class="lb" data-page="17b.158" data-line="13" id="l17b.158.13"></span>αὐτοῦ, τό τε λεγόμενον αὐτὸ τάχ’ ἂν εὕροιμεν ἀκριβῶς
<span class="lb" data-page="17b.158" data-line="14" id="l17b.158.14"></span>ὁποῖόν ἐστιν. εἰ δ’ ἀποσχίσαντες ἀπὸ τῆς τῶν προειρημένων
<span class="lb" data-page="17b.158" data-line="15" id="l17b.158.15"></span>συνεχείας τὴν ἄρτι προκειμένην ῥῆσιν ἐπισκοποίμεθα,
<span class="lb" data-page="17b.158" data-line="16" id="l17b.158.16"></span>μεστὸς ἀποριῶν λόγος ἔσται. πρότερον οὖν αὐτὸν ὡς
<span class="lb" data-page="17b.158" data-line="17" id="l17b.158.17"></span>συνημμένον ἐξηγησόμεθα, λέγοντες ὕδατος ἐν αὐτῷ δηλοῦσθαι
<span class="lb" data-page="17b.158" data-line="18" id="l17b.158.18"></span>παρασκευὴν ἀβλαβῆ τοῖς μέλλουσι πίνειν ψυχρὸν, ἣν
<span class="pb" data-page="17b.159" id="p17b.159"></span>
<span class="lb" data-page="17b.159" data-line="1" id="l17b.159.1"></span>κᾀγὼ ποιοῦμαι πολλάκις, ὅταν μέλλω τινὶ διδόναι τῶν νοσούντων
<span class="lb" data-page="17b.159" data-line="2" id="l17b.159.2"></span>ὕδωρ ψυχρὸν, ἀπορῶν πηγῆς ἄμεμπτον ἐχούσης. ἐν
<span class="lb" data-page="17b.159" data-line="3" id="l17b.159.3"></span>Ῥώμῃ γὰρ ὥσπερ ἄλλα πολλὰ πλεονεκτήματα ἐν τῇ πόλει
<span class="lb" data-page="17b.159" data-line="4" id="l17b.159.4"></span>ἐστὶν, οὕτω καὶ τὸ τῶν πηγῶν κάλλος τε καὶ πλῆθος οὐδεμιᾶς
<span class="lb" data-page="17b.159" data-line="5" id="l17b.159.5"></span>οὔτε δυσῶδες οὔτε φαρμακῶδες οὔτε θολερὸν οὔτ’
<span class="lb" data-page="17b.159" data-line="6" id="l17b.159.6"></span>ἀτέραμνον ἐχούσης ὕδωρ, ὥσπερ οὐδ’ ἐν Περγάμῳ παρ’
<span class="lb" data-page="17b.159" data-line="7" id="l17b.159.7"></span>ἐμοί. κατ’ ἄλλας δὲ πόλεις πολλὰς οὐκ ὀλίγα μοχθηρὰ
<span class="lb" data-page="17b.159" data-line="8" id="l17b.159.8"></span>τῶν ὑδάτων ἐστί. τά γε μὴν ἐκ τῶν Τιβουρτίνων ὀρῶν
<span class="lb" data-page="17b.159" data-line="9" id="l17b.159.9"></span>ὕδατα διὰ τῶν λιθίνων ἀγωγῶν εἰς τὴν Ῥωμαίων πόλιν
<span class="lb" data-page="17b.159" data-line="10" id="l17b.159.10"></span>ἀγόμενα τῆς μὲν ἄλλης ἀπήλλακται κακίας, ἀτέραμνα δὲ
<span class="lb" data-page="17b.159" data-line="11" id="l17b.159.11"></span>πώς ἐστιν, ὡς μήτε θερμαίνεσθαι ταχέως, ὥσπερ αἱ κατὰ
<span class="lb" data-page="17b.159" data-line="12" id="l17b.159.12"></span>τὴν πόλιν πηγαὶ, μήτε ψύχεσθαι μήτε ἕψεσθαι διὰ ταχέων
<span class="lb" data-page="17b.159" data-line="13" id="l17b.159.13"></span>ἐν αὐτοῖς ὥσπερ ἐν πηγαίοις, ὅσαπερ ἂν ἐμβάλλῃ τις ὄσπριά
<span class="lb" data-page="17b.159" data-line="14" id="l17b.159.14"></span>τε καὶ λάχανα καὶ κρέα. τούτων δ’ ἄλλα κατ’ ἄλλας χώρας
<span class="lb" data-page="17b.159" data-line="15" id="l17b.159.15"></span>πολὺ μᾶλλόν ἐστιν ἀτέραμνα καὶ πρὸς αὐτῶν τῶν ἐπιχωρίων
<span class="lb" data-page="17b.159" data-line="16" id="l17b.159.16"></span>ὀνομαζόμενα σκληρὰ καὶ βαρέα, διὰ τὸ πλήττεσθαί
<span class="lb" data-page="17b.159" data-line="17" id="l17b.159.17"></span>τε καὶ γαστέρα καὶ μετὰ τὴν πόσιν αἰσθάνεσθαι βάρους
<span class="lb" data-page="17b.159" data-line="18" id="l17b.159.18"></span>τοὺς πλείονας. εἰώθασι γὰρ ἀμέλει καὶ ἄλλα πολλὰ τῶν ﻿
<span class="pb" data-page="17b.160" id="p17b.160"></span>
<span class="lb" data-page="17b.160" data-line="1" id="l17b.160.1"></span>ποιούντων αἰτίων ὁτιοῦν ἀπὸ τοῦ γινομένου παρονομάζειν,
<span class="lb" data-page="17b.160" data-line="2" id="l17b.160.2"></span>οὕτω γοῦν καὶ τοὐναντίον ὕδωρ τῷδε τὸ κάλλιστον ἐπαινοῦντες
<span class="lb" data-page="17b.160" data-line="3" id="l17b.160.3"></span>ὀνομάζουσι κοῦφόν τε καὶ μαλακόν. ἀλλὰ ταῦτά
<span class="lb" data-page="17b.160" data-line="4" id="l17b.160.4"></span>γε πάντα τὰ λελεγμένα χρήσιμα μέν ἐστι γινώσκεσθαι, διδάσκεται
<span class="lb" data-page="17b.160" data-line="5" id="l17b.160.5"></span>δ’ οὐδὲν αὐτῶν ἐκ τῆς προκειμένης ῥήσεως. οὔτ’
<span class="lb" data-page="17b.160" data-line="6" id="l17b.160.6"></span>οὖν ἀναποδείκτως οὔτε μετ’ ἀποδείξεως οὔτε διὰ βραχέων
<span class="lb" data-page="17b.160" data-line="7" id="l17b.160.7"></span>ἀσαφέστερον οὔτε διηρθρωμένως μακρότερον. ἄμεινον οὖν
<span class="lb" data-page="17b.160" data-line="8" id="l17b.160.8"></span>ἐστι, κατά γε τὴν ἐμὴν γνώμην, ὑπερβαίνειν ὅλας τοιαύτας
<span class="lb" data-page="17b.160" data-line="9" id="l17b.160.9"></span>λέξεις. ἐὰν μὲν ὅπως χρὴ παρασκευάζειν ὕδωρ εἰς πόσιν
<span class="lb" data-page="17b.160" data-line="10" id="l17b.160.10"></span>ψυχρὸν ὁ Ἱπποκράτης προὔθετο γράφειν, ὁ νοῦς αὐτῆς
<span class="lb" data-page="17b.160" data-line="11" id="l17b.160.11"></span>ἔσται τοιοῦτος· ἐὰν ἕψωμεν ὕδωρ ἕνεκεν τῆς προειρημένης
<span class="lb" data-page="17b.160" data-line="12" id="l17b.160.12"></span>χρείας, ἤτοι γ’ οὐδὲν ἐπιθήσομεν τοῖς ἀγγείοις ἐν οἷς ἕψομεν,
<span class="lb" data-page="17b.160" data-line="13" id="l17b.160.13"></span>ἀλλ’ ἐπιτρέψομεν ὁμιλεῖν τῷ πέριξ ἀέρι τὸ ἑψόμενον, ἢ
<span class="lb" data-page="17b.160" data-line="14" id="l17b.160.14"></span>τοὐναντίον ἀποκλείσομεν τὸν ἀέρα, στεγνώσαντες πώματι τὸ
<span class="lb" data-page="17b.160" data-line="15" id="l17b.160.15"></span>ἀγγεῖον. αὐτὰ δὲ δὴ ταῦτα πάλιν ἤτοι κατὰ τὴν ἕψησιν
<span class="lb" data-page="17b.160" data-line="16" id="l17b.160.16"></span>αὐτὴν ἢ κατὰ τὴν ἐπ’ αὐτῇ γενησομένην ψύξιν εἰρῆσθαι
<span class="lb" data-page="17b.160" data-line="17" id="l17b.160.17"></span>δυνατὸν ἀκούειν ἐστί. πιθανώτερον μὲν ἐπὶ τῆς ψύξεως,
<span class="pb" data-page="17b.161" id="p17b.161"></span>
<span class="lb" data-page="17b.161" data-line="1" id="l17b.161.1"></span>ἀπιθάνως δ’ ἐπὶ τῆς ἑψήσεως. οὐ γὰρ ἔχομεν εἰπεῖν ἥντινα
<span class="lb" data-page="17b.161" data-line="2" id="l17b.161.2"></span>χρείαν ἡμῖν παρέξει κατὰ τὴν ἕψησιν ὁ περιέχων ἀὴρ
<span class="lb" data-page="17b.161" data-line="3" id="l17b.161.3"></span>ἢ κωλυόμενος ἐμπίπτειν τοῖς ἑψομένοις ὕδασιν. ἐπὶ
<span class="lb" data-page="17b.161" data-line="4" id="l17b.161.4"></span><span class="milestone ed2page" data-n="9.488" data-unit="ed2page" id="ed2page.9.488"></span>δὲ τῆς μετὰ τὴν ἕψησιν ψύξεως, ἔνθα μὲν ἀποροῦμεν, ἤτοι
<span class="lb" data-page="17b.161" data-line="5" id="l17b.161.5"></span>φρέατος ἐν ᾧ τὸ ἀγγεῖον ὑποθήσομεν ἀναγκαῖόν ἐστιν ἐπίθεμά
<span class="lb" data-page="17b.161" data-line="6" id="l17b.161.6"></span>τε ποιῆσαι τῷ ἀγγείῳ καὶ πάντοθεν ἀκριβῶς αὐτὸ
<span class="lb" data-page="17b.161" data-line="7" id="l17b.161.7"></span>στεγνῶσαι· ἔνθα δ’ οὐδὲν τὸ ἀγγεῖον ἀπώμαστον ὡς δέχεται
<span class="lb" data-page="17b.161" data-line="8" id="l17b.161.8"></span>τὸν ψυχρὸν ἀέρα. τινὲς δὲ τῶν ἐξηγητῶν ὅσοι γε χωρὶς
<span class="lb" data-page="17b.161" data-line="9" id="l17b.161.9"></span>τοῦ συνάψαι τοῖς προειρημένοις ἀναγινώσκειν ἀξιοῦσι
<span class="lb" data-page="17b.161" data-line="10" id="l17b.161.10"></span>τὴν προκειμένην λέξιν, εἶναι μὲν αὐτῷ τὸν λόγον φασὶ
<span class="lb" data-page="17b.161" data-line="11" id="l17b.161.11"></span>περὶ τῶν μοχθηρῶν ὑδάτων καὶ μάλισθ’ ὅσα διὰ γεώδη
<span class="lb" data-page="17b.161" data-line="12" id="l17b.161.12"></span>τινὰ οὐσίαν ἐμφερομένην, τοιαῦτ’ ἐστί. μέτρον δ’ εἰρῆσθαι
<span class="lb" data-page="17b.161" data-line="13" id="l17b.161.13"></span>τῆς ἑψήσεως, ἄχρι τοσούτου αὐτὰ δεῖν ἕψειν, ὡς ἂν γένηται
<span class="lb" data-page="17b.161" data-line="14" id="l17b.161.14"></span>καθαρὰ καὶ διαυγῆ, δεξάμενα τὸν ἔξωθεν ἀέρα. διὰ
<span class="lb" data-page="17b.161" data-line="15" id="l17b.161.15"></span>γὰρ τὴν τούτου μίξιν, οὐ δι’ ἑαυτὰ λαμπρὰ φαίνεσθαι τὰ
<span class="lb" data-page="17b.161" data-line="16" id="l17b.161.16"></span>κάλλιστα τῶν ὑδάτων, εἰς φυσιολογίαν ἑαυτοὺς ἐμβάλλοντες,
<span class="lb" data-page="17b.161" data-line="17" id="l17b.161.17"></span>ὑπὲρ ἧς οὐδένα λόγον ἀποδοῦναι δύνανται. λαμπρὸν γὰρ
<span class="pb" data-page="17b.162" id="p17b.162"></span>
<span class="lb" data-page="17b.162" data-line="1" id="l17b.162.1"></span>φαίνεται τὸ καθαρὸν ὕδωρ οὐκ αὐγῆς τινος ἔξωθεν ἐμπιπτούσης
<span class="lb" data-page="17b.162" data-line="2" id="l17b.162.2"></span>εἰς αὐτὸ λαμπρᾶς, ἀλλὰ κατὰ τὴν ἀλλοίωσιν, ἣν
<span class="lb" data-page="17b.162" data-line="3" id="l17b.162.3"></span>ἐκ τοῦ προσπίπτοντος ἔχει φωτὸς, ὥσπερ γε καὶ αὐτὸς ὁ
<span class="lb" data-page="17b.162" data-line="4" id="l17b.162.4"></span>ἀήρ. οὐδὲ γὰρ οὐδ’ οὗτός ἐστι κατὰ τὴν ἑαυτοῦ φύσιν
<span class="lb" data-page="17b.162" data-line="5" id="l17b.162.5"></span>λαμπρὸς, πάντως ἂν ἦν καὶ νύκτωρ τοιοῦτος, ἀλλὰ τοῖς
<span class="lb" data-page="17b.162" data-line="6" id="l17b.162.6"></span>ἄνω πέρασιν αὐτοῦ προσπιπτούσης τῆς ἡλιακῆς αὐγῆς ὅλος
<span class="lb" data-page="17b.162" data-line="7" id="l17b.162.7"></span>ἀλλοιοῦταί τε καὶ μεταβάλλεται συνεχὴς ὢν ἑαυτῷ. τὸ δὲ
<span class="lb" data-page="17b.162" data-line="8" id="l17b.162.8"></span>κενὰς εἶναί τινας χώρας ἢ κατὰ τὸ ὕδωρ ἢ κατὰ τὸν ἀέρα,
<span class="lb" data-page="17b.162" data-line="9" id="l17b.162.9"></span>τῇ μὲν Ἐπικούρου τε καὶ Ἀσκληπιάδου δόξῃ περὶ τῶν
<span class="lb" data-page="17b.162" data-line="10" id="l17b.162.10"></span>στοιχείων ἀκόλουθόν ἐστι· τῇ δ’ Ἀριστοτέλους τε καὶ
<span class="lb" data-page="17b.162" data-line="11" id="l17b.162.11"></span>Στοιχικῶν ἐναντίον οὐδαμόθι κενὸν οὐδὲν ἐν τῷ κόσμῳ πεπεισμένων
<span class="lb" data-page="17b.162" data-line="12" id="l17b.162.12"></span>ὑπάρχειν, ἀλλ’ ἐκπεπληρῶσθαι πάντα σώμασιν.
<span class="lb" data-page="17b.162" data-line="13" id="l17b.162.13"></span>οὐδὲ γὰρ κατὰ τὴν κίσσηριν αἱ μεταξὺ τῶν γεωδῶν σωμάτων
<span class="lb" data-page="17b.162" data-line="14" id="l17b.162.14"></span>χῶραι παντάπασιν αὐτοῖς εἶναι δοκοῦσι κεναί. περιέχεσθαι
<span class="lb" data-page="17b.162" data-line="15" id="l17b.162.15"></span>γοῦν ἐν αὐταῖς τὸν ἀέρα φασί. κατὰ μέντοι τὸ
<span class="lb" data-page="17b.162" data-line="16" id="l17b.162.16"></span>ὕδωρ οὐκ εἶναί τινα ποροποιΐαν τοιαύτην ὁποία κατὰ τὴν
<span class="lb" data-page="17b.162" data-line="17" id="l17b.162.17"></span>κίσσηρίν ἐστιν, ἀλλὰ συνεχὲς ἑαυτῷ παντοίως ὑπάρχειν αὐτό.
<span class="lb" data-page="17b.162" data-line="18" id="l17b.162.18"></span>βέλτιον οὖν εἰρῆσθαι νομίζειν ὅ φησιν, ὡς δέχηται τὸν ἀέρα
<span class="pb" data-page="17b.163" id="p17b.163"></span>
<span class="lb" data-page="17b.163" data-line="1" id="l17b.163.1"></span>περὶ τοῦ μὴ πωμασθέντος ἀγγείου. καὶ γὰρ τὸ γεγραμμένον
<span class="lb" data-page="17b.163" data-line="2" id="l17b.163.2"></span>ἐφεξῆς οὐ προσίεται τὴν εἰρημένην ἐξήγησιν ἔχον οὕτως·
<span class="lb" data-page="17b.163" data-line="3" id="l17b.163.3"></span>τὸ δὲ μὴ ἔμπλεον εἶναι καὶ ἐπίθεμα ἔχειν, ἀντιδιῄρηταί
<span class="lb" data-page="17b.163" data-line="4" id="l17b.163.4"></span>τοι τῇ προκειμένῃ λέξει, καθ’ ἥν φησιν ὕδωρ ἀφεψηθὲν,
<span class="lb" data-page="17b.163" data-line="5" id="l17b.163.5"></span>τὸ μὲν ὡς δέχεται τὸν ἀέρα. τοῦ γὰρ ἐπιφερομένου
<span class="lb" data-page="17b.163" data-line="6" id="l17b.163.6"></span>τῷδε τῷ λόγῳ τοῦ δευτέρου, κατὰ τὴν ῥῆσιν ἀξιοῦντος ἐπίθεμα
<span class="lb" data-page="17b.163" data-line="7" id="l17b.163.7"></span>ἔχειν τὸ ἀγγεῖον, ὁ ἀντιδιῃρημένος αὐτῷ, τὸ μηδ’
<span class="lb" data-page="17b.163" data-line="8" id="l17b.163.8"></span>ὅλως ἔχει τὸ ἐπίθεμα κωλύει, καὶ τοῦτο ἐσήμηνεν ὁ Ἱπποκράτης
<span class="lb" data-page="17b.163" data-line="9" id="l17b.163.9"></span>ἐν τῷ γράψαι, τὸ μὲν ὡς δέχηται τὸν ἀέρα. τὸ
<span class="lb" data-page="17b.163" data-line="10" id="l17b.163.10"></span>δ’ οὐκ ἔχον ἑτοίμως δέχεται δηλονότι. τοῦτο δέ φαμεν ἐπὶ
<span class="lb" data-page="17b.163" data-line="11" id="l17b.163.11"></span>τῶν ἀέρος ψυχροῦ ψυχομένων ὑδάτων γίνεσθαι, καθάπερ
<span class="lb" data-page="17b.163" data-line="12" id="l17b.163.12"></span>ἐπὶ τῆς Ἀλεξανδρείας εἰώθασι πράττειν. ἔνθα δὲ μὴ κρουνοῖς
<span class="lb" data-page="17b.163" data-line="13" id="l17b.163.13"></span>ὑποβάλλουσι τὸ ἀφεψηθὲν ὕδωρ, ἐνταῦθα βέλτιόν ἐστιν
<span class="lb" data-page="17b.163" data-line="14" id="l17b.163.14"></span>ἀπόκενον εἶναι τὸ ἀγγεῖον, ὅπως μεταξὺ τοῦ ἐπιθέματος καὶ
<span class="lb" data-page="17b.163" data-line="15" id="l17b.163.15"></span>τοῦ κατὰ τὸ ἀγγεῖον ὕδατος ἀὴρ ψυχθεὶς αὐτὸς πρότερον
<span class="lb" data-page="17b.163" data-line="16" id="l17b.163.16"></span>οὕτω τῇ ψαύσει ψύξῃ τὸ πλησιάζον ὕδωρ. ὥσπερ γὰρ ὕδωρ
<span class="lb" data-page="17b.163" data-line="17" id="l17b.163.17"></span>ἑτοιμότερον ἁπάντων τῶν γεωδῶν σωμάτων θερμαίνεταί τε
<span class="lb" data-page="17b.163" data-line="18" id="l17b.163.18"></span>καὶ ψύχεται, διότι λεπτομερέστερον αὐτῶν ἐστι, κατὰ τὸν
<span class="pb" data-page="17b.164" id="p17b.164"></span>
<span class="lb" data-page="17b.164" data-line="1" id="l17b.164.1"></span>αὐτὸν λόγον ὕδατος ἀὴρ καὶ θαυμάζοιμι ἂν εἴ τις οὐκ ἔχει
<span class="lb" data-page="17b.164" data-line="2" id="l17b.164.2"></span>τούτου πεῖραν ὁσημέραι γινομένου. τῶν γὰρ τὸν οἶνον ἐχόντων
<span class="lb" data-page="17b.164" data-line="3" id="l17b.164.3"></span>ἀγγείων ὅ τί περ ἄν ἐστιν ἄνευ πώματος, ὀξύνεται
<span class="lb" data-page="17b.164" data-line="4" id="l17b.164.4"></span>ῥᾳδίως, ὥσπερ γε πάλιν αὐτὸ πωμασθὲν ἧττον τοῦτο πάσχει,
<span class="lb" data-page="17b.164" data-line="5" id="l17b.164.5"></span>ἔτι δ’ ἧττον τὰ πεπληρωμένα. τὰ γὰρ ἀπόκενα
<span class="lb" data-page="17b.164" data-line="6" id="l17b.164.6"></span>διότι περιέχει ἐν αὐτοῖς ἀέρα, <span class="milestone ed2page" data-n="9.489" data-unit="ed2page" id="ed2page.9.489"></span>δι’ ἐκείνου μέσου θᾶττον
<span class="lb" data-page="17b.164" data-line="7" id="l17b.164.7"></span>ὑπὸ τοῦ περιέχοντος ἔξωθεν ἀλλοιοῦται πεπληρωμένα
<span class="lb" data-page="17b.164" data-line="8" id="l17b.164.8"></span>μέχρι τοῦ ψαύειν τῶν ἐπιθεμάτων, δι’ ἐκείνων μὲν ἴσχει
<span class="lb" data-page="17b.164" data-line="9" id="l17b.164.9"></span>τὴν ἀλλοίωσιν ἀσθενῆ τε καὶ ἀμυδρὰν εἰς τοσοῦτον εἰς
<span class="lb" data-page="17b.164" data-line="10" id="l17b.164.10"></span>ὅσον ἂν ἧκε τοῦ ἐπιθέματος πυκνότητος. εὑρήσεις γοῦν τὰ
<span class="lb" data-page="17b.164" data-line="11" id="l17b.164.11"></span>μὲν ὑπὸ πίττης ἢ γύψου στεγνωθέντα μονιμώτερα γινόμενα,
<span class="lb" data-page="17b.164" data-line="12" id="l17b.164.12"></span>τὰ δ’ ὑπὸ μόνου δέρματος ἧττον, ὥσπερ καὶ τὰ τοῖς
<span class="lb" data-page="17b.164" data-line="13" id="l17b.164.13"></span>τυφλοῖς πωμασθέντα· καὶ διὰ τοῦτο προϋποβάλλοντες ἢ τοιούτους
<span class="lb" data-page="17b.164" data-line="14" id="l17b.164.14"></span>ἢ δέρματος, καταγυψοῦσί τε καὶ καταπιττοῦσι τὰ
<span class="lb" data-page="17b.164" data-line="15" id="l17b.164.15"></span>κεράμια. κατὰ τοῦτον οὖν λόγον ὅταν ἐργάζεσθαι βουληθῶμεν
<span class="lb" data-page="17b.164" data-line="16" id="l17b.164.16"></span>ὕδωρ ψυχρότατον, ἔχοντες μὲν χιόνα, προθερμήναντες
<span class="lb" data-page="17b.164" data-line="17" id="l17b.164.17"></span>αὐτὸ περιτίθεμεν ἔξωθεν ἐκείνην· ἀποροῦντες δὲ χιόνος ἐκ ﻿
<span class="pb" data-page="17b.165" id="p17b.165"></span>
<span class="lb" data-page="17b.165" data-line="1" id="l17b.165.1"></span>φρέατος ἢ κρουνῶν αὐτῷ ποριζόμεθα τὴν ψύξιν, προθερμαίνοντες
<span class="lb" data-page="17b.165" data-line="2" id="l17b.165.2"></span>μὲν, ἵν’ εὐαλλοίωτον γένηται. δέχεται γὰρ ἑτοιμότερον
<span class="lb" data-page="17b.165" data-line="3" id="l17b.165.3"></span>εἰς ὅλον ἑαυτὸ τὴν ἐκ τῶν ὁμιλούντων ἀλλοίωσιν
<span class="lb" data-page="17b.165" data-line="4" id="l17b.165.4"></span>ἕκαστον τῶν προθερμανθέντων ὑπὸ θερμότητος. ἀέρα δὲ
<span class="lb" data-page="17b.165" data-line="5" id="l17b.165.5"></span>ψυχρὸν <span class="milestone ed1page" data-n="5.498" data-unit="ed1page" id="ed1page.5.498"></span>αὐτοῦ ψαύειν ἐπιτεχνώμενοι διὰ τὴν εἰρημένην
<span class="lb" data-page="17b.165" data-line="6" id="l17b.165.6"></span>αἰτίαν. εἰ μὲν οὖν ἕνεκα τοῦ ψυχρὸν ἐργάσασθαι
<span class="lb" data-page="17b.165" data-line="7" id="l17b.165.7"></span>τὸ ἑψηθὲν ὕδωρ ὑφ’ Ἱπποκράτους εἴρηται ταῦτα, πιθανῆς
<span class="lb" data-page="17b.165" data-line="8" id="l17b.165.8"></span>εὐπορήσαμεν ἐξηγήσεως· εἰ δ’ ἕνεκα τοῦ τὸ μοχθηρὸν
<span class="lb" data-page="17b.165" data-line="9" id="l17b.165.9"></span>ἐπανορθώσασθαι, σκεπτέον ἐφεξῆς ἀρξαμένους αὖθις ἀπὸ
<span class="lb" data-page="17b.165" data-line="10" id="l17b.165.10"></span>τῆς ἑψήσεως, ἥτις ὅλον ὁμαλῶς χέουσα τὸ ὕδωρ ἐπιτήδειον
<span class="lb" data-page="17b.165" data-line="11" id="l17b.165.11"></span>ἐργάζεται εἰς διάκρισιν. διαμενούσης μὲν οὖν ἐν αὐτῷ
<span class="lb" data-page="17b.165" data-line="12" id="l17b.165.12"></span>τῆς ἐκ τοῦ τεθερμάνθαι κινήσεως ἀνάγκη μετεωρίζεσθαί
<span class="lb" data-page="17b.165" data-line="13" id="l17b.165.13"></span>τινα τῶν ἐμφερομένων αὐτῷ παχυμερῶν σωμάτων.
<span class="lb" data-page="17b.165" data-line="14" id="l17b.165.14"></span>Ἀπολλυμένης δὲ τελέως αὐτῆς τὰ μὲν γεώδη τῷ συμφύτῳ
<span class="lb" data-page="17b.165" data-line="15" id="l17b.165.15"></span>βάρει καταφερόμενα πρὸς τὸν πυθμένα τοῦ περιέχοντος
<span class="lb" data-page="17b.165" data-line="16" id="l17b.165.16"></span>ἀγγείου παραγενήσεται, τὸ δ’ ὕδωρ ἐποχήσεται τούτοις,
<span class="lb" data-page="17b.165" data-line="17" id="l17b.165.17"></span>ὅπερ ἀτρέμα ἀποχέοντες εἰς ἕτερον ἀγγεῖον ἀβλαβῶς ἕξομεν
<span class="lb" data-page="17b.165" data-line="18" id="l17b.165.18"></span>χρῆσθαι. Ζεῦξις δὲ οὐκ οἶδ’ ὅπως τὴν ἀρχὴν τοῦ δευτέρου
<span class="lb" data-page="17b.165" data-line="19" id="l17b.165.19"></span>μορίου τῆς ῥήσεως οὕτως ἐξηγήσατο. βούλεται, φησὶν,
<span class="pb" data-page="17b.166" id="p17b.166"></span>
<span class="lb" data-page="17b.166" data-line="1" id="l17b.166.1"></span>ὁ Ἱπποκράτης, μὴ ἐμπλέειν τῇ γαστρὶ τὸ ὕδωρ. ὀξύνει δὲ
<span class="lb" data-page="17b.166" data-line="2" id="l17b.166.2"></span>δηλονότι τὴν δευτέραν συλλαβὴν τοῦ ἔμπλεον ὀνόματος, οὐχ
<span class="lb" data-page="17b.166" data-line="3" id="l17b.166.3"></span>ὥσπερ οἱ ἄλλοι τὴν πρώτην ἀκούεσθαι βουλόμενοι, οὐ τὸ
<span class="lb" data-page="17b.166" data-line="4" id="l17b.166.4"></span>πλῆρες ἀγγεῖον ἐξ αὐτῆς, ὥσπερ ἐκείνοις ἔδοξεν, ἀλλὰ τὸ
<span class="lb" data-page="17b.166" data-line="5" id="l17b.166.5"></span>κατὰ τὴν κοιλίην ἔμπλεον, ὅπερ ἐστὶ μετέωρον. ἀλλ’ ἐπεὶ
<span class="lb" data-page="17b.166" data-line="6" id="l17b.166.6"></span>τυφλώττει τὸ φιλοῦν περὶ τὸ φιλούμενον, διὰ τοῦτο ἡ φιλαυτία
<span class="lb" data-page="17b.166" data-line="7" id="l17b.166.7"></span>πολλάκις ἐργάζεται τυφλοὺς ἡμᾶς ἐπὶ τοῖς ἡμετέροις
<span class="lb" data-page="17b.166" data-line="8" id="l17b.166.8"></span>μόνοις, εἰ καὶ τὰ ἀλλότρια βλέπομεν ἀκριβέστατα.
</p>
<span class="lb rule" data-page="17b.166" data-line="9" id="l17b.166.9"></span>
          </article>

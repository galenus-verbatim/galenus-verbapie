<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.12">
<span class="pb page1" data-page="17b.167" id="p17b.167"></span>
<span class="milestone ed1page page1" data-n="5.498" data-unit="ed1page" id="ed1page.5.498"></span>
<span class="milestone ed2page page1" data-n="9.489" data-unit="ed2page" id="ed2page.9.489"></span>
<span class="lb head" data-page="17b.167" data-line="1" id="l17b.167.1"></span>
            <blockquote class="quote lemma">
<span class="lb" data-page="17b.167" data-line="2" id="l17b.167.2"></span>Ἥν οἷα δεῖ καθαίρεσθαιν καθαίρωνται καὶ εὐφόρως
<span class="lb" data-page="17b.167" data-line="3" id="l17b.167.3"></span>φέρουσιν.
</blockquote>
<span class="lb rule" data-page="17b.167" data-line="4" id="l17b.167.4"></span>
            <p>
<span class="lb" data-page="17b.167" data-line="5" id="l17b.167.5"></span>Ἔνιοι μὲν ἄνευ τοῦ καὶ συνδέσμου γράφουσι τὴν ῥῆσιν
<span class="lb" data-page="17b.167" data-line="6" id="l17b.167.6"></span>ὡσαύτως τῇ κατὰ τοὺς ἀφορισμούς· οἱ πλεῖστοι δὲ
<span class="lb" data-page="17b.167" data-line="7" id="l17b.167.7"></span>μετὰ τοῦ καὶ <span class="milestone ed2page" data-n="9.490" data-unit="ed2page" id="ed2page.9.490"></span>βουλόμενοι τὸ μὲν, ὅτι συμφέρει, προσυπακούειν
<span class="lb" data-page="17b.167" data-line="8" id="l17b.167.8"></span>ἡμᾶς, ὅπερ ἄντικρυς εἴρηται κατὰ τὴν ἐν τοῖς
<span class="lb" data-page="17b.167" data-line="9" id="l17b.167.9"></span>ἀφορισμοῖς ῥῆσιν ἔχουσαν οὕτως. ἢν οἷα δεῖ καθαίρεσθαι
<span class="lb" data-page="17b.167" data-line="10" id="l17b.167.10"></span>καθαίρωνται, συμφέρει τε καὶ εὐφόρως φέρουσιν. ἐνδείκνυσθαι
<span class="lb" data-page="17b.167" data-line="11" id="l17b.167.11"></span>δ’ ἐνταῦθα τὸν καὶ σύνδεσμον προσκείμενον ὅτι
<span class="lb" data-page="17b.167" data-line="12" id="l17b.167.12"></span>πρὸς τῷ συμφέρειν, εὐφόρως φέρειν αὐτοῖς ὑπάρχει τὴν ἐκ
<span class="lb" data-page="17b.167" data-line="13" id="l17b.167.13"></span>τῆς καθάρσεως κένωσιν. εἴτ’ οὖν ἡμῶν δόντων τὸ φάρμακον
<span class="lb" data-page="17b.167" data-line="14" id="l17b.167.14"></span>εἴτε καὶ τῆς φύσεως αὐτῆς ἐκκαθαιρούσης τὸ σῶμα,
<span class="lb" data-page="17b.167" data-line="15" id="l17b.167.15"></span>τῶν λυπούντων χυμῶν ἡ κένωσις γίνοιτο. καθάρσεις γὰρ
<span class="lb" data-page="17b.167" data-line="16" id="l17b.167.16"></span>εἴωθεν ὀνομάζειν οὐ μόνον τὰς ὑπὸ φαρμάκων γινομένας,
<span class="lb" data-page="17b.167" data-line="17" id="l17b.167.17"></span>ἀλλὰ καὶ τὰς ὑπὸ τῆς φύσεως. ὁ δὲ Θουκυδίδης καὶ τὰς
<span class="pb" data-page="17b.168" id="p17b.168"></span>
<span class="lb" data-page="17b.168" data-line="1" id="l17b.168.1"></span>κατὰ σύμπτωμα τῷ λόγῳ τοῦ νοσήματος ὁρμὰς τῆς φύσεως
<span class="lb" data-page="17b.168" data-line="2" id="l17b.168.2"></span>γινομένας κενώσεις ἐν νόσοις καθάρσεις καὶ ἀποκαθάρσεις
<span class="lb" data-page="17b.168" data-line="3" id="l17b.168.3"></span>ὠνόμασεν εἰπών· καὶ ἀποκαθάρσεις χολῆς πᾶσαι
<span class="lb" data-page="17b.168" data-line="4" id="l17b.168.4"></span>ὅσαι ὑπὸ ἰατρῶν ὠνομασμέναι εἰσὶν ἐπῄεσαν. εἴρηται δὲ
<span class="lb" data-page="17b.168" data-line="5" id="l17b.168.5"></span>ταῦτα ὑπ’ αὐτοῦ κατὰ τὴν λοιμικὴν διήγησιν ἐν τῇ δευτέρᾳ
<span class="lb" data-page="17b.168" data-line="6" id="l17b.168.6"></span>τῶν ἱστοριῶν.
</p>
<span class="lb rule" data-page="17b.168" data-line="7" id="l17b.168.7"></span>
          </article>

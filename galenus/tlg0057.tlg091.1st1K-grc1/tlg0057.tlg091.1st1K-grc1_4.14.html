<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.14">
<span class="pb page1" data-page="17b.168" id="p17b.168"></span>
<span class="milestone ed1page page1" data-n="5.498" data-unit="ed1page" id="ed1page.5.498"></span>
<span class="milestone ed2page page1" data-n="9.490" data-unit="ed2page" id="ed2page.9.490"></span>
<span class="lb head" data-page="17b.168" data-line="14" id="l17b.168.14"></span>
            <blockquote class="quote lemma">
<span class="lb" data-page="17b.168" data-line="15" id="l17b.168.15"></span>Ἐμφανῶς ἐγρηγορὼς θερμότερος τὰ ἔξω, τὰ εἴσω δὲ ψυχρότερος,
<span class="lb" data-page="17b.168" data-line="16" id="l17b.168.16"></span>καθεύδων τἀναντία.
</blockquote>
<span class="lb rule" data-page="17b.168" data-line="17" id="l17b.168.17"></span>
            <span class="pb" data-page="17b.169" id="p17b.169"></span>
            <p>
<span class="lb" data-page="17b.169" data-line="1" id="l17b.169.1"></span>Τὸ μὲν ἐν ἀρχῇ τῆς ῥήσεως εἰρημένον ἐμφανῶς ἴσον
<span class="lb" data-page="17b.169" data-line="2" id="l17b.169.2"></span>δύναται τῷ φανερῶς καὶ ἐπιδήλως· ἃ δ’ ἐφεξῆς τούτῳ
<span class="lb" data-page="17b.169" data-line="3" id="l17b.169.3"></span>συνῆπται τῷ ἐγρηγορότι, προδήλως ἔχει, ἡγουμένου τοῦ
<span class="lb" data-page="17b.169" data-line="4" id="l17b.169.4"></span>Ἱπποκράτους τὰ ἔξω θερμότερα, τὰ δ’ ἔνδον ψυχρότερα,
<span class="lb" data-page="17b.169" data-line="5" id="l17b.169.5"></span>τἀναντία δὲ συμβεβηκέναι τῷ καθεύδοντι. καὶ γὰρ καὶ
<span class="lb" data-page="17b.169" data-line="6" id="l17b.169.6"></span>φαίνεται τοῦτο μὲν ἐπιβλημάτων πλειόνων δεόμενος, τοῦτο
<span class="lb" data-page="17b.169" data-line="7" id="l17b.169.7"></span>δὲ καὶ σκεπάσματος ἐπὶ τῆς κεφαλῆς, ὅταν ᾖ τὸ περιέχον
<span class="lb" data-page="17b.169" data-line="8" id="l17b.169.8"></span>ψυχρὸν ὡς ἐν χειμῶνι, καίτοι διὰ τῆς ἡμέρας οὐ δεόμενοι
<span class="lb" data-page="17b.169" data-line="9" id="l17b.169.9"></span>τούτων. ἀλλὰ καὶ τὸ μεῖζον ἀναπνεῖν ἐνδεικτικόν ἐστι τοῦ
<span class="lb" data-page="17b.169" data-line="10" id="l17b.169.10"></span>πλείονα θερμασίαν ἠθροῖσθαι κατὰ τὸ βάθος τοῦ σώματος.
<span class="lb" data-page="17b.169" data-line="11" id="l17b.169.11"></span>ὡσαύτως δὲ καὶ τὸ τὰς πέψεις τοῖς κοιμηθεῖσι γίνεσθαι
<span class="lb" data-page="17b.169" data-line="12" id="l17b.169.12"></span>μᾶλλον τῶν ἀγρυπνησάντων οὐ μόνον τὰς κατὰ τὴν κοιλίαν
<span class="lb" data-page="17b.169" data-line="13" id="l17b.169.13"></span>τῶν ἐδηδεσμένων σιτίων, ἀλλὰ καὶ τὰς ἐν ἥπατι καὶ
<span class="lb" data-page="17b.169" data-line="14" id="l17b.169.14"></span>ταῖς φλεψὶ τῶν χυμῶν, ἐνδεικτικόν ἐστι τοῦ θερμότερα τοῖς
<span class="lb" data-page="17b.169" data-line="15" id="l17b.169.15"></span>κοιμωμένοις ἀποτελεῖσθαι τὰ κατὰ βάθος τοῦ σώματος, ὁμολογουμένου
<span class="lb" data-page="17b.169" data-line="16" id="l17b.169.16"></span>γε ἡμῖν καὶ προαποδεδειγμένου τοῦ τὸν ἔμφυτον
<span class="lb" data-page="17b.169" data-line="17" id="l17b.169.17"></span>θερμὸν αἰτιώτατον εἶναι πασῶν τῶν κατὰ τὸ σῶμα πέψεων.
<span class="lb" data-page="17b.169" data-line="18" id="l17b.169.18"></span>οὕτως γε κᾀν τοῖς ἀφορισμοῖς ἔγραψεν, ἐπί τε τῶν ἡλικιῶν ﻿
<span class="pb" data-page="17b.170" id="p17b.170"></span>
<span class="lb" data-page="17b.170" data-line="1" id="l17b.170.1"></span>καὶ τῶν ὡρῶν καὶ τῶν ἐπιτηδευμάτων, ἔνθα φησὶν, αἱ κοιλίαι
<span class="lb" data-page="17b.170" data-line="2" id="l17b.170.2"></span>χειμῶνος καὶ ἦρος θερμόταται φύσει καὶ ὕπνοι μακρότατοι.
<span class="lb" data-page="17b.170" data-line="3" id="l17b.170.3"></span>ἐν ταύτῃσιν οὖν τῇσιν ὥρῃσι καὶ τὰ προσάρματα
<span class="lb" data-page="17b.170" data-line="4" id="l17b.170.4"></span>πλείω δοτέον. καὶ γὰρ τὸ ἔμφυτον θερμὸν πολὺ τροφῆς
<span class="lb" data-page="17b.170" data-line="5" id="l17b.170.5"></span>οὖν πλείονος δέονται, σημεῖον αἱ ἡλικίαι καὶ οἱ ἀθληταί.
<span class="lb" data-page="17b.170" data-line="6" id="l17b.170.6"></span>ἐν τούτοις μὲν οὖν συντόμως ἔγραψε περὶ <span class="milestone ed2page" data-n="9.491" data-unit="ed2page" id="ed2page.9.491"></span>τῶν ἡλικιῶν,
<span class="lb" data-page="17b.170" data-line="7" id="l17b.170.7"></span>ἐν ἄλλῳ ἀφορισμῷ μακρότερόν τε καὶ διὰ τοῦτο σαφέστερον
<span class="lb" data-page="17b.170" data-line="8" id="l17b.170.8"></span>εἰπὼν ὡδί· τὰ αὐξανόμενα πλεῖστον ἔχει τὸ ἔμφυτον
<span class="lb" data-page="17b.170" data-line="9" id="l17b.170.9"></span>θερμὸν, πλείστης οὖν δεῖται τροφῆς, εἰ δὲ μὴ, τὸ
<span class="lb" data-page="17b.170" data-line="10" id="l17b.170.10"></span>σῶμα ἀναλίσκεται. γέρουσι δὲ ὀλίγον τὸ θερμὸν, διὰ τοῦτο
<span class="lb" data-page="17b.170" data-line="11" id="l17b.170.11"></span>ἅρα ὀλίγων ὑπεκκαυμάτων δεῖται. κατὰ μὲν οὖν τὰς ἡλικίας
<span class="lb" data-page="17b.170" data-line="12" id="l17b.170.12"></span>οὐ μεθισταμένης ἔσω τε καὶ ἔξω τῆς ἐμφύτου θερμασίας,
<span class="lb" data-page="17b.170" data-line="13" id="l17b.170.13"></span>ἀλλὰ μαραινομένης ἐπὶ προήκοντι τῷ χρόνῳ, ψυχροτάτη
<span class="lb" data-page="17b.170" data-line="14" id="l17b.170.14"></span>πασῶν ἡ τῶν γερόντων ἀποτελεῖται. κατὰ δὲ τὸν
<span class="lb" data-page="17b.170" data-line="15" id="l17b.170.15"></span>χειμῶνα μεθισταμένης εἰς τὸ βάθος ἡ μὲν κοιλία καὶ τὰ
<span class="lb" data-page="17b.170" data-line="16" id="l17b.170.16"></span>σπλάγχνα θερμότερα· τὰ δ’ ὑπὸ τῷ δέρματι ψυχρότερα
<span class="lb" data-page="17b.170" data-line="17" id="l17b.170.17"></span>γίνεται, καθ’ ὅνπερ τρόπον καὶ τῆς γῆς φαίνεται τὸ βάθος.
<span class="lb" data-page="17b.170" data-line="18" id="l17b.170.18"></span>ἐν τῷ χειμῶνι θερμὸν ὑπάρχον, ὡς καὶ τὰς πηγὰς γίνεσθαι
<span class="lb" data-page="17b.170" data-line="19" id="l17b.170.19"></span>διὰ τοῦτο θερμοτέρας, ὀρύττοντάς τέ τινας ἄχρι βάθους
<span class="pb" data-page="17b.171" id="p17b.171"></span>
<span class="lb" data-page="17b.171" data-line="1" id="l17b.171.1"></span>αἰσθάνεσθαι σαφῶς τῆς θερμασίας, ὅταν ἀποχωρήσωσι
<span class="lb" data-page="17b.171" data-line="2" id="l17b.171.2"></span>πόῤῥω τῆς ἐπιφανείας.
</p>
<span class="lb rule" data-page="17b.171" data-line="3" id="l17b.171.3"></span>
          </article>

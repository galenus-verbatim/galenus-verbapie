<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.15">
<span class="pb page1" data-page="17b.171" id="p17b.171"></span>
<span class="milestone ed1page page1" data-n="5.498" data-unit="ed1page" id="ed1page.5.498"></span>
<span class="milestone ed2page page1" data-n="9.491" data-unit="ed2page" id="ed2page.9.491"></span>
<span class="lb head" data-page="17b.171" data-line="4" id="l17b.171.4"></span>
            <blockquote class="quote lemma">
<span class="lb" data-page="17b.171" data-line="5" id="l17b.171.5"></span>Ἐνθέρμῳ φύσει ψύξις, ποτὸν, ὕδωρ, ἐλινύειν.
</blockquote>
<span class="lb rule" data-page="17b.171" data-line="6" id="l17b.171.6"></span>
            <p>
<span class="lb" data-page="17b.171" data-line="7" id="l17b.171.7"></span>Τὸ ἀξιούμενον ἐν τῇ ῥήσει πρόδηλον. ὅσοι γὰρ θερμότεροι
<span class="lb" data-page="17b.171" data-line="8" id="l17b.171.8"></span>τοῦ προσήκοντός εἰσι, τὸ κεφάλαιον αὐτῆς τῆς διαίτης
<span class="lb" data-page="17b.171" data-line="9" id="l17b.171.9"></span>εἰς ψύξιν ἀνάγεσθαι συμφέρει. τά τε οὖν ψυχρότερα
<span class="lb" data-page="17b.171" data-line="10" id="l17b.171.10"></span>τῇ κράσει δοτέον αὐτοῖς σιτία καὶ πίνειν κελευστέον, ἤτοι
<span class="lb" data-page="17b.171" data-line="11" id="l17b.171.11"></span>γ’ ὑδαρὲς ἢ ὕδωρ αὐτὸ καὶ μὴ πολλὰ γυμνάζεσθαι. μόναι
<span class="lb" data-page="17b.171" data-line="12" id="l17b.171.12"></span>γὰρ αὐτοῖς ἀρκέσουσιν αἱ κατὰ τὰς ἀναγκαίας πράξεις κινήσεις.
<span class="lb" data-page="17b.171" data-line="13" id="l17b.171.13"></span>εὔδηλον δ’ ὅτι καὶ θυμοῦ καὶ φροντίδων συντόνων
<span class="lb" data-page="17b.171" data-line="14" id="l17b.171.14"></span>ἀπέχεσθαι χρὴ τὸν τοιοῦτον ἄνθρωπον, ἀλλὰ καὶ λουτροῖς
<span class="lb" data-page="17b.171" data-line="15" id="l17b.171.15"></span>χρῆσθαι ποτίμων ὑδάτων ἑκάστης ἡμέρας, μὴ μόνον ἅπαξ,
<span class="lb" data-page="17b.171" data-line="16" id="l17b.171.16"></span>ἀλλὰ καὶ πολλάκις, εἰ βούλοιντο. καὶ μὴν καὶ τῶν σιτίων
<span class="lb" data-page="17b.171" data-line="17" id="l17b.171.17"></span>ἃ προσφέρονται τὴν δύναμιν εἶναι ψυχροτέραν καὶ μάλιστα
<span class="pb" data-page="17b.172" id="p17b.172"></span>
<span class="lb" data-page="17b.172" data-line="1" id="l17b.172.1"></span>ἐν θέρει. μεμνῆσθαι δὲ χρὴ πρὸ πάντων ἐν τοῖς τοιούτοις
<span class="lb" data-page="17b.172" data-line="2" id="l17b.172.2"></span><span class="milestone ed1page" data-n="5.499" data-unit="ed1page" id="ed1page.5.499"></span>λόγοις ὅτι τὰς ἐνθέρμους φύσεις ὀνομάζειν ἔθος ἐστὶν
<span class="lb" data-page="17b.172" data-line="3" id="l17b.172.3"></span>αὐτῷ ταύτας καθ’ ἃς οὐ τὸ σύμφυτον πλεονάζει θερμὸν,
<span class="lb" data-page="17b.172" data-line="4" id="l17b.172.4"></span>ἀλλὰ τὸ δριμὺ καὶ δακνῶδες, ὅπερ ἐπίκτητόν τε καὶ οὐ
<span class="lb" data-page="17b.172" data-line="5" id="l17b.172.5"></span>κατὰ φύσιν εἶναι νομίζει.
</p>
<span class="lb rule" data-page="17b.172" data-line="6" id="l17b.172.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.16">
<span class="pb page1" data-page="17b.172" id="p17b.172"></span>
<span class="milestone ed1page page1" data-n="5.499" data-unit="ed1page" id="ed1page.5.499"></span>
<span class="milestone ed2page page1" data-n="9.491" data-unit="ed2page" id="ed2page.9.491"></span>
<span class="lb head" data-page="17b.172" data-line="7" id="l17b.172.7"></span>
            <blockquote class="quote lemma">
<span class="lb" data-page="17b.172" data-line="8" id="l17b.172.8"></span>Ὕπνος ἐμψύχει ἐπιβεβλημένῳ.
</blockquote>
<span class="lb rule" data-page="17b.172" data-line="9" id="l17b.172.9"></span>
            <p>
<span class="lb" data-page="17b.172" data-line="10" id="l17b.172.10"></span>Οἱ πλεῖστοι τῶν ἐξηγησαμένων τὸ βιβλίον ἰδίᾳ ταύτην
<span class="lb" data-page="17b.172" data-line="11" id="l17b.172.11"></span>ἐξηγοῦνται τὴν ῥῆσιν. ἐμοὶ δ’ ἄμεινον εἶναι δοκεῖ συνάπτειν
<span class="lb" data-page="17b.172" data-line="12" id="l17b.172.12"></span>αὐτὴν τῇ προγεγραμμένῃ καὶ ποιεῖν ἕνα λόγον ἅπαντα τόνδε.
<span class="lb" data-page="17b.172" data-line="13" id="l17b.172.13"></span>ἐν θέρμῳ φύσει ψύξις, ποτὸν ὕδωρ, ἐλινύειν, ὕπνος ἐν
<span class="lb" data-page="17b.172" data-line="14" id="l17b.172.14"></span>ψύχει ἐπιβεβλημμένῳ. τῆς ἐμψύχει λέξεως τὴν πρώτην
<span class="lb" data-page="17b.172" data-line="15" id="l17b.172.15"></span>συλλαβὴν διὰ τοῦ μ γραφόντων τε καὶ λεγόντων ἡμῶν διὰ
<span class="lb" data-page="17b.172" data-line="16" id="l17b.172.16"></span>τοῦ ν, γενήσεται γὰρ οὕτως ἄρθρον ὡς εἰ καὶ ἐν τῷ ψύχει
<span class="lb" data-page="17b.172" data-line="17" id="l17b.172.17"></span>τις ἔφη. τοὺς γὰρ ἀμετρώτερον ἔχοντας θερμὴν τὴν κρᾶσιν,
<span class="lb" data-page="17b.172" data-line="18" id="l17b.172.18"></span>ἄμεινόν ἐστιν ἐν χωρίῳ ψυχρῷ κοιμωμένους ἕλκειν
<span class="pb" data-page="17b.173" id="p17b.173"></span>
<span class="lb" data-page="17b.173" data-line="1" id="l17b.173.1"></span>εἴσω διὰ τῆς εἰσπνοῆς τὸν ἀέρα, ψυχρὸν ὄντα δηλονότι καὶ
<span class="lb" data-page="17b.173" data-line="2" id="l17b.173.2"></span>μάλισθ’ ὅτι κατὰ τοὺς ὕπνους εἴσω τοῦ σώματος ὑποχωρεῖ
<span class="lb" data-page="17b.173" data-line="3" id="l17b.173.3"></span>τὸ θερμόν. ἀλλ’ ἐὰν ὥσπερ ἐν τοῖς ὕπνοις ἀπολιπόντος
<span class="lb" data-page="17b.173" data-line="4" id="l17b.173.4"></span>τὴν ἐκτὸς ἐπιφάνειαν αὐτοῦ τὸ βάθος τοῦ σώματος γένεται
<span class="lb" data-page="17b.173" data-line="5" id="l17b.173.5"></span>θερμότερον, οὕτω καὶ διὰ <span class="milestone ed2page" data-n="9.492" data-unit="ed2page" id="ed2page.9.492"></span>τὸ περιέχον, ἐμψυχομένων
<span class="lb" data-page="17b.173" data-line="6" id="l17b.173.6"></span>τῶν κατὰ τὸ δέρμα θερμαίνεται τὰ διὰ τοῦ βάθους,
<span class="lb" data-page="17b.173" data-line="7" id="l17b.173.7"></span>οὐ τελέως ὁ ἄνθρωπος ἐμψυχθήσεται διὰ τῆς εἰσπνοῆς.
<span class="lb" data-page="17b.173" data-line="8" id="l17b.173.8"></span>ἄμεινον οὖν ἐστιν ἀντισπᾷν μὲν εἰς τὸ δέρμα τὴν θερμασίαν,
<span class="lb" data-page="17b.173" data-line="9" id="l17b.173.9"></span>ἐπιβλήμασι θερμαίνουσιν, εἰσπνεῖν δὲ ψυχρὸν ὡς ἑκατέρωθεν
<span class="lb" data-page="17b.173" data-line="10" id="l17b.173.10"></span>εἰς μετριότητα κράσεως ἄγηται τὸ θερμὸν σῶμα.
<span class="lb" data-page="17b.173" data-line="11" id="l17b.173.11"></span>κάλλιστον μὲν οὖν ἐστιν, ὡς ἔφην, συνάπτειν τοῖς προειρημένοις
<span class="lb" data-page="17b.173" data-line="12" id="l17b.173.12"></span>κατὰ τήνδε τὴν λέξιν εἰρημένην. χωρίζοντες δὲ αὐτὴν
<span class="lb" data-page="17b.173" data-line="13" id="l17b.173.13"></span>οἱ πολλοὶ τῶν ἐξηγησαμένων τὸ βιβλίον οὐ μόνον ταῖς
<span class="lb" data-page="17b.173" data-line="14" id="l17b.173.14"></span>ἐνθέρμοις φύσεσιν, ἀλλὰ πᾶσιν ἀνθρώποις οἴονται κοινῇ
<span class="lb" data-page="17b.173" data-line="15" id="l17b.173.15"></span>συμφέρειν ὑπνοῦν μὲν ἐν ἀέρι ψυχροτέρῳ, χάριν τοῦ τὴν
<span class="lb" data-page="17b.173" data-line="16" id="l17b.173.16"></span>ἀθροιζομένην ἐν τῷ βάθει θερμασίαν ἐμψύχεσθαι, περιβεβλῆσθαι
<span class="lb" data-page="17b.173" data-line="17" id="l17b.173.17"></span>δ’ ἕνεκα τοῦ μὴ πᾶσαν ἀμέτρως εἴσω συννεύειν,
<span class="lb" data-page="17b.173" data-line="18" id="l17b.173.18"></span>προσερχομένης τῆς ἐκ τοῦ καταψύχεσθαι τὰ κατὰ τὸ δέρμα
<span class="pb" data-page="17b.174" id="p17b.174"></span>
<span class="lb" data-page="17b.174" data-line="1" id="l17b.174.1"></span>μόρια, διὰ τὸν ἔξωθεν ἀέρα θερμασίας τῇ κατὰ τοὺς ὕπνους
<span class="lb" data-page="17b.174" data-line="2" id="l17b.174.2"></span>ἀθροιζομένῃ. τοῦτο δ’ ἀληθὲς ἐπὶ πολλῶν ἐστι φύσεων,
<span class="lb" data-page="17b.174" data-line="3" id="l17b.174.3"></span>οὐ μὴν ἐπὶ πασῶν γε. καθάπερ γὰρ, ὅσοι τοῦ συμμέτρου
<span class="lb" data-page="17b.174" data-line="4" id="l17b.174.4"></span>θερμοτέραν ἔχουσι τὴν κρᾶσιν, ἄμεινον ἐμψύχειν αὐτοὺς,
<span class="lb" data-page="17b.174" data-line="5" id="l17b.174.5"></span>οὕτως ὅσοι ψυχροτέραν ἔχουσι τὴν κρᾶσιν ἐκθερμαίνειν.
<span class="lb" data-page="17b.174" data-line="6" id="l17b.174.6"></span>ἔνιοι δὲ οὐ μόνον ἀπὸ τῆς γεγραμμένης ῥήσεως ἐχώρισαν
<span class="lb" data-page="17b.174" data-line="7" id="l17b.174.7"></span>τὴν νῦν ἡμῖν προκειμένην, ἀλλὰ καὶ διελόντες αὐτὴν ταύτην
<span class="lb" data-page="17b.174" data-line="8" id="l17b.174.8"></span>ἰδίᾳ μὲν ἀνέγνωσαν, ὕπνος ἐμψύχει τὴν πρώτην συλλαβὴν
<span class="lb" data-page="17b.174" data-line="9" id="l17b.174.9"></span>τῆς ἐμψύχει φωνῆς διὰ τοῦ μ γράψαντες, ὡς ἓν γενέσθαι
<span class="lb" data-page="17b.174" data-line="10" id="l17b.174.10"></span>ῥῆμα τὸ ἐμψύχει, παραπλησίως εἰρημένον τῷ καταψύχει
<span class="lb" data-page="17b.174" data-line="11" id="l17b.174.11"></span>καὶ μὴ δύο μέρη τοῦ λόγου, πρόθεσιν μὲν τὸ πρότερον,
<span class="lb" data-page="17b.174" data-line="12" id="l17b.174.12"></span>ὄνομα δὲ τὸ δεύτερον. οὗτοι δὲ τὴν ἐφεξῆς ῥῆσιν ἀναγκαίως
<span class="lb" data-page="17b.174" data-line="13" id="l17b.174.13"></span>ἑνώσαντες τῷ τέλει τῆς προκειμένης ἀναγινώσκουσιν ὡδί
<span class="lb" data-page="17b.174" data-line="14" id="l17b.174.14"></span>πως. ἐπιβεβλημένῳ ὕπνος ἑδραῖος, ὀρθῶν νυσταγμός· ἐπιβεβλημένῳ
<span class="lb" data-page="17b.174" data-line="15" id="l17b.174.15"></span>φάσκοντες ἀντὶ τοῦ κατακειμένῳ λελέχθαι. τοῦτο
<span class="lb" data-page="17b.174" data-line="16" id="l17b.174.16"></span>δὲ πρὸς τὸ βιαίως μετενηνέχθαι τὴν κατακειμένῳ φωνὴν εἰς
<span class="lb" data-page="17b.174" data-line="17" id="l17b.174.17"></span>τὴν ἐπιβεβλημένῳ καὶ ἄλλως ἐστὶν εὐτελές τε καὶ ἄχρηστον, ﻿
<span class="pb" data-page="17b.175" id="p17b.175"></span>
<span class="lb" data-page="17b.175" data-line="1" id="l17b.175.1"></span>ἀκούειν ἡμᾶς ἀξιούντων αὐτῶν τὴν ὑπνώδη τοῦ σώματος
<span class="lb" data-page="17b.175" data-line="2" id="l17b.175.2"></span>διάθεσιν, ἐν μὲν τῷ κατακεῖσθαι τὴν ἑδραῖόν τε καὶ βέβαιον
<span class="lb" data-page="17b.175" data-line="3" id="l17b.175.3"></span>ὕπνον, ἑστῶσι δὲ νυσταγμὸν ἐργάζεσθαι.
</p>
<span class="lb rule" data-page="17b.175" data-line="4" id="l17b.175.4"></span>
          </article>

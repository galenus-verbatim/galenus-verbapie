<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.18">
<span class="pb page1" data-page="17b.179" id="p17b.179"></span>
<span class="milestone ed1page page1" data-n="5.500" data-unit="ed1page" id="ed1page.5.500"></span>
<span class="milestone ed2page page1" data-n="9.494" data-unit="ed2page" id="ed2page.9.494"></span>
<span class="lb head" data-page="17b.179" data-line="12" id="l17b.179.12"></span>
            <blockquote class="quote lemma">
<span class="lb" data-page="17b.179" data-line="13" id="l17b.179.13"></span>Αἱ ἀσθενέες δίαιται ψυχραὶ, αἱ δὲ ἰσχυραὶ θερμαί.
</blockquote>
<span class="lb rule" data-page="17b.179" data-line="14" id="l17b.179.14"></span>
            <p>
<span class="lb" data-page="17b.179" data-line="15" id="l17b.179.15"></span>Διαίτας ἀσθενεῖς ἤτοι τὰς δι’ ἀσθενῶν ἐπιτηδευμάτων
<span class="lb" data-page="17b.179" data-line="16" id="l17b.179.16"></span>ἐδεσμάτων τε καὶ πομάτων, ἢ τὰς ἀσθενὲς ἐργαζομένας τὸ ﻿
<span class="pb" data-page="17b.180" id="p17b.180"></span>
<span class="lb" data-page="17b.180" data-line="1" id="l17b.180.1"></span>ζῶον εἴρηκεν. αἱ ψυχραὶ δὲ εἴτε κατὰ τὴν ἑαυτῶν κρᾶσιν εἴτε
<span class="lb" data-page="17b.180" data-line="2" id="l17b.180.2"></span>κατὰ τὴν ἐν ἡμῖν διάθεσιν ἣν ἐργάζονται λέγοιντο, διοίσουσιν
<span class="lb" data-page="17b.180" data-line="3" id="l17b.180.3"></span>ἀλλήλων οὐδέν. ἀσθενῆ μὲν οὖν ἐπιτηδεύματα λέγοιτ’ ἂν
<span class="lb" data-page="17b.180" data-line="4" id="l17b.180.4"></span>τὰ διὰ βραχέων κινήσεων τοῦ σώματος γινόμενα, καθάπερ
<span class="lb" data-page="17b.180" data-line="5" id="l17b.180.5"></span>ἰσχυρὰ τὰ διὰ σφοδρῶν ἐδέσματα. ἀσθενῆ μὲν ὅσα μήτε
<span class="lb" data-page="17b.180" data-line="6" id="l17b.180.6"></span>ὀδμὴν ἰσχυρὰν ἔχει μήτ’ ἐν τῇ γεύσει ποιότητα σφοδρὰν
<span class="lb" data-page="17b.180" data-line="7" id="l17b.180.7"></span>ὀξύτητος ἢ γλυκύτητος ἢ ἁλυκότητος ἢ πικρότητος ἢ στρυφνότητος
<span class="lb" data-page="17b.180" data-line="8" id="l17b.180.8"></span>ἢ δριμύτητος, ἀλλ’ ἤτοι μετρίως εἴη γλυκάζοντα
<span class="lb" data-page="17b.180" data-line="9" id="l17b.180.9"></span>τὴν γεῦσιν ἢ μετρίαν στύψιν ἐμφαίνοντα καὶ θερμασίαν
<span class="lb" data-page="17b.180" data-line="10" id="l17b.180.10"></span>ὁμοίως ὀλίγην, ἰσχυρὰ δὲ τὰ τούτων ἐναντία. ἐὰν μὲν οὖν
<span class="lb" data-page="17b.180" data-line="11" id="l17b.180.11"></span>ἀσθενῆ πάντα τά τε ἐπιτηδεύματα καὶ τὰ διαιτήματα προσάγηται
<span class="lb" data-page="17b.180" data-line="12" id="l17b.180.12"></span>τῷ σώματι, ψυχθήσεται σφόδρα, καθάπερ γε κἂν
<span class="lb" data-page="17b.180" data-line="13" id="l17b.180.13"></span>ἰσχυρὰ θερμανθήσεται γενναίως. ἐὰν δὲ τὰ μὲν, τὰ δὲ
<span class="lb" data-page="17b.180" data-line="14" id="l17b.180.14"></span>μὴ, τῷ τὴν ἀναλογίαν τῆς μίξεως, ἤτοι γ’ ἐγγυτέρω θατέρου
<span class="lb" data-page="17b.180" data-line="15" id="l17b.180.15"></span>τῶν ἄκρων ἢ ποῤῥωτέρω παραγενήσεται.
</p>
<span class="lb rule" data-page="17b.180" data-line="16" id="l17b.180.16"></span>
          </article>

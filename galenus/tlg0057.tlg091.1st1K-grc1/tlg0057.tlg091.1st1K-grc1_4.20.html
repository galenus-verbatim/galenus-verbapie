<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.20">
<span class="pb page1" data-page="17b.190" id="p17b.190"></span>
<span class="milestone ed1page page1" data-n="5.501" data-unit="ed1page" id="ed1page.5.501"></span>
<span class="milestone ed2page page1" data-n="9.497" data-unit="ed2page" id="ed2page.9.497"></span>
<span class="lb head" data-page="17b.190" data-line="9" id="l17b.190.9"></span>
            <blockquote class="quote lemma">
<span class="lb" data-page="17b.190" data-line="10" id="l17b.190.10"></span>Ὕδωρ βορὸν, ἀγρυπνίη βορόν.
</blockquote>
<span class="lb rule" data-page="17b.190" data-line="11" id="l17b.190.11"></span>
            <p>
<span class="lb" data-page="17b.190" data-line="12" id="l17b.190.12"></span>Ἀφ’ ὧν πεφύκασιν ἀγρυπνία τε καὶ ὕδωρ ἐργάζεσθαι,
<span class="lb" data-page="17b.190" data-line="13" id="l17b.190.13"></span>τὴν προσηγορίαν αὐτοῖς ἔθετο, βορὸν ὀνομάσας ἑκάτερον,
<span class="lb" data-page="17b.190" data-line="14" id="l17b.190.14"></span>ἐπειδὴ βοροὺς ἡμᾶς ἐργάζεται. καλοῦσι γὰρ καὶ νῦν ἔτι
<span class="lb" data-page="17b.190" data-line="15" id="l17b.190.15"></span>συνήθως οἱ κατὰ τὴν ἡμετέραν Ἀσίαν ἅπαντες Ἕλληνες
<span class="lb" data-page="17b.190" data-line="16" id="l17b.190.16"></span>ἀνθρώπους βοροὺς τοὺς πολλὰ δυναμένους ἐσθίειν. ἐμάθετε
<span class="lb" data-page="17b.190" data-line="17" id="l17b.190.17"></span>δὲ τὰς περὶ τὴν τροφὴν ὀρέξεις ἐξ ὑδροποσίας αὐξανομένας,
<span class="pb" data-page="17b.191" id="p17b.191"></span>
<span class="lb" data-page="17b.191" data-line="1" id="l17b.191.1"></span>ᾧ λόγῳ καὶ ψυχρὸν ὕδωρ πινόντων ἢ ἔδεσμα ψυχρὸν
<span class="lb" data-page="17b.191" data-line="2" id="l17b.191.2"></span>ἢ στῦφον. ὅσα μὲν γὰρ εἰς ὀλίγον συνάγει τὸ κατὰ
<span class="lb" data-page="17b.191" data-line="3" id="l17b.191.3"></span>τοὺς χιτῶνας <span class="milestone ed2page" data-n="9.498" data-unit="ed2page" id="ed2page.9.498"></span>τῆς κοιλίας αἷμα, τὰς ὀρέξεις αὐξάνοντά
<span class="lb" data-page="17b.191" data-line="4" id="l17b.191.4"></span>τε καὶ γεννῶντα δέδεικται. τὰ δὲ θερμαίνοντα καὶ
<span class="lb" data-page="17b.191" data-line="5" id="l17b.191.5"></span>χέοντα τὸ αἷμα καθαιροῦντα καὶ παύοντα τὰς ὀρέξεις.
<span class="lb" data-page="17b.191" data-line="6" id="l17b.191.6"></span>κατὰ τοῦτ’ οὖν καὶ ὕδωρ γίνεται βορὸν, ἡ δὲ ἀγρυπνία τῷ
<span class="lb" data-page="17b.191" data-line="7" id="l17b.191.7"></span>διαφορεῖν. ἐμάθετε γὰρ ἤδη καὶ περὶ ταύτης, ὥσπερ γε
<span class="lb" data-page="17b.191" data-line="8" id="l17b.191.8"></span>καὶ περὶ ὕπνου. πέττει μὲν οὖν ὁ ὕπνος ὡς ἂν ἔσω ῥέποντος
<span class="lb" data-page="17b.191" data-line="9" id="l17b.191.9"></span>ἐν αὐτῷ τοῦ θερμοῦ, διαφορεῖ δ’ ἡ ἀγρυπνία, συνυπάγοντος
<span class="lb" data-page="17b.191" data-line="10" id="l17b.191.10"></span>ἑαυτῷ τοῦ συμφύτου θερμοῦ κατὰ τὴν ἐπὶ τ’ ἐκτὸς
<span class="lb" data-page="17b.191" data-line="11" id="l17b.191.11"></span>κίνησιν οὐκ ὀλίγα μόρια τῆς τοῦ σώματος οὐσίας. διὰ
<span class="lb" data-page="17b.191" data-line="12" id="l17b.191.12"></span>ταῦτα μὲν οὖν εἴρηται βορὰ τό θ’ ὕδωρ καὶ ἡ ἀγρυπνία,
<span class="lb" data-page="17b.191" data-line="13" id="l17b.191.13"></span>σὺ δὲ μὴ παρακούσῃς καὶ νομίσῃς ταὐτὸν εἶναι τὰ πολλὰ
<span class="lb" data-page="17b.191" data-line="14" id="l17b.191.14"></span>προσφέρειν τῷ πέττειν τε καὶ κατεργάζεσθαι πολλά. βελτίων
<span class="lb" data-page="17b.191" data-line="15" id="l17b.191.15"></span>γὰρ ὕδατος οἶνος, οὐ μόνον εἰς τὴν γαστέρα πέψιν,
<span class="lb" data-page="17b.191" data-line="16" id="l17b.191.16"></span>ἀλλὰ καὶ πρὸς τὴν τῶν πεφθέντων ἀνάδοσιν αἱμάτωσίν τε
<span class="lb" data-page="17b.191" data-line="17" id="l17b.191.17"></span>καὶ θρέψιν, οὔρησίν τε καὶ διαπνοὴν, ἐπὶ τῶν ὑγιαινόντων
<span class="pb" data-page="17b.192" id="p17b.192"></span>
<span class="lb" data-page="17b.192" data-line="1" id="l17b.192.1"></span>σωμάτων. εὔδηλον δὲ ὡς ἐπὶ τούτων ὁ λόγος εἴρηται νῦν
<span class="lb" data-page="17b.192" data-line="2" id="l17b.192.2"></span>ὑφ’ Ἱπποκράτους, οὐδενὸς ἀγνοοῦντος ἡνίκα βλάπτει τοὺς
<span class="lb" data-page="17b.192" data-line="3" id="l17b.192.3"></span>πλείστους τῶν νοσούντων οἶνος. ἀλλὰ καὶ ἡ ἀγρυπνία κατὰ
<span class="lb" data-page="17b.192" data-line="4" id="l17b.192.4"></span>διττὸν τρόπον γινομένη διττὴν ἔχει καὶ τὴν ἐπὶ ταῖς ἐδωδαῖς
<span class="lb" data-page="17b.192" data-line="5" id="l17b.192.5"></span>τελευτήν. εἰ μὲν γὰρ πράττοντές τι διὰ νυκτὸς, ὡς
<span class="lb" data-page="17b.192" data-line="6" id="l17b.192.6"></span>ἐν ταῖς παννυχίσιν, ἐγρηγορότες διατελέωσι, κενοῦται μὲν
<span class="lb" data-page="17b.192" data-line="7" id="l17b.192.7"></span>τὸ σῶμα, βλάβη δ’ οὐδεμία σαφὴς γίνεται δυνάμεως. ἐὰν
<span class="lb" data-page="17b.192" data-line="8" id="l17b.192.8"></span>δὲ κατακείμενοι μέρη μὲν τινα τῆς νυκτὸς ὑπνώσωμεν,
<span class="lb" data-page="17b.192" data-line="9" id="l17b.192.9"></span>ἀγρυπνήσωμεν δὲ τὰ λοιπὰ, κωλύεται μὲν ἡ δύναμις. οὔτε
<span class="lb" data-page="17b.192" data-line="10" id="l17b.192.10"></span>γὰρ ὀρεγόμεθα βέλτιον οὔτε πέττομεν οὔτε τὰς ἐφεξῆς τῇ
<span class="lb" data-page="17b.192" data-line="11" id="l17b.192.11"></span>πέψει φυσικὰς ἐνεργείας ἀμέμπτους ἔχομεν, ἅπαντες χείρους
<span class="lb" data-page="17b.192" data-line="12" id="l17b.192.12"></span>γενόμενοι τῶν καλῶς κοιμηθέντων.
</p>
<span class="lb rule" data-page="17b.192" data-line="13" id="l17b.192.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.21">
<span class="pb page1" data-page="17b.192" id="p17b.192"></span>
<span class="milestone ed1page page1" data-n="5.501" data-unit="ed1page" id="ed1page.5.501"></span>
<span class="milestone ed2page page1" data-n="9.498" data-unit="ed2page" id="ed2page.9.498"></span>
<span class="lb head" data-page="17b.192" data-line="14" id="l17b.192.14"></span>
            <blockquote class="quote lemma">
<span class="lb" data-page="17b.192" data-line="15" id="l17b.192.15"></span>Ἐνθέρμῳ φύσει θερμὴ ὥρη, κοίτη ἐν ψύχει παχύνει, ἐν
<span class="lb" data-page="17b.192" data-line="16" id="l17b.192.16"></span>δὲ θερμῷ λεπτύνει.
</blockquote>
<span class="lb rule" data-page="17b.192" data-line="17" id="l17b.192.17"></span>
            <span class="pb" data-page="17b.193" id="p17b.193"></span>
            <p>
<span class="lb" data-page="17b.193" data-line="1" id="l17b.193.1"></span>Τὸ μὲν ἐν ἀρχῇ τῆς ῥήσεως εἰρημένον ἐνθέρμῳ δῆλόν
<span class="lb" data-page="17b.193" data-line="2" id="l17b.193.2"></span>ἐστιν ἀπὸ τῆς, ἔνθερμος εὐθείας κλινόμενον, τὸ δ’ ἐπὶ τῇ
<span class="lb" data-page="17b.193" data-line="3" id="l17b.193.3"></span>τελευτῇ δύναιτ’ ἄν τις ἀκούειν ὡς ἔκ τε προθέσεως τῆς
<span class="lb" data-page="17b.193" data-line="4" id="l17b.193.4"></span>ἐν καὶ πτώσεως δοτικῆς τῆς θερμῷ συγκείμενον, ὥσπερ
<span class="lb" data-page="17b.193" data-line="5" id="l17b.193.5"></span>ἀμέλει καὶ ἤκουσαν ὀλίγου δεῖν ἅπαντες οἱ ἐξηγηταί. τινὲς
<span class="lb" data-page="17b.193" data-line="6" id="l17b.193.6"></span>μὲν εἰς δύο μέρη διελόντες τὴν ῥῆσιν, ὡς ἑκάτερον ἰδίας
<span class="lb" data-page="17b.193" data-line="7" id="l17b.193.7"></span><span class="milestone ed1page" data-n="5.502" data-unit="ed1page" id="ed1page.5.502"></span>ἐξηγήσεως δεόμενον, ἔνιοι δ’ ὅλην ὡς μίαν ἐξηγησάμενοι.
<span class="lb" data-page="17b.193" data-line="8" id="l17b.193.8"></span>Διοσκορίδης δὲ καὶ μετέγραψεν ἐπὶ τὸ σαφέστερον
<span class="lb" data-page="17b.193" data-line="9" id="l17b.193.9"></span>αὐτὴν, ὥσπερ εἴωθε ποιεῖν ἐπὶ τῶν ἀσαφῶν ῥήσεων ἰδίᾳ
<span class="lb" data-page="17b.193" data-line="10" id="l17b.193.10"></span>μὲν ἔγραψε τὸ ἐνθέρμῳ φύσει θερμῇ ὥρῃ, προσθεὶς αὐτῇ
<span class="lb" data-page="17b.193" data-line="11" id="l17b.193.11"></span>τὸ λεπτύνειν, βουλόμενος ἡμᾶς ἀκούειν τὴν ἔνθερμον φύσιν,
<span class="lb" data-page="17b.193" data-line="12" id="l17b.193.12"></span>ὅπερ ἐστὶ πολύθερμον ἐν ὥρᾳ θερμῇ, τουτέστι θερινῇ λεπτύνεσθαι,
<span class="lb" data-page="17b.193" data-line="13" id="l17b.193.13"></span>διαφορουμένην ὑπὸ τῆς ὀνομαζομένης ἤδη συνήθως
<span class="lb" data-page="17b.193" data-line="14" id="l17b.193.14"></span>ἅπασι τοῖς νεωτέροις ἰατροῖς λόγῳ θεωρητῆς διαπνοῆς,
<span class="lb" data-page="17b.193" data-line="15" id="l17b.193.15"></span>ἣν καθ’ ἑτέραν λέξιν τινὰ ἄλλοι τινὲς ἄδηλον αἰσθήσει
<span class="lb" data-page="17b.193" data-line="16" id="l17b.193.16"></span>διαπνοὴν <span class="milestone ed2page" data-n="9.499" data-unit="ed2page" id="ed2page.9.499"></span>ὀνομάζουσι, γενομένην μὲν ἅπασιν
<span class="pb" data-page="17b.194" id="p17b.194"></span>
<span class="lb" data-page="17b.194" data-line="1" id="l17b.194.1"></span>ἡμῖν ἐν ἅπαντι τῷ βίῳ, διαφέρουσαν δὲ κατά τε τὰς ἡλικίας
<span class="lb" data-page="17b.194" data-line="2" id="l17b.194.2"></span>καὶ τὰς ὥρας ἐπιτηδεύματά τε καὶ συνελόντι φάναι
<span class="lb" data-page="17b.194" data-line="3" id="l17b.194.3"></span>τὴν ὅλην δίαιταν ἣν διαιτώμεθα. ἀλλ’ ἐν ἅπασί γε ταῖς
<span class="lb" data-page="17b.194" data-line="4" id="l17b.194.4"></span>διαφοραῖς κοινόν ἐστιν ἐπὶ μὲν ταῖς θερμοτέραις ὥραις τε
<span class="lb" data-page="17b.194" data-line="5" id="l17b.194.5"></span>καὶ χώραις, ἡλικίαις τε καὶ φύσεσι καὶ διαίταις, ἀποῤῥεῖν
<span class="lb" data-page="17b.194" data-line="6" id="l17b.194.6"></span>ἕξω τοῦ σώματος οὐκ ὀλίγην μοῖραν ἐκ τῆς οὐσίας ἡμῶν,
<span class="lb" data-page="17b.194" data-line="7" id="l17b.194.7"></span>ἐπὶ δὲ ταῖς ψυχροτέραις πυκνουμένου τοῦ δέρματος ἴσχεσθαι
<span class="lb" data-page="17b.194" data-line="8" id="l17b.194.8"></span>μὲν τὸ πλεῖστον, ὀλίγον δ’ ἐκκενοῦσθαι. κατὰ τοῦτ’
<span class="lb" data-page="17b.194" data-line="9" id="l17b.194.9"></span>οὖν ἀληθές ἐστι τὴν πολύθερμον φύσιν ἐν ὥρᾳ θερμῇ λεπτύνεσθαι,
<span class="lb" data-page="17b.194" data-line="10" id="l17b.194.10"></span>διπλασιαζομένης τῆς ἀποῤῥοῆς, ἣν ἐκ τῆς οἰκείας
<span class="lb" data-page="17b.194" data-line="11" id="l17b.194.11"></span>θερμότητος ἔχοντες σύμφυτον ἐπικτῶνται τὴν προγινομένην
<span class="lb" data-page="17b.194" data-line="12" id="l17b.194.12"></span>ἔξωθεν ἀπὸ τῆς θερμῆς ὥρας. ἀλλ’ οὔτε τῶν ἄλλων
<span class="lb" data-page="17b.194" data-line="13" id="l17b.194.13"></span>ἀντιγράφων εὗρον ἔν τινι ταύτην τὴν γραφὴν οὔτε τις
<span class="lb" data-page="17b.194" data-line="14" id="l17b.194.14"></span>τῶν ἐξηγητῶν οἶδεν αὐτὴν, πλὴν ὅτι Διοσκορίδης αὐτὸς ἐν
<span class="lb" data-page="17b.194" data-line="15" id="l17b.194.15"></span>τῷ μετώπῳ τοῦ βιβλίου προσέγραψεν, ἐν δύο μόνοις ἀντιγράφοις
<span class="lb" data-page="17b.194" data-line="16" id="l17b.194.16"></span>εὑρηκὼς ὡδί πως ἔχουσαν τὴν λέξιν. ἐνθέρμῳ φύσει
<span class="lb" data-page="17b.194" data-line="17" id="l17b.194.17"></span>θερμῇ ὥρῃ ἐν ψύχει κοίτη παχύνει, ἐνθέρμῳ λεπτύνει.
<span class="lb" data-page="17b.194" data-line="18" id="l17b.194.18"></span>οὐ μὴν ἡμεῖς γε ἐν δυοῖν, ἀλλ’ ἐν πᾶσιν οἶς ἀνέγνωμεν, ﻿
<span class="pb" data-page="17b.195" id="p17b.195"></span>
<span class="lb" data-page="17b.195" data-line="1" id="l17b.195.1"></span>οὕτως ἔχουσαν εὕρομεν τὴν λέξιν, ἐξεπίτηδες ἅπασας μὲν
<span class="lb" data-page="17b.195" data-line="2" id="l17b.195.2"></span>ἰδόντες τὰς κατὰ τὰς δημοσίας βιβλιοθήκας, ἅπαντα δὲ τὰ
<span class="lb" data-page="17b.195" data-line="3" id="l17b.195.3"></span>παρὰ τοῖς φίλοις. ἐπὶ τὴν ἐξήγησιν αὐτῆς ἤδη τραπώμεθα,
<span class="lb" data-page="17b.195" data-line="4" id="l17b.195.4"></span>παραλιπόντες ὅσα κακῶς εἴρηται τοῖς ἐξηγησαμένοις. ἐμοὶ
<span class="lb" data-page="17b.195" data-line="5" id="l17b.195.5"></span>μὲν γὰρ δοκεῖ τὸ μὲν πρότερον μέρος τῆς ῥήσεως οὕτως
<span class="lb" data-page="17b.195" data-line="6" id="l17b.195.6"></span>συμπληροῦσθαι δεῖν· ἐνθέρμῳ φύσει, θερμῇ ὥρῃ, ἐν ψύχει
<span class="lb" data-page="17b.195" data-line="7" id="l17b.195.7"></span>κοίτη παχύνει. τὸ μὲν θερμῇ ὥρῃ κατὰ τὰς δοτικὰς
<span class="lb" data-page="17b.195" data-line="8" id="l17b.195.8"></span>πτώσεις ἀναγνόντων ἡμῶν, ὡς εἰ καὶ ἐν τῇ θερμῇ ὥρῃ
<span class="lb" data-page="17b.195" data-line="9" id="l17b.195.9"></span>λέλεκται. τὸ δὲ ἐν ψύχει καθάπερ καὶ οὕτως εἶπεν. ἐν
<span class="lb" data-page="17b.195" data-line="10" id="l17b.195.10"></span>ἀέρι ψυχρῷ, συγκειμένης τῆς λέξεως ἐκ δυοῖν τοῦ λόγου
<span class="lb" data-page="17b.195" data-line="11" id="l17b.195.11"></span>στοιχείων, προθέσεως μὲν τῆς ἐν, ὀνόματος δὲ τοῦ ψύχει.
<span class="lb" data-page="17b.195" data-line="12" id="l17b.195.12"></span>γενήσεται γὰρ ὁ σύμπας νοῦς τοιοῦτος, ὠφέλιμόν ἐστι τῇ
<span class="lb" data-page="17b.195" data-line="13" id="l17b.195.13"></span>πολυθέρμῳ φύσει κατὰ θερμὴν ὥραν ἐν ψυχρᾷ κοίτῃ κοιμᾶσθαι,
<span class="lb" data-page="17b.195" data-line="14" id="l17b.195.14"></span>παχυνθήσεται γὰρ οὕτως. εἰκότως δὲ ταῦτα ποιεῖν
<span class="lb" data-page="17b.195" data-line="15" id="l17b.195.15"></span>ἡμᾶς ἐπὶ τῶν πολυθέρμων φύσεων ἐκέλευσεν ὁ Ἱπποκράτης.
<span class="lb" data-page="17b.195" data-line="16" id="l17b.195.16"></span>ἑτοίμως γὰρ οὔσης τῆς θερμῆς φύσεως λεπτύνεσθαι διὰ τὸ
<span class="pb" data-page="17b.196" id="p17b.196"></span>
<span class="lb" data-page="17b.196" data-line="1" id="l17b.196.1"></span>πλῆθος τῆς ἀποῤῥοῆς, ἐὰν καὶ τῆς ὥρας αὐτῇ προγινομένης
<span class="lb" data-page="17b.196" data-line="2" id="l17b.196.2"></span>θερμῆς ἡ κένωσις διπλασιασθῇ, προσέλθῃ δὲ τρίτη
<span class="lb" data-page="17b.196" data-line="3" id="l17b.196.3"></span>τις ἄλλη κένωσις ἐν θερμῷ χωρίῳ καὶ στρωμνῇ θερμῇ κατακειμένου
<span class="lb" data-page="17b.196" data-line="4" id="l17b.196.4"></span>τοῦ ἀνθρώπου, συμβήσεται διαφορηθῆναι καὶ
<span class="lb" data-page="17b.196" data-line="5" id="l17b.196.5"></span>λεπτυνθῆναι τὸ σῶμα τρίτην ὑπομεῖναν κένωσιν. ἐὰν δὲ
<span class="lb" data-page="17b.196" data-line="6" id="l17b.196.6"></span>ἐπὶ ταῖς ἀναγκαίαις σὺν τῇ τ’ ἐκ τῆς φύσεως καὶ τῆς ὥρας,
<span class="lb" data-page="17b.196" data-line="7" id="l17b.196.7"></span>ἃς οὐκ ἔστι φυγεῖν, ἡ γοῦν τρίτη πρὸς τοὐναντίον ἀχθῇ,
<span class="lb" data-page="17b.196" data-line="8" id="l17b.196.8"></span>οὐ διαφορεῖν, ἀλλ’ ἐπέχειν δυναμένη τὰς ἀποῤῥοὰς, οὐκ ἂν
<span class="lb" data-page="17b.196" data-line="9" id="l17b.196.9"></span>εἰς ἔσχατον ἀφίκοιτο κενώσεως ὁ ἄνθρωπος, ἀλλὰ καὶ παχυνθείη
<span class="lb" data-page="17b.196" data-line="10" id="l17b.196.10"></span>μᾶλλον ἤπερ λεπτυνθείη. τῆς γὰρ ψυχρᾶς κοίτης
<span class="lb" data-page="17b.196" data-line="11" id="l17b.196.11"></span>σημαινούσης οὐ μόνον ὑποστορέσματα ψυχρὰ καὶ περιβλήματα,
<span class="lb" data-page="17b.196" data-line="12" id="l17b.196.12"></span>ἅπερ ἐκ σινδόνων πυκνῶν καὶ τριβάκων ἱματίων τε
<span class="lb" data-page="17b.196" data-line="13" id="l17b.196.13"></span>τοιούτων γίνεται, προσέρχεταί τι μέγιστον ἕτερον ἐπανόρθωμα
<span class="lb" data-page="17b.196" data-line="14" id="l17b.196.14"></span>τῆς τε κατὰ τὴν ὥραν καὶ τὴν φυσικὴν κρᾶσιν ἀμετρίας,
<span class="lb" data-page="17b.196" data-line="15" id="l17b.196.15"></span>διὰ τῆς εἰσπνοῆς ψυχρᾶς οὔσης ἐμψύχεσθαι τὸ σῶμα.
<span class="lb" data-page="17b.196" data-line="16" id="l17b.196.16"></span>τοῦτο μὲν οὖν ἤδη καὶ πρόσθεν ἡμῖν εἴρητο, πρόσκειται
<span class="lb" data-page="17b.196" data-line="17" id="l17b.196.17"></span>δὲ νῦν τὸ κατὰ τὴν στρωμνὴν, ἵνα πανταχόθεν ἀναψύχηται
<span class="lb" data-page="17b.196" data-line="18" id="l17b.196.18"></span>τὸ σῶμα καὶ τὸ τῆς διαπνοῆς ἄμετρον εἰς συμμετρίαν
<span class="pb" data-page="17b.197" id="p17b.197"></span>
<span class="lb" data-page="17b.197" data-line="1" id="l17b.197.1"></span>ὑγιεινὴν ἐπανάγηται. τὸ μὲν οὖν ἕτερον μέρος
<span class="lb" data-page="17b.197" data-line="2" id="l17b.197.2"></span>τῆς ῥήσεως τὸ πρότερον<span class="milestone ed2page" data-n="9.500" data-unit="ed2page" id="ed2page.9.500"></span> οὕτως ἄν μοι δοκεῖ μάλιστά
<span class="lb" data-page="17b.197" data-line="3" id="l17b.197.3"></span>τις ἐξηγήσασθαι. τὸ δ’ ὑπόλοιπον ἔνθα φησὶν, ἐν
<span class="lb" data-page="17b.197" data-line="4" id="l17b.197.4"></span>θερμῷ λεπτύνει, σαφὲς ἂν ἦν εἰ τῷ θερμῷ τὸ ἀέρι προσεγέγραπτο,
<span class="lb" data-page="17b.197" data-line="5" id="l17b.197.5"></span>τῆς ὅλης ῥήσεως ἐν τοιᾷδε λέξει σαφῶς ἂν ἑρμηνευθείσης.
<span class="lb" data-page="17b.197" data-line="6" id="l17b.197.6"></span>τῇ πολυθέρμῳ φύσει ἐν ὥρᾳ θερμῷ κοίτη
<span class="lb" data-page="17b.197" data-line="7" id="l17b.197.7"></span>προσελθοῦσα ἐν ἀέρι ψυχρῷ παχύνει, ἐν θερμῷ δ’ ἀέρι
<span class="lb" data-page="17b.197" data-line="8" id="l17b.197.8"></span>γινομένη λεπτύνει. κατὰ μὲν οὖν τὰς εὐθείας πτώσεις,
<span class="lb" data-page="17b.197" data-line="9" id="l17b.197.9"></span>οὕτως ἂν μάλιστα ῥηθείη σαφῶς, ὡς εἴρηται. νυνὶ δ’ εἰ
<span class="lb" data-page="17b.197" data-line="10" id="l17b.197.10"></span>καὶ κατὰ δοτικὰς βουληθείημεν ἑρμηνεῦσαι, γένοιτ’ ἂν ἡ
<span class="lb" data-page="17b.197" data-line="11" id="l17b.197.11"></span>λέξις τοιαύτη. τῇ πολυθέρμῳ φύσει ἐν ὥρᾳ θερμῇ καὶ τῇ
<span class="lb" data-page="17b.197" data-line="12" id="l17b.197.12"></span>ἐν ἀέρι ψυχρῷ κοίτῃ παχύνεσθαι συμβαίνει, τῇ δ’ αὐτῇ
<span class="lb" data-page="17b.197" data-line="13" id="l17b.197.13"></span>τοιαύτῃ ἐν ἀέρι θερμῷ λεπτύνεσθαι συμβήσεται.
</p>
<span class="lb rule" data-page="17b.197" data-line="14" id="l17b.197.14"></span>
          </article>

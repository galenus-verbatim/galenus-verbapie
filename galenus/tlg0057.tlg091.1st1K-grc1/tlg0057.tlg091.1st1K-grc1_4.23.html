<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.23">
<span class="pb page1" data-page="17b.198" id="p17b.198"></span>
<span class="milestone ed1page page1" data-n="5.502" data-unit="ed1page" id="ed1page.5.502"></span>
<span class="milestone ed2page page1" data-n="9.500" data-unit="ed2page" id="ed2page.9.500"></span>
<span class="lb head" data-page="17b.198" data-line="4" id="l17b.198.4"></span>
            <blockquote class="quote lemma">
<span class="lb" data-page="17b.198" data-line="5" id="l17b.198.5"></span>Ἐν τῷ ἐγρηγορέναι δίψῃ ἐπιπολαίῳ, ὕπνος ἄκος. τῇ δ’
<span class="lb" data-page="17b.198" data-line="6" id="l17b.198.6"></span>ἐξ ὕπνου ἐγρήγορσις ἐνίοις.
</blockquote>
<span class="lb rule" data-page="17b.198" data-line="7" id="l17b.198.7"></span>
            <p>
<span class="lb" data-page="17b.198" data-line="8" id="l17b.198.8"></span>Ἐπιπόλαιον δίψαν ἀκουστέον ἐστὶ τὴν πάνυ σμικρὰν,
<span class="lb" data-page="17b.198" data-line="9" id="l17b.198.9"></span>ἥτις οὔτ’ ἀπὸ παντὸς τοῦ σώματος οὔτ’ ἀπὸ μεγάλης διαθέσεως
<span class="lb" data-page="17b.198" data-line="10" id="l17b.198.10"></span>γίνεται τῶν κατὰ γαστέρα μορίων, ἀλλ’ ὡς Ἐρασίστρατος
<span class="lb" data-page="17b.198" data-line="11" id="l17b.198.11"></span>ἔφη, ξηραινομένων ἢ ἐκθερμαινομένων τῶν τόπων
<span class="lb" data-page="17b.198" data-line="12" id="l17b.198.12"></span>δι’ ὧν φέρεται τὸ ὑγρὸν ἐκ τοῦ στόματος τὴν κοιλίαν.
<span class="lb" data-page="17b.198" data-line="13" id="l17b.198.13"></span>ταύτης οὖν τῆς δίψης ἴαμά ἐστιν ὁ ὕπνος ὑγραινομένου
<span class="lb" data-page="17b.198" data-line="14" id="l17b.198.14"></span>τοῦ βάθους, ὡς ἂν εἴσω ῥέποντος ἐν τοῖς ὕπνοις τοῦ αἵματος.
<span class="lb" data-page="17b.198" data-line="15" id="l17b.198.15"></span>ἔμπαλιν δὲ τοῖς ἐξ ὕπνου διεγερθεῖσιν, ὅταν ἐπιπόλαιος
<span class="lb" data-page="17b.198" data-line="16" id="l17b.198.16"></span>ᾖ δίψα, παύεται ῥᾳδίως ἐγρηγορόσι, τὸ γὰρ τοιοῦτον
<span class="lb" data-page="17b.198" data-line="17" id="l17b.198.17"></span>δίψος γίνεται, θερμαινομένων ἐνίοτε τῶν μορίων, ὧν
<span class="pb" data-page="17b.199" id="p17b.199"></span>
<span class="lb" data-page="17b.199" data-line="1" id="l17b.199.1"></span>ἔφην Ἐρασίστρατον ἐμνημονευκέναι. θερμαίνεται δὲ κατὰ
<span class="lb" data-page="17b.199" data-line="2" id="l17b.199.2"></span>τὴν τῶν σιτίων πέψιν ἐν τῇ γαστρί. γινομένης γὰρ αὐτῆς
<span class="lb" data-page="17b.199" data-line="3" id="l17b.199.3"></span>ὑπὸ τοῦ ἐμφύτου θερμοῦ παραπλησίως τοῖς ἑψομένοις,
<span class="lb" data-page="17b.199" data-line="4" id="l17b.199.4"></span>ὥσπερ ἐκείνοις ἀναφέρεταί τι ἀτμὸς θερμὸς, οὕτω συμβαίνει
<span class="lb" data-page="17b.199" data-line="5" id="l17b.199.5"></span>ποτὲ καὶ κατὰ τὴν κοιλίαν καὶ μάλιστα τοῖς ἀκρατέστερον
<span class="lb" data-page="17b.199" data-line="6" id="l17b.199.6"></span>οἶνον πεπωκόσιν. ἀλλ’ ἐὰν ἐγρηγορότων αὐτῶν ἡ γαστὴρ
<span class="lb" data-page="17b.199" data-line="7" id="l17b.199.7"></span>κενωθεῖσα μηκέτ’ ἀναπέμπῃ τοὺς ἀτμοὺς, ἥ τ’ ἐν τοῖς
<span class="lb" data-page="17b.199" data-line="8" id="l17b.199.8"></span>τεθερμασμένοις μέρεσι θερμασία διαφορηθῇ, παύονται διψῶντες.
<span class="lb" data-page="17b.199" data-line="9" id="l17b.199.9"></span>ἔνιοι μέντοι διψώδεις ἐξ ὕπνου γίνονται, διὰ τὴν
<span class="lb" data-page="17b.199" data-line="10" id="l17b.199.10"></span>τῶν ἐδηδεσμένων ἢ πεπομένων θερμότητα τῆς γαστρὸς ἐκθερμανθείσης,
<span class="lb" data-page="17b.199" data-line="11" id="l17b.199.11"></span>ἥτις οὐ καθίσταται χωρὶς τῆς ἔξωθεν ἐπικουρίας.
<span class="lb" data-page="17b.199" data-line="12" id="l17b.199.12"></span>οὕτως γοῦν οἱ πολλοὶ τῶν ἔθος ἐχόντων ψυχροποτεῖν
<span class="lb" data-page="17b.199" data-line="13" id="l17b.199.13"></span>ὤνηντό ποτε πιόντες ὕδωρ ψυχρὸν ἐν τοιούτῳ καιρῷ,
<span class="lb" data-page="17b.199" data-line="14" id="l17b.199.14"></span>πρὸ τοῦ λούσασθαί τε καὶ τροφὴν προσενέγκασθαι.
<span class="lb" data-page="17b.199" data-line="15" id="l17b.199.15"></span>διὰ τοῦτ’ οὖν ἐν τῇ δευτέρᾳ διαφορᾷ τοῦ δίψους προσέθηκε
<span class="lb" data-page="17b.199" data-line="16" id="l17b.199.16"></span>τὸ ἐνίοις. οὐ γὰρ ἅπασιν, ὡς ἐπιδέδεικται, τοῖς ἐξ ὕπνου
<span class="lb" data-page="17b.199" data-line="17" id="l17b.199.17"></span>διψῶσιν ἡ αὐτὴ διάθεσις γίνεται. ταύτην δ’ οἵ <span class="milestone ed2page" data-n="9.501" data-unit="ed2page" id="ed2page.9.501"></span>τε ﻿
<span class="pb" data-page="17b.200" id="p17b.200"></span>
<span class="lb" data-page="17b.200" data-line="1" id="l17b.200.1"></span>παλαιοὶ τῶν ἐξηγητῶν ἐπίστανται τὴν γραφὴν, ἔν τε τοῖς
<span class="lb" data-page="17b.200" data-line="2" id="l17b.200.2"></span>ἀκριβέσιν ἀντιγράφοις εὑρίσκεται.
</p>
<span class="lb rule" data-page="17b.200" data-line="3" id="l17b.200.3"></span>
          </article>

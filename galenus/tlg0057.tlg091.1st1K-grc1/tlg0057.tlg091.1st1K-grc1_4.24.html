<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.24">
<span class="pb page1" data-page="17b.200" id="p17b.200"></span>
<span class="milestone ed1page page1" data-n="5.502" data-unit="ed1page" id="ed1page.5.502"></span>
<span class="milestone ed2page page1" data-n="9.501" data-unit="ed2page" id="ed2page.9.501"></span>
<span class="lb head" data-page="17b.200" data-line="4" id="l17b.200.4"></span>
            <blockquote class="quote lemma">
<span class="lb" data-page="17b.200" data-line="5" id="l17b.200.5"></span>Αὖθις οἶσι πλεῖστον τὸ θερμὸν μεγαλοφωνότατοι· καὶ γὰρ
<span class="lb" data-page="17b.200" data-line="6" id="l17b.200.6"></span>ψυχρὸς ἀὴρ πλεῖστος. δυοῖν δὲ μεγάλων μεγάλα καὶ τὰ
<span class="lb" data-page="17b.200" data-line="7" id="l17b.200.7"></span>ἔγγονα γίνεται.
</blockquote>
<span class="lb rule" data-page="17b.200" data-line="8" id="l17b.200.8"></span>
            <p>
<span class="lb" data-page="17b.200" data-line="9" id="l17b.200.9"></span><span class="milestone ed1page" data-n="5.503" data-unit="ed1page" id="ed1page.5.503"></span>Προεῖπον ἄρτι τῆς ῥήσεως ταύτης τὴν γραφὴν
<span class="lb" data-page="17b.200" data-line="10" id="l17b.200.10"></span>τὴν ἀρχαίαν οὐχ οὕτως, ἀλλ’ ἐν οἷσι πλεῖστον τὸ θερμὸν
<span class="lb" data-page="17b.200" data-line="11" id="l17b.200.11"></span>ἐκεῖνοι τῶν ἐξηγητῶν ὅσοι τοῦ τέλους τῆς προτέρας ἀφείλοντο
<span class="lb" data-page="17b.200" data-line="12" id="l17b.200.12"></span>τὸ ἐνίοις. λέγωμεν οὖν ἤδη περὶ τῆς κατὰ τὴν προκειμένην
<span class="lb" data-page="17b.200" data-line="13" id="l17b.200.13"></span>ῥῆσιν ἀληθείας. οἶς γὰρ πλεῖστόν ἐστι τὸ θερμὸν
<span class="lb" data-page="17b.200" data-line="14" id="l17b.200.14"></span>ἐν τῇ καρδίᾳ δηλονότι, ταύτην γὰρ ἐδείξαμεν οἷον ἑστίαν
<span class="lb" data-page="17b.200" data-line="15" id="l17b.200.15"></span>εἶναι τῆς ἐμφύτου θερμασίας, ἀναγκαῖόν ἐστι καὶ τὸν εἰσπνεόμενον
<span class="lb" data-page="17b.200" data-line="16" id="l17b.200.16"></span>ἀέρα πλεῖστον εἶναι· καὶ γὰρ καὶ τοῦτ’ ἐδείχθη
<span class="lb" data-page="17b.200" data-line="17" id="l17b.200.17"></span>κατὰ τὸ περὶ χρείας ἀναπνοῆς. εἰ δ’ ἐστὶ πλεῖον τὸ θερμὸν
<span class="pb" data-page="17b.201" id="p17b.201"></span>
<span class="lb" data-page="17b.201" data-line="1" id="l17b.201.1"></span>ταῖς τοιαύταις φύσεσιν, εἰσπνεῖταί τε καὶ πάλιν ἀντεκπνεῖται.
<span class="lb" data-page="17b.201" data-line="2" id="l17b.201.2"></span>διὰ τοῦτ’ εἰ τὴν φωνὴν ἐροῦμεν γίνεσθαι μεγάλην,
<span class="lb" data-page="17b.201" data-line="3" id="l17b.201.3"></span>ἀδιορίστως ἀποφηνάμενοι σφαλησόμεθα. δέδεικται γὰρ ἐν
<span class="lb" data-page="17b.201" data-line="4" id="l17b.201.4"></span>τοῖς περὶ φωνῆς ὑπομνήμασι ἀδύνατον εἶναι γενέσθαι τὴν
<span class="lb" data-page="17b.201" data-line="5" id="l17b.201.5"></span>φωνὴν μεγάλην, ἄνευ τοῦ πολὺν ἀέρα ταχέως ἐκπνεῖσθαι.
<span class="lb" data-page="17b.201" data-line="6" id="l17b.201.6"></span>γίνεται δὲ τοῦτο τῆς τραχείας ἀρτηρίας καὶ τοῦ λάρυγγος
<span class="lb" data-page="17b.201" data-line="7" id="l17b.201.7"></span>εὐρέων ὑπαρχόντων. ἐὰν δὲ καὶ ὁ θώραξ ὅλος ᾖ μέγας,
<span class="lb" data-page="17b.201" data-line="8" id="l17b.201.8"></span>οὐ μόνον μεγαλοφώνους ἐργάζεσθαι τοὺς ἀνθρώπους, ἀλλὰ
<span class="lb" data-page="17b.201" data-line="9" id="l17b.201.9"></span>καὶ πλεῖστον φωνεῖν δυναμένους, ὥσπερ οἱ κήρυκες, ὅταν
<span class="lb" data-page="17b.201" data-line="10" id="l17b.201.10"></span>τὸν καλούμενον πόδα λέγουσιν. ἐπεὶ τοίνυν ἥ τε καρδία
<span class="lb" data-page="17b.201" data-line="11" id="l17b.201.11"></span>εὐρύνεταί τε καὶ αὐξάνεται κατὰ τὴν ἐν τῇ μήτρᾳ διάπλασιν
<span class="lb" data-page="17b.201" data-line="12" id="l17b.201.12"></span>εὐθέως ἐξ ἀρχῆς, ἐφ’ ὧν ἐστι τὸ ἔμφυτον θερμὸν πλεῖστον,
<span class="lb" data-page="17b.201" data-line="13" id="l17b.201.13"></span>ἀνάλογον δὲ ταύτῃ καὶ ὁ θώραξ, ὡς τὸ πολὺ μέγας
<span class="lb" data-page="17b.201" data-line="14" id="l17b.201.14"></span>γίνεται καὶ τούτῳ πάλιν ἐξ ἀνάγκης ἕπεται τοῦ πνεύμονος
<span class="lb" data-page="17b.201" data-line="15" id="l17b.201.15"></span>μέγεθος, ᾧ πάλιν ἀκολουθεῖ τὸ τῆς τραχείας ἀρτηρίας ὡς
<span class="lb" data-page="17b.201" data-line="16" id="l17b.201.16"></span>τὸ πολὺ καὶ ταύτῃ τὸ τοῦ λάρυγγος. εἰκότως ὡς ἐπὶ τὸ
<span class="lb" data-page="17b.201" data-line="17" id="l17b.201.17"></span>πλεῖστον συμβαίνει τοὺς πολυθέρμους φύσει μεγαλοφώνους
<span class="pb" data-page="17b.202" id="p17b.202"></span>
<span class="lb" data-page="17b.202" data-line="1" id="l17b.202.1"></span>ὑπάρχειν. εἰ γὰρ δὴ πάντῃ τε καὶ πάντως ἀνάλογον τῷ
<span class="lb" data-page="17b.202" data-line="2" id="l17b.202.2"></span>μεγέθει τῆς καρδίας ὁ θώραξ ηὐξάνετό τε καὶ οὐ παρενέπιπτέ
<span class="lb" data-page="17b.202" data-line="3" id="l17b.202.3"></span>ποτε μοχθηρὰ διάπλασις, οὐκ ἂν ὡς τὸ πολὺ τοὺς
<span class="lb" data-page="17b.202" data-line="4" id="l17b.202.4"></span>πολυθέρμους ἔφην γενέσθαι μεγαλοφώνους, ἀλλὰ διὰ παντός.
<span class="lb" data-page="17b.202" data-line="5" id="l17b.202.5"></span>οὐ μὴν οὐδ’ ὥσπερ ἀνάλογον τῷ θώρακι τὸ μέγεθος
<span class="lb" data-page="17b.202" data-line="6" id="l17b.202.6"></span>ἀεὶ τοῦ πνεύμονος εὑρίσκεται, οὕτω καὶ τῷ τούτου μεγέθει
<span class="lb" data-page="17b.202" data-line="7" id="l17b.202.7"></span>τὰ τρία γένη τῶν κατ’ αὐτὸν ἀγγείων ἀνάλογον αὐξάνεται.
<span class="lb" data-page="17b.202" data-line="8" id="l17b.202.8"></span>φαίνεται δὲ κᾀν ταῖς ἀνατομαῖς τῶν ζώων οὐκ ἀκριβῶς ἡ
<span class="lb" data-page="17b.202" data-line="9" id="l17b.202.9"></span>ἀναλογία φυλαττομένη. ἀλλ’ ἐν μὲν δὴ τούτοις τοῖς μορίοις
<span class="lb" data-page="17b.202" data-line="10" id="l17b.202.10"></span>ὀλίγον τι τὸ μὲν ὑπερβάλλον εὑρίσκεται, τὸ δὲ ἐλλεῖπον.
<span class="lb" data-page="17b.202" data-line="11" id="l17b.202.11"></span>ἀξιόλογον δ’ ἐν τῇ καρδίᾳ πρὸς τὸν θώρακα καὶ τουτέστι
<span class="lb" data-page="17b.202" data-line="12" id="l17b.202.12"></span>τὸ μάλιστα ποιοῦν τοῖς ἐπίσης θερμοῖς ἀνθρώποις ὀλιγάκις
<span class="lb" data-page="17b.202" data-line="13" id="l17b.202.13"></span>διαφορὰν ἀξιόλογον ἐν τῷ τῆς φωνῆς μεγέθει. ὁ μὲν οὖν
<span class="lb" data-page="17b.202" data-line="14" id="l17b.202.14"></span>Ἱπποκράτης τῷ πλήθει τοῦ ἀέρος ἀναφέρει μόνῳ τὸ μέγεθος
<span class="lb" data-page="17b.202" data-line="15" id="l17b.202.15"></span>τῆς φωνῆς. ἔστι δ’ οὔτε μόνον οὔτε πρῶτον ἀξίωμα
<span class="lb" data-page="17b.202" data-line="16" id="l17b.202.16"></span>τοῦτο τῶν τὴν φωνὴν μεγάλην ἐργαζομένων αἰτίων. ὕλη
<span class="lb" data-page="17b.202" data-line="17" id="l17b.202.17"></span>γάρ ἐστι μεγάλης φωνῆς ὡς ἐν τοῖς περὶ τούτων ὑπομνήμασιν
<span class="lb" data-page="17b.202" data-line="18" id="l17b.202.18"></span>ἐδείχθη.
</p>
<span class="lb rule" data-page="17b.202" data-line="19" id="l17b.202.19"></span>
          </article>

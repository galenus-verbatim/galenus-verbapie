<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.25">
<span class="pb page1" data-page="17b.203" id="p17b.203"></span>
<span class="milestone ed1page page1" data-n="5.503" data-unit="ed1page" id="ed1page.5.503"></span>
<span class="milestone ed2page page1" data-n="9.501" data-unit="ed2page" id="ed2page.9.501"></span>
<span class="lb head" data-page="17b.203" data-line="1" id="l17b.203.1"></span>
            <blockquote class="quote lemma">
<span class="lb" data-page="17b.203" data-line="2" id="l17b.203.2"></span><span class="milestone ed2page" data-n="9.502" data-unit="ed2page" id="ed2page.9.502"></span>Οἱ θερμοκοίλιοι, ψυχρόσαρκοι καὶ λεπτοὶ, οὗτοι
<span class="lb" data-page="17b.203" data-line="3" id="l17b.203.3"></span>ἐπίφλεβοι καὶ ὀξυθυμότεροι.
</blockquote>
<span class="lb rule" data-page="17b.203" data-line="4" id="l17b.203.4"></span>
            <p>
<span class="lb" data-page="17b.203" data-line="5" id="l17b.203.5"></span>Ὅτι διττὸν οἶδε κατὰ τὸ σῶμα ζώων τὸ θερμὸν ὁ
<span class="lb" data-page="17b.203" data-line="6" id="l17b.203.6"></span>Ἱπποκράτης, ἕτερον μὲν ὅπερ αὐτὸς ἔμφυτον ὀνομάζει, τὴν
<span class="lb" data-page="17b.203" data-line="7" id="l17b.203.7"></span>οὐσίαν ἔχον ἐν αἵματί τε καὶ ἐν τοῖς ἐναίμοις σπλάγχνοις,
<span class="lb" data-page="17b.203" data-line="8" id="l17b.203.8"></span>ἕτερον δὲ δριμὺ καὶ δακνῶδες καὶ πυρῶδες, ἐν ᾧ γένει καὶ
<span class="lb" data-page="17b.203" data-line="9" id="l17b.203.9"></span>ὁ πυρετός ἐστιν, ἐν πολλοῖς ἤδη τῶν συγγραμμάτων αὐτοῦ
<span class="lb" data-page="17b.203" data-line="10" id="l17b.203.10"></span>δέδεικται. γέγραπται δέ μοι καὶ καθ’ ἓν ὑπόμνημα τελέως
<span class="lb" data-page="17b.203" data-line="11" id="l17b.203.11"></span>περὶ τοῦδε, καθ’ ὃ τὴν ἐπιγραφὴν ἐποιησάμην, ὅτι μηδὲν
<span class="lb" data-page="17b.203" data-line="12" id="l17b.203.12"></span>ἡμάρτηται κατὰ τὸν ἀφορισμὸν, οὗ ἡ ἀρχὴ τὰ αὐξανόμενα
<span class="lb" data-page="17b.203" data-line="13" id="l17b.203.13"></span>πλεῖστον ἔχει τὸ ἔμφυτον θερμόν. ἀπολογοῦμαι δ’ ἐν αὐτῷ
<span class="lb" data-page="17b.203" data-line="14" id="l17b.203.14"></span>ὑπὲρ τοῦ Ἱπποκράτους, λύων τὰ Λύκου πρὸς τὸν ἀφορισμὸν
<span class="lb" data-page="17b.203" data-line="15" id="l17b.203.15"></span>ἐγκλήματα καὶ δεικνὺς διὰ τὴν τῶν ἀρίστων δογμάτων
<span class="lb" data-page="17b.203" data-line="16" id="l17b.203.16"></span>ἄγνοιαν ἐπηρεάζοντα τῷ Ἱπποκράτει τὸν Λύκον. ἀλλὰ
<span class="pb" data-page="17b.204" id="p17b.204"></span>
<span class="lb" data-page="17b.204" data-line="1" id="l17b.204.1"></span>ταύτης γε τῆς θερμασίας τὴν διαφορὰν οὔτε Λύκος οὔτε
<span class="lb" data-page="17b.204" data-line="2" id="l17b.204.2"></span>ἄλλος τις ἢ Ἐρασιστράτειος ἢ Ἡροφίλειος ἢ ἐμπειρικὸς
<span class="lb" data-page="17b.204" data-line="3" id="l17b.204.3"></span>ἐγίνωσκε καὶ διὰ τοῦτο κακῶς ἐξηγήσαντο πάμπολλα τῶν ὑφ’
<span class="lb" data-page="17b.204" data-line="4" id="l17b.204.4"></span>Ἱπποκράτους γεγραμμένων. οὐ μὴν τούς γε Ἱπποκρατείους
<span class="lb" data-page="17b.204" data-line="5" id="l17b.204.5"></span>ἄνδρας ἐχρῆν ἐπιλαμβάνεσθαι τῶν δογμάτων αὐτοῦ τὰς
<span class="lb" data-page="17b.204" data-line="6" id="l17b.204.6"></span>ἐξηγήσεις ποιουμένους, ὡς μιᾶς οὔσης τῷ γένει τῆς ἐν τοῖς
<span class="lb" data-page="17b.204" data-line="7" id="l17b.204.7"></span>ζώοις θερμασίας. ἀλλ’ ὅταν ἀκούσωσιν ἢ Ἱπποκράτους ἤ
<span class="lb" data-page="17b.204" data-line="8" id="l17b.204.8"></span>τινος ἄλλου θερμοκοιλίους ὀνομάζοντός τινας, ἐπισκέψασθαι
<span class="lb" data-page="17b.204" data-line="9" id="l17b.204.9"></span>βέλτιον ἦν ὅπως εἴρηται τοὔνομα, πότερον τὸ ἔμφυτον
<span class="lb" data-page="17b.204" data-line="10" id="l17b.204.10"></span>θερμὸν ἐν τῇ γαστρὶ δαψιλὲς ὑπάρχειν ἀποφηναμένου τοῦ
<span class="lb" data-page="17b.204" data-line="11" id="l17b.204.11"></span>τὴν λέξιν εἰπόντος ἢ γράψαντος ἢ τὸ ἕτερον, ὃ πολλάκις
<span class="lb" data-page="17b.204" data-line="12" id="l17b.204.12"></span>μὲν ἐπίκτητον, ἐνίοτε δ’ οὐ φύσει, καί ποτε καὶ παρὰ φύσιν
<span class="lb" data-page="17b.204" data-line="13" id="l17b.204.13"></span>ὀνομάζομεν, ᾧ θερμῷ τοὺς θερμοτέρους συμβέβηκε δακνώδη
<span class="lb" data-page="17b.204" data-line="14" id="l17b.204.14"></span>τε καὶ θερμὴν ἔχειν τὴν ἀναπνοὴν καὶ διὰ τοῦτο
<span class="lb" data-page="17b.204" data-line="15" id="l17b.204.15"></span>πυρέττειν εὐθέως, ἐπειδὰν τύχῃ τὸ δέρμα στεγνωθὲν ὡς οἵ
<span class="lb" data-page="17b.204" data-line="16" id="l17b.204.16"></span>γε τὸ ἕτερον θερμὸν ἔχοντες πλεῖστον, ἐπισχεθείσης τῆς διαπνοῆς,
<span class="lb" data-page="17b.204" data-line="17" id="l17b.204.17"></span>πληθωρικώτεροι μὲν γίνονται, πυρετῷ δ’ οὐχ ἁλίσκονται.
<span class="lb" data-page="17b.204" data-line="18" id="l17b.204.18"></span>διὰ ..... καὶ τοίνυν καὶ ὅτε κατὰ τὴν γαστέρα ﻿
<span class="pb" data-page="17b.205" id="p17b.205"></span>
<span class="lb" data-page="17b.205" data-line="1" id="l17b.205.1"></span>τουτὶ τὸ ἔμφυτον θερμὸν πλεονάζον ἀρίστας ἐργάζεται
<span class="lb" data-page="17b.205" data-line="2" id="l17b.205.2"></span>τὰς πέψεις τῶν σιτίων, ὡς αὐτὸς ἐν ἀφορισμοῖς ἐδήλωσεν
<span class="lb" data-page="17b.205" data-line="3" id="l17b.205.3"></span>εἰπὼν, αἱ κοιλίαι χειμῶνος καὶ ἦρος θερμόταται φύσει
<span class="lb" data-page="17b.205" data-line="4" id="l17b.205.4"></span>καὶ ὕπνοι μακρότατοι. ἐν ταύτῃσιν οὖν τῇσιν ὥρῃσιν καὶ
<span class="lb" data-page="17b.205" data-line="5" id="l17b.205.5"></span>τὰ προσάρματα πλείω δοτέον. καὶ γὰρ τὸ ἔμφυτον θερμὸν
<span class="lb" data-page="17b.205" data-line="6" id="l17b.205.6"></span>πολὺ, τροφῆς οὖν πλείονος δεῖται, σημεῖον αἱ ἡλικίαι καὶ
<span class="lb" data-page="17b.205" data-line="7" id="l17b.205.7"></span>οἱ ἀθληταί. καθάπερ οὖν τῶν τοιούτων κοιλιῶν ἐστι γνώρισμα
<span class="lb" data-page="17b.205" data-line="8" id="l17b.205.8"></span>τὸ πέττειν ἀμέμπτως τὰς τροφὰς, οὕτως τῶν ψυχροτέρων
<span class="lb" data-page="17b.205" data-line="9" id="l17b.205.9"></span>μέν τὸ εἰς ὀξύτητα τρέπειν, τῶν θερμοτέρων δ’
<span class="lb" data-page="17b.205" data-line="10" id="l17b.205.10"></span>εἰς κνισώδη ποιότητα. τοῖς μὲν οὖν καλῶς πέττουσι τὰ
<span class="lb" data-page="17b.205" data-line="11" id="l17b.205.11"></span>σιτία τό θ’ αἷμα χρηστόν ἐστι καὶ σύμμετρος ἕπεται σάρκωσις
<span class="lb" data-page="17b.205" data-line="12" id="l17b.205.12"></span>ἢ καὶ πλείων ἐνίοτε τοῦ δέοντος, ὅταν ἀργότερον αὐτοῖς
<span class="lb" data-page="17b.205" data-line="13" id="l17b.205.13"></span>διαιτωμένοις καὶ λουομένοις, τὸ δ’ ἧττον εἰς εὐσαρκίαν
<span class="lb" data-page="17b.205" data-line="14" id="l17b.205.14"></span>τῇ τοῦ σώματος ἕξει. ἐπειδὰν δὲ φθάσῃ πλῆθος ἀθροισθὲν,
<span class="lb" data-page="17b.205" data-line="15" id="l17b.205.15"></span>εἰς νόσους ἐμβάλλει ὅλον τὸ σῶμα. τοῖς δὲ διὰ τὴν δυσκρασίαν
<span class="lb" data-page="17b.205" data-line="16" id="l17b.205.16"></span>τῆς γαστρὸς ἀπεπτοῦσί τε καὶ διαφθείρουσιν εἰς
<span class="lb" data-page="17b.205" data-line="17" id="l17b.205.17"></span>καπνώδη καὶ κνισώδη ποιότητα τὰ σιτία μοχθηρὸν μὲν
<span class="lb" data-page="17b.205" data-line="18" id="l17b.205.18"></span>ἀθροίζεται κατὰ τὰς φλέβας αἷμα, <span class="milestone ed2page" data-n="9.503" data-unit="ed2page" id="ed2page.9.503"></span>μοχθηρὰ δὲ ἡ
<span class="pb" data-page="17b.206" id="p17b.206"></span>
<span class="lb" data-page="17b.206" data-line="1" id="l17b.206.1"></span>τοῦ σώματος ὅλου γίνεται θρέψις. ἐπὶ τούτων οὖν ἀκούειν
<span class="lb" data-page="17b.206" data-line="2" id="l17b.206.2"></span>σε χρὴ τοῦ προκειμένου λόγου. τῷ μὲν γὰρ ἥπατι καὶ τῇ
<span class="lb" data-page="17b.206" data-line="3" id="l17b.206.3"></span>καρδίᾳ τὸ ἔμφυτον θερμὸν ἐξ ἀρχῆς ὑπάρχει πολὺ, ταῖς
<span class="lb" data-page="17b.206" data-line="4" id="l17b.206.4"></span>σαρξὶ δὲ ἐκ τοῦ αἵματος ἐπεισέρχεται, καὶ διὰ τοῦτο ἀναγκαῖόν
<span class="lb" data-page="17b.206" data-line="5" id="l17b.206.5"></span>ἐστι ψυχρὰς αὐτὰς εἶναι κατὰ τὰς τοιαύτας φύσεις
<span class="lb" data-page="17b.206" data-line="6" id="l17b.206.6"></span>τῶν σωμάτων, ὁποῖα καὶ νῦν ἔγραψεν ὁ Ἱπποκράτης, ὡς ἂν
<span class="lb" data-page="17b.206" data-line="7" id="l17b.206.7"></span>μὴ χορηγουμένας αἷμα δαψιλὲς, ἀλλ’ ὀλίγον τε καὶ μοχθηρόν.
<span class="lb" data-page="17b.206" data-line="8" id="l17b.206.8"></span>ἀμφότερα γὰρ γίνεται τοῖς δυσκράτοις τὴν γαστέρα
<span class="lb" data-page="17b.206" data-line="9" id="l17b.206.9"></span>κατὰ τὴν πυρώδη θερμασίαν, ὑπέρχεσθαι μὲν τὰ σιτία
<span class="lb" data-page="17b.206" data-line="10" id="l17b.206.10"></span>διαφθειρόμενα καὶ διὰ τοῦτο ὀλίγης ἐξ αὐτῶν ἀπολαβεῖν
<span class="lb" data-page="17b.206" data-line="11" id="l17b.206.11"></span>τὸ σῶμα τροφῆς, εἶναι δὲ καὶ αὐτὴν ταύτην οὐκ ἀγαθὴν
<span class="lb" data-page="17b.206" data-line="12" id="l17b.206.12"></span>διὰ τὸ μὴ πεπέφθαι καλῶς. οὐ γὰρ οἷόν τε γεννηθῆναι
<span class="lb" data-page="17b.206" data-line="13" id="l17b.206.13"></span>χρηστὸν αἷμα κατὰ τὸ ἧπάρ τε καὶ τὰς φλέβας, ἀπεπτηθέντων
<span class="lb" data-page="17b.206" data-line="14" id="l17b.206.14"></span>τε καὶ διαφθαρέντων ἐν τῇ γαστρὶ τῶν σιτίων. εἰ
<span class="lb" data-page="17b.206" data-line="15" id="l17b.206.15"></span>μὲν οὖν ὀλίγον, οὐ μὴν μοχθηρὸν ἦν τὸ κατὰ τὰς φλέβας
<span class="lb" data-page="17b.206" data-line="16" id="l17b.206.16"></span>αἷμα, συνέβαινεν ἂν ἑλκύσαι αὐτὸ τὰς σάρκας, αὐτὰς μὲν
<span class="lb" data-page="17b.206" data-line="17" id="l17b.206.17"></span>ἧττον τρέφον, ἐκκενοῦν δ’ ἐκείνας, ὡς συνεστάλθαι τε καὶ
<span class="lb" data-page="17b.206" data-line="18" id="l17b.206.18"></span>φαίνεσθαι μόγις. ἐπεὶ δὲ οὐ μόνον ὀλίγον, ἀλλὰ καὶ μοχθηρόν
<span class="pb" data-page="17b.207" id="p17b.207"></span>
<span class="lb" data-page="17b.207" data-line="1" id="l17b.207.1"></span>ἐστιν, οὐδὲ τόθ’ ἑλκύσουσι, κἂν δέωνται, καθάπερ οὐδ’
<span class="lb" data-page="17b.207" data-line="2" id="l17b.207.2"></span>ἡμεῖς αὐτοὶ προσιέμεθα τὰ κεκνισωμένα καὶ τινας ἑτέρας
<span class="lb" data-page="17b.207" data-line="3" id="l17b.207.3"></span>μοχθηρὰς ἔχοντα ποιότητας ἐδέσματα, κἂν πάνυ σφόδρα
<span class="lb" data-page="17b.207" data-line="4" id="l17b.207.4"></span>τροφῆς ὀρεγόμεθα. καὶ γὰρ καὶ ἡ <span class="milestone ed1page" data-n="5.504" data-unit="ed1page" id="ed1page.5.504"></span>ὄρεξις αὐτὴ παύεται
<span class="lb" data-page="17b.207" data-line="5" id="l17b.207.5"></span>γευσαμένων ἡμῶν τοιούτου σιτίου. κατὰ τοῦτ’ οὖν αἱ
<span class="lb" data-page="17b.207" data-line="6" id="l17b.207.6"></span>σάρκες ἐκ τῶν φλεβῶν ὀλίγον ἕλκουσιν εἰς τρέψιν αὐτὸ τὸ
<span class="lb" data-page="17b.207" data-line="7" id="l17b.207.7"></span>ἀναγκαιότατον, ὡς κατὰ βραχὺ χρόνῳ πλείονι κατὰ τὰς
<span class="lb" data-page="17b.207" data-line="8" id="l17b.207.8"></span>φλέβας ἀθροίζεσθαι μοχθηρὸν αἷμα. καὶ διὰ τοῦτ’ ἐν ταῖς
<span class="lb" data-page="17b.207" data-line="9" id="l17b.207.9"></span>φλεβοτομίαις οὐκ ἂν ἴδοις ποτὲ τῶν τοιούτων ἀνθρώπων
<span class="lb" data-page="17b.207" data-line="10" id="l17b.207.10"></span>ἐρυθρὸν αἷμα ῥέον, ἀλλ’ ὡς ἂν εἴποι τις ἑτέραν ἔχον χρόαν
<span class="lb" data-page="17b.207" data-line="11" id="l17b.207.11"></span>εὑρίσκεται τοῦτο, εὐθὺς δὲ καὶ δυσῶδες. καὶ εἰ ἐκ πολλοῦ
<span class="lb" data-page="17b.207" data-line="12" id="l17b.207.12"></span>χρόνου μὴ εἴη κεκενωμένος ὁ ἄνθρωπος, μέλαν φαίνεται
<span class="lb" data-page="17b.207" data-line="13" id="l17b.207.13"></span>τὸ αἷμα τὸ κατὰ τὴν φλεβοτομίαν ἐκκενούμενον, ἄλλοτ’
<span class="lb" data-page="17b.207" data-line="14" id="l17b.207.14"></span>ἄλλην ἔχον ἐν πάχει τε καὶ λεπτότητι σύστασιν, ἐνίοτε μὲν
<span class="lb" data-page="17b.207" data-line="15" id="l17b.207.15"></span>ὀῤῥῶδες καὶ λεπτότερον, ἐνίοτε δὲ παχύτερον ὥσπερ δὴ καὶ
<span class="lb" data-page="17b.207" data-line="16" id="l17b.207.16"></span>λίαν παχὺ καὶ μέλαν φαίνεταί ποτε, παραπλήσιον ὑγρᾷ
<span class="lb" data-page="17b.207" data-line="17" id="l17b.207.17"></span>πίττῃ. ταῦτ’ οὖν ἅπαντα τὰ νῦν ἐπικεφαλαίως εἰρημένα
<span class="pb" data-page="17b.208" id="p17b.208"></span>
<span class="lb" data-page="17b.208" data-line="1" id="l17b.208.1"></span>κατ’ ἄλλα μέν τινα τῶν εἰρημένων ὑπομνημάτων καὶ μάλιστα
<span class="lb" data-page="17b.208" data-line="2" id="l17b.208.2"></span>τῆς θεραπευτικῆς μεθόδου τελέως ἐξείργασται, νυνὶ δὲ
<span class="lb" data-page="17b.208" data-line="3" id="l17b.208.3"></span>διὰ συντόμων εἴρηται παραλελειμμένα τοῖς ἐξηγηταῖς. εἰώθασι
<span class="lb" data-page="17b.208" data-line="4" id="l17b.208.4"></span>γὰρ πλεονάζειν μὲν ἐν τοῖς ἀχρήστοις, ἐκλείπειν δ’
<span class="lb" data-page="17b.208" data-line="5" id="l17b.208.5"></span>ἐν τοῖς χρησιμωτάτοις. ἐγὼ γοῦν ἐπειδὴ πάνυ χρήσιμός
<span class="lb" data-page="17b.208" data-line="6" id="l17b.208.6"></span>ἐστιν ὁ προκείμενος λόγος, ἀναλαβὼν αὐτὸν ἐπὶ κεφαλαίων
<span class="lb" data-page="17b.208" data-line="7" id="l17b.208.7"></span>αὖθις ἐρῶ, συνάψας τῇ τῆς προκειμένης ῥήσεως ἐξηγήσει.
<span class="lb" data-page="17b.208" data-line="8" id="l17b.208.8"></span>θερμοκοιλίους μὲν ἡγητέον αὐτὸν λέγειν, οὐχ ὥσπερ τοὺς
<span class="lb" data-page="17b.208" data-line="9" id="l17b.208.9"></span>παῖδας εἶπε καὶ τοὺς ἀθλητὰς πολὺ τὸ ἔμφυτον ἔχειν θερμὸν,
<span class="lb" data-page="17b.208" data-line="10" id="l17b.208.10"></span>οὐδ’ ὡς ἐν χειμῶνι τὰς κοιλίας τῷ φυσικῷ θερμοτάτας
<span class="lb" data-page="17b.208" data-line="11" id="l17b.208.11"></span>θερμῷ ὑπάρχειν, ἀλλ’ ὡς τὸ δακνῶδές τε καὶ μοχθηρὸν
<span class="lb" data-page="17b.208" data-line="12" id="l17b.208.12"></span>θερμὸν οὐκ ὀλίγον ἔχοντας ἐν τῇ δυσκράτῳ γαστρί. τοὺς
<span class="lb" data-page="17b.208" data-line="13" id="l17b.208.13"></span>τοιούτους δὲ ψυχροσάρκους εἰκότως ὠνόμασεν, ἀτροφοῦντας
<span class="lb" data-page="17b.208" data-line="14" id="l17b.208.14"></span>ἀπορίᾳ χρηστῆς τε ἅμα καὶ δαψιλοῦς τροφῆς, ἣν ἐκ τοῦ
<span class="lb" data-page="17b.208" data-line="15" id="l17b.208.15"></span>κατὰ φύσιν αἵματος ἔχουσιν ἐν τοῖς εὐκράτοις σώμασιν.
<span class="lb" data-page="17b.208" data-line="16" id="l17b.208.16"></span>ἕπεται δὲ τῇ τοῦ αἵματος ἐνδείᾳ ψυχρὰς γίνεσθαι τὰς
<span class="lb" data-page="17b.208" data-line="17" id="l17b.208.17"></span>σάρκας, ἐπίκτητον δὴ τὴν θερμασίαν ἐξ αἵματος ἐχούσας,
<span class="pb" data-page="17b.209" id="p17b.209"></span>
<span class="lb" data-page="17b.209" data-line="1" id="l17b.209.1"></span>οὐκ οἰκείαν, οὐδ’ ἔμφυτον ὡς ἧπάρ τε καὶ καρδία. λεπτοὶ
<span class="lb" data-page="17b.209" data-line="2" id="l17b.209.2"></span>δὲ ἐξ ἀνάγκης οὗτοι γίνονται διὰ τὴν ἔνδειαν τῶν σαρκῶν,
<span class="lb" data-page="17b.209" data-line="3" id="l17b.209.3"></span>ὧν αἱ μειώσεις τε καὶ αὐξήσεις εἰς λεπτότητα καὶ παχύτητα
<span class="lb" data-page="17b.209" data-line="4" id="l17b.209.4"></span>τὸ σύμπαν σῶμα προάγουσι. λέγει δὲ τοὺς αὐτοὺς
<span class="lb" data-page="17b.209" data-line="5" id="l17b.209.5"></span>τούτους ἐπιφλέβους ὑπάρχειν ὥσπερ εἰ καὶ οὕτως
<span class="lb" data-page="17b.209" data-line="6" id="l17b.209.6"></span><span class="milestone ed2page" data-n="9.504" data-unit="ed2page" id="ed2page.9.504"></span>εἶπε· τοῖς τοιούτοις ἐπιφανεῖς αἱ φλέβες εἰσὶ, τουτέστιν
<span class="lb" data-page="17b.209" data-line="7" id="l17b.209.7"></span>ἐκκείμεναι, ὡς ἂν αὗταί γε πλήρεις αἵματος οὖσαι καὶ γεγυμνωμέναι
<span class="lb" data-page="17b.209" data-line="8" id="l17b.209.8"></span>διὰ τὴν ἔνδειαν τῶν σκεπουσῶν αὐτὰς σαρκῶν.
<span class="lb" data-page="17b.209" data-line="9" id="l17b.209.9"></span>ἀλλὰ καὶ ὀξυθυμοτέρους αὐτοὺς εἶναί φησι, οὐχ ἁπλῶς
<span class="lb" data-page="17b.209" data-line="10" id="l17b.209.10"></span>ὀξυθύμους ἢ ὑπερβολικῶς ὀξυθυμοτάτους, ὅπερ ἂν ἔπαθον
<span class="lb" data-page="17b.209" data-line="11" id="l17b.209.11"></span>εἰ τὸ κατὰ τὴν καρδίαν θερμὸν ἦν πάμπολυ. τὸ δ’ ἐν τῇ
<span class="lb" data-page="17b.209" data-line="12" id="l17b.209.12"></span>γαστρὶ τῇ κακώσει τοῦ στόματος αὐτῆς ὀξυθυμοτέρους ἐργάζεται.
<span class="lb" data-page="17b.209" data-line="13" id="l17b.209.13"></span>δέδεικται γὰρ ὡς καὶ τοῦτο τὸ μόριον ἑαυτῷ συνδιατίθησι
<span class="lb" data-page="17b.209" data-line="14" id="l17b.209.14"></span>τὴν ψυχὴν, ἀργαλεωτέρους μὲν ἐργαζόμενον εἰς
<span class="lb" data-page="17b.209" data-line="15" id="l17b.209.15"></span>τὸ νοῆσαι καὶ πρᾶξαι, καθ’ ὃν ἂν χρόνον ἑαυτοῦ γένηται
<span class="lb" data-page="17b.209" data-line="16" id="l17b.209.16"></span>ψυχρότερον. ἑτοιμοτέρους δὲ καὶ ὀργιζομένους ἐπὶ μᾶλλον
<span class="lb" data-page="17b.209" data-line="17" id="l17b.209.17"></span>θερμανθὲν, οὐ τῇ κατὰ φύσιν δηλονότι θερμασίᾳ, τῇ δ’
<span class="lb" data-page="17b.209" data-line="18" id="l17b.209.18"></span>ἐπικτήτῳ τε καὶ παρὰ φύσιν, περὶ ἧς ὁ λόγος ὅδε σύμπας ﻿
<span class="pb" data-page="17b.210" id="p17b.210"></span>
<span class="lb" data-page="17b.210" data-line="1" id="l17b.210.1"></span>ἡμῖν διήνυται. τοῖς δ’ Ἱπποκρατείους μὲν ἑαυτοὺς ὀνομάσασιν,
<span class="lb" data-page="17b.210" data-line="2" id="l17b.210.2"></span>ἀγνοοῦσι δὲ τὰ κυριώτατα δόγματα τῆς Ἱπποκράτους
<span class="lb" data-page="17b.210" data-line="3" id="l17b.210.3"></span>τέχνης, οἷς καὶ τὰ διὰ τῆς ἐμπειρίας φαινόμενα μαρτυρεῖ,
<span class="lb" data-page="17b.210" data-line="4" id="l17b.210.4"></span>μέμψασθαι δίκαιον, οὐχ ὡς ἡμεῖς εἰρήκαμεν, ἀλλ’ ἑτέρως
<span class="lb" data-page="17b.210" data-line="5" id="l17b.210.5"></span>ποιησαμένοις τὴν ἐξήγησιν. οἴονται γὰρ ἐπὶ τῶν θερμοτέρων
<span class="lb" data-page="17b.210" data-line="6" id="l17b.210.6"></span>κοιλιῶν τὰ τοῦ συμφύτου θερμοῦ ῥέπειν εἰς τὸ βάθος,
<span class="lb" data-page="17b.210" data-line="7" id="l17b.210.7"></span>ἀπολείπειν δὲ τὰ ἐκτὸς μέρη, καὶ διὰ τοῦτο ψυχροσάρκους
<span class="lb" data-page="17b.210" data-line="8" id="l17b.210.8"></span>ἐργάζεσθαι τοὺς ἀνθρώπους. ἀλλ’ αἱ τοιαῦται ῥοπαὶ κατὰ
<span class="lb" data-page="17b.210" data-line="9" id="l17b.210.9"></span>μὲν τὰς ὥρας καὶ τὰς χώρας καὶ ὅλως τὰς καταστάσεις τοῦ
<span class="lb" data-page="17b.210" data-line="10" id="l17b.210.10"></span>περιέχοντος καὶ ἐγρηγόρσεις τε καὶ ὕπνους γίνονται, καθάπερ
<span class="lb" data-page="17b.210" data-line="11" id="l17b.210.11"></span>γε κᾀν τοῖς ψυχικοῖς πάθεσι, λύπαις καὶ φόβοις,
<span class="lb" data-page="17b.210" data-line="12" id="l17b.210.12"></span>ἡδοναῖς τε σωματικαῖς καὶ χαραῖς ψυχικαῖς. οὔτε δὲ φυσικὴ
<span class="lb" data-page="17b.210" data-line="13" id="l17b.210.13"></span>κατασκευὴ σώματος οὔθ’ ἡλικία ἐργάζεται τοιαύτην
<span class="lb" data-page="17b.210" data-line="14" id="l17b.210.14"></span>μετάστασιν ἐμφύτου θερμασίας, ἀλλ’ εἰσὶν, ὡς κᾀν τοῖς ὑγιεινοῖς
<span class="lb" data-page="17b.210" data-line="15" id="l17b.210.15"></span>ἐδείχθη, μοχθηραὶ κατασκευαὶ σώματος, ἔνια μὲν
<span class="lb" data-page="17b.210" data-line="16" id="l17b.210.16"></span>ἐν ὅλῳ τῷ ζώῳ δυσκρασίαν ἔχουσαι, τινὲς δ’ ἐν τῇ τῶν
<span class="lb" data-page="17b.210" data-line="17" id="l17b.210.17"></span>μορίων ἀνωμάλῳ κατασκευῇ, καθάπερ καὶ ἡ κατὰ τὴν προκειμένην
<span class="lb" data-page="17b.210" data-line="18" id="l17b.210.18"></span>ῥήσιν εἰρημένη, περὶ τῶν ἐν μοχθηρᾷ καταστάσει
<span class="pb" data-page="17b.211" id="p17b.211"></span>
<span class="lb" data-page="17b.211" data-line="1" id="l17b.211.1"></span>τὴν κοιλίαν ἐχόντων, οὐκ ἐν ἀρίστῃ καθάπερ, αἱ τὸ ἔμφυτον
<span class="lb" data-page="17b.211" data-line="2" id="l17b.211.2"></span>ἔχουσαι θερμὸν πολύ. καὶ διὰ τοῦτο εἰς εὐσαρκίαν
<span class="lb" data-page="17b.211" data-line="3" id="l17b.211.3"></span>συντελοῦσαι τὰ μέγιστα καὶ παχύνουσι τὴν ἕξιν, οὐ καθαιροῦσι
<span class="lb" data-page="17b.211" data-line="4" id="l17b.211.4"></span>καὶ λεπτύνονται ταῖς δυσκράτοις ὁμοίως.
</p>
<span class="lb rule" data-page="17b.211" data-line="5" id="l17b.211.5"></span>
          </article>

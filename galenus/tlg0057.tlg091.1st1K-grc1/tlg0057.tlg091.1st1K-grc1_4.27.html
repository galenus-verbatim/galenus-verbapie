<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.27">
<span class="pb page1" data-page="17b.211" id="p17b.211"></span>
<span class="milestone ed1page page1" data-n="5.504" data-unit="ed1page" id="ed1page.5.504"></span>
<span class="milestone ed2page page1" data-n="9.504" data-unit="ed2page" id="ed2page.9.504"></span>
<span class="lb head" data-page="17b.211" data-line="15" id="l17b.211.15"></span>
            <blockquote class="quote lemma">
<span class="lb" data-page="17b.211" data-line="16" id="l17b.211.16"></span><span class="milestone ed2page" data-n="9.505" data-unit="ed2page" id="ed2page.9.505"></span>Τράγος ὁκότερος ἂν φανῇ ἔξω ὄρχης, ἢν μὲν δεξιὸς,
<span class="lb" data-page="17b.211" data-line="17" id="l17b.211.17"></span>ἄῤῥεν, εὐώνυμος δὲ θῆλυ.
</blockquote>
<span class="lb rule" data-page="17b.211" data-line="18" id="l17b.211.18"></span>
            <span class="pb" data-page="17b.212" id="p17b.212"></span>
            <p>
<span class="lb" data-page="17b.212" data-line="1" id="l17b.212.1"></span>Ἐν τῇ μεταβολῇ τῆς τῶν παίδων ἡλικίας εἰς τὴν τῶν
<span class="lb" data-page="17b.212" data-line="2" id="l17b.212.2"></span>μειρακίων, ὥσπερ ἥ τε τοῦ σπέρματος αὐτοῖς γένεσις ἄρχεται
<span class="lb" data-page="17b.212" data-line="3" id="l17b.212.3"></span>καὶ τριχῶν τῶν ἐπὶ τοῖς αἰδοίοις, οὕτω καὶ ἡ τῶν ὄρχεων
<span class="lb" data-page="17b.212" data-line="4" id="l17b.212.4"></span>αὔξησις ἀθρόα, καθάπερ γε ταῖς παρθένοις ἡ τῶν
<span class="lb" data-page="17b.212" data-line="5" id="l17b.212.5"></span>τιτθῶν ἅμα τῇ τῶν καταμηνίων φορᾷ. τηνικαῦτα τοίνυν
<span class="lb" data-page="17b.212" data-line="6" id="l17b.212.6"></span>καὶ ἡ τῆς φωνῆς γίνεται μεταβολὴ τοῖς ἄῤῥεσι μάλιστα,
<span class="lb" data-page="17b.212" data-line="7" id="l17b.212.7"></span>πρότερον γὰρ ὄντες ὀξύφωνοι, τελέως μὲν ἡβήσαντες ἀποτελοῦνται
<span class="lb" data-page="17b.212" data-line="8" id="l17b.212.8"></span>βαρύφωνοι, κατὰ δὲ τὸν μεταξὺ χρόνον οἱονεὶ
<span class="lb" data-page="17b.212" data-line="9" id="l17b.212.9"></span>βραγχώδης αὐτοῖς ἡ φωνὴ γίνεται. διὰ τί μὲν οὖν ἐπιφαίνεται
<span class="lb" data-page="17b.212" data-line="10" id="l17b.212.10"></span>ταῦτα πάντα κατὰ τὴν εἰρημένην ἡλικίαν, ὁ παρὼν
<span class="lb" data-page="17b.212" data-line="11" id="l17b.212.11"></span>οὐ χρῄζει λόγος ἀναζητεῖν· ὅτι δ’ ἐπιφαίνεται ταῦτα
<span class="lb" data-page="17b.212" data-line="12" id="l17b.212.12"></span>πάντα καὶ ἡ ἐμπειρία δείκνυσιν, ὥσπερ γε καὶ ὅτι τῶν
<span class="lb" data-page="17b.212" data-line="13" id="l17b.212.13"></span>ὄρχεων εἰ μὲν ὁ δεξιὸς πρότερον εἰς ὄγκον ἀρθείη, τὰ
<span class="lb" data-page="17b.212" data-line="14" id="l17b.212.14"></span>τοιαῦτα μειράκια τελεωθέντα καὶ ἀνδρωθέντα παῖδας ἄῤῥενας
<span class="lb" data-page="17b.212" data-line="15" id="l17b.212.15"></span>ἰσχύει μᾶλλον ἤπερ θηλείας. εἰ δ’ ὁ ἀριστερὸς ἔμπαλιν,
<span class="lb" data-page="17b.212" data-line="16" id="l17b.212.16"></span>οὕτω δὲ καὶ περὶ τῆς μήτρας φρονεῖ. κατὰ γοῦν
<span class="lb" data-page="17b.212" data-line="17" id="l17b.212.17"></span>τοὺς ἀφορισμοὺς ἔγραψεν, ἔμβρυα τὰ μὲν ἄῤῥενα ἐν τοῖς
<span class="lb" data-page="17b.212" data-line="18" id="l17b.212.18"></span>δεξιοῖς, τὰ δὲ θήλεια ἐν τοῖσιν ἀριστεροῖσι μᾶλλον. ἅπερ
<span class="pb" data-page="17b.213" id="p17b.213"></span>
<span class="lb" data-page="17b.213" data-line="1" id="l17b.213.1"></span>οὖν εἴρηταί μοι περὶ τοῦδε κατὰ τὴν τῶν ἀφορισμῶν ἐξήγησιν,
<span class="lb" data-page="17b.213" data-line="2" id="l17b.213.2"></span>ἐπὶ τὸν ἐνεστῶτα μετοίσεις λόγον, αἰτίας μιᾶς οὔσης
<span class="lb" data-page="17b.213" data-line="3" id="l17b.213.3"></span>κοινῆς, ἐπί τε τῶν ἄῤῥένων καὶ τῶν θηλειῶν δι’ ἣν τὰ μὲν
<span class="lb" data-page="17b.213" data-line="4" id="l17b.213.4"></span>ἀριστερὰ μέρη τῶν θηλειῶν ἐστι γεννητικὰ, τῶν δ’ ἀῤῥένων
<span class="lb" data-page="17b.213" data-line="5" id="l17b.213.5"></span>τὰ δεξιά. λέλεκται δὲ περὶ τούτου κᾀν τοῖς περὶ
<span class="lb" data-page="17b.213" data-line="6" id="l17b.213.6"></span>χρείας μορίων.
</p>
<span class="lb rule" data-page="17b.213" data-line="7" id="l17b.213.7"></span>
          </article>

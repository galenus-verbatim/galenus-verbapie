<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.28">
<span class="pb page1" data-page="17b.213" id="p17b.213"></span>
<span class="milestone ed1page page1" data-n="5.504" data-unit="ed1page" id="ed1page.5.504"></span>
<span class="milestone ed2page page1" data-n="9.505" data-unit="ed2page" id="ed2page.9.505"></span>
<span class="lb head" data-page="17b.213" data-line="8" id="l17b.213.8"></span>
            <blockquote class="quote lemma">
<span class="lb" data-page="17b.213" data-line="9" id="l17b.213.9"></span>Ὀφθαλμοὶ ὡς ἂν ἰσχύωσιν, οὕτω καὶ γυῖον καὶ χροὴ ἐπὶ
<span class="lb" data-page="17b.213" data-line="10" id="l17b.213.10"></span>τὸ κάκιον ἢ βέλτιον ἐπιδίδωσιν.
</blockquote>
<span class="lb rule" data-page="17b.213" data-line="11" id="l17b.213.11"></span>
            <p>
<span class="lb" data-page="17b.213" data-line="12" id="l17b.213.12"></span>Εὔδηλον δὲ ὅτι προσυπακοῦσαι χρὴ τὸ ὡς ἂν ἰσχύος
<span class="lb" data-page="17b.213" data-line="13" id="l17b.213.13"></span>τε ἔχωσιν, ὅπερ ἔνιοι καὶ προσέγραψαν. ἡ γοῦν διάνοια
<span class="lb" data-page="17b.213" data-line="14" id="l17b.213.14"></span>τῆς ῥήσεως, ὡς ἐμοὶ δοκεῖ κάλλιστά τις ἐξηγήσασθαι, παραλιπὼν
<span class="lb" data-page="17b.213" data-line="15" id="l17b.213.15"></span>τὴν μοχθηρῶς εἰρημένην τοῖς πλείστοις, ἥδ’ ἂν
<span class="lb" data-page="17b.213" data-line="16" id="l17b.213.16"></span>μάλιστα <span class="milestone ed1page" data-n="5.505" data-unit="ed1page" id="ed1page.5.505"></span>γένοιτο· ἡγοῦμαι τὸν Ἱπποκράτην διδάσκειν
<span class="lb" data-page="17b.213" data-line="17" id="l17b.213.17"></span>ὅπως ἄν τις ἀπὸ τῶν ὀφθαλμῶν διαγινώσκῃ περὶ τῆς ἐν
<span class="lb" data-page="17b.213" data-line="18" id="l17b.213.18"></span>ὅλῳ τῷ σώματι διαθέσεως. ἐπεὶ δὲ μάλισθ’ οὗτοι τὴν βεβαιοτάτην
<span class="pb" data-page="17b.214" id="p17b.214"></span>
<span class="lb" data-page="17b.214" data-line="1" id="l17b.214.1"></span>ἐνδείκνυνται διάγνωσιν, ἐπὶ γοῦν τῶν λειποθυμησάντων
<span class="lb" data-page="17b.214" data-line="2" id="l17b.214.2"></span>ἢ ἄλλως ἐκλυθέντων τὴν δύναμιν οὔτε θεασάμενος
<span class="lb" data-page="17b.214" data-line="3" id="l17b.214.3"></span>χεῖρά τις ἢ σκέλος ἢ τοῦ προσώπου τἄλλα μόρια χωρὶς
<span class="lb" data-page="17b.214" data-line="4" id="l17b.214.4"></span>τῶν ὀφθαλμῶν ἐξευρεῖν τι δυνήσεται, περὶ τῆς κατὰ δύναμιν
<span class="lb" data-page="17b.214" data-line="5" id="l17b.214.5"></span>ἀῤῥωστίας τε καὶ ῥώμης, ὥσπερ εἰ τοὺς ὀφθαλμοὺς
<span class="lb" data-page="17b.214" data-line="6" id="l17b.214.6"></span>θεάσαιτο, προδήλως γὰρ ἐν αὐτοῖς εὐτονία τε καὶ ἀτονία
<span class="lb" data-page="17b.214" data-line="7" id="l17b.214.7"></span>φαίνεται, τινῶν μὲν οὖν ὀξυδερκότων ἀναπεπταμένων τῶν
<span class="lb" data-page="17b.214" data-line="8" id="l17b.214.8"></span>βλεφάρων, ἐνίων δὲ μηδὲ διοῖξαι τελέως αὐτὰ δυναμένων.
<span class="lb" data-page="17b.214" data-line="9" id="l17b.214.9"></span>καὶ ἡ χρόα δ’ αὑτῶν καὶ ὁ ὄγκος ἐνδείκνυταί τι περὶ τῆς
<span class="lb" data-page="17b.214" data-line="10" id="l17b.214.10"></span>δυνάμεως. ἀῤῥωστούσης μὲν γὰρ αὐτῆς οἱ ὀφθαλμοὶ
<span class="lb" data-page="17b.214" data-line="11" id="l17b.214.11"></span><span class="milestone ed2page" data-n="9.506" data-unit="ed2page" id="ed2page.9.506"></span>κοῖλοί τε καὶ αὐχμηροὶ καὶ κακόχροοι φαίνονται. ῥωσθείσης
<span class="lb" data-page="17b.214" data-line="12" id="l17b.214.12"></span>δ’ εὐχροοῦσί τε καὶ εἰς ὄγκους αἴρονται καὶ στιλπνὴν
<span class="lb" data-page="17b.214" data-line="13" id="l17b.214.13"></span>ἔχουσιν ὑγρότητα. ταῦτα μὲν οὖν ἐναργῶς φαίνεται
<span class="lb" data-page="17b.214" data-line="14" id="l17b.214.14"></span>γινόμενα καὶ χωρὶς τοῦ τὴν αἰτίαν ἐπίστασθαι, δι’ ἣν γίνεται.
<span class="lb" data-page="17b.214" data-line="15" id="l17b.214.15"></span>δήλη δὲ καὶ ἡ αἰτία τοῖς ἐπισταμένοις ὁποία
<span class="lb" data-page="17b.214" data-line="16" id="l17b.214.16"></span>ἐστὶν ἡ φύσις τῶν ὀφθαλμῶν, ὅπερ ἐν ἄλλοις τε καὶ τοῖς
<span class="lb" data-page="17b.214" data-line="17" id="l17b.214.17"></span>ὀπτικοῖς λόγοις ἀπεδείξαμεν, ὡς αὐγοειδὲς πνεῦμα ψυχικὸν
<span class="lb" data-page="17b.214" data-line="18" id="l17b.214.18"></span>ἐξ ἐγκεφάλου πλεῖστον εἰς ὀφθαλμοὺς παραγίνεται. τοῦτ’
<span class="pb" data-page="17b.215" id="p17b.215"></span>
<span class="lb" data-page="17b.215" data-line="1" id="l17b.215.1"></span>οὖν ὅταν ἄῤῥωστον ἢ ὀλίγον ᾖ, κατὰ τοὺς ὀφθαλμοὺς τὰ
<span class="lb" data-page="17b.215" data-line="2" id="l17b.215.2"></span>ἄρτι λελεγμένα συμπτώματα συμβαίνουσι καὶ ἡ χροιὴ δὲ,
<span class="lb" data-page="17b.215" data-line="3" id="l17b.215.3"></span>φησὶ, τουτέστι τὸ χρῶμα, μεταβάλλει πρὸς τὸ βέλτιον ἢ
<span class="lb" data-page="17b.215" data-line="4" id="l17b.215.4"></span>χεῖρον. εὔδηλον δὲ εἴτε περὶ τῶν ὀφθαλμῶν ἔτι ποιεῖται
<span class="lb" data-page="17b.215" data-line="5" id="l17b.215.5"></span>τὸν λόγον εἴτε περὶ τῆς καθ’ ὅλον τὸ σῶμα χροίης, ἑκάτερον
<span class="lb" data-page="17b.215" data-line="6" id="l17b.215.6"></span>γὰρ αὐτῶν ἀληθές ἐστι, τῶν μὲν ὀφθαλμῶν ὥσπερ
<span class="lb" data-page="17b.215" data-line="7" id="l17b.215.7"></span>ἰσχὺν καὶ ἀσθένειαν, οὕτω καὶ εὔχροιάν τε καὶ δύσχροιαν
<span class="lb" data-page="17b.215" data-line="8" id="l17b.215.8"></span>ὑπαλλαττομένων, ἀκολουθούσης δὲ τούτοις καὶ τῆς καθ’ ὅλον
<span class="lb" data-page="17b.215" data-line="9" id="l17b.215.9"></span>τὸ σῶμα διαθέσεως. ἐὰν μὲν γὰρ εὐχροῶσιν οἱ ὀφθαλμοὶ,
<span class="lb" data-page="17b.215" data-line="10" id="l17b.215.10"></span>τὸ γυῖον ὑγιεινῶς ἔχειν δηλοῦσι, τουτέστι τὸ σῶμα ὅλον.
<span class="lb" data-page="17b.215" data-line="11" id="l17b.215.11"></span>κακόχροιαν δέ τινα ἔχοντες καὶ εὐθὺς τὸ πᾶν βεβλάφθαι
<span class="lb" data-page="17b.215" data-line="12" id="l17b.215.12"></span>δηλοῦσι. θᾶττον δὲ τῶν ἄλλων μορίων ἐν ὀφθαλμοῖς ἡ
<span class="lb" data-page="17b.215" data-line="13" id="l17b.215.13"></span>μεταβολὴ φαίνεται τῶν χρωμάτων διὰ τὸ καθαρόν τε καὶ
<span class="lb" data-page="17b.215" data-line="14" id="l17b.215.14"></span>λαμπρὸν αὐτῶν, οὐ μόνον δὲ τοῦτο δύναται σημαίνειν ἡ
<span class="lb" data-page="17b.215" data-line="15" id="l17b.215.15"></span>λέξις, ἀλλὰ τὴν ἐν ὅλῳ τῷ σώματι μεταβολὴν τῆς χρόας
<span class="lb" data-page="17b.215" data-line="16" id="l17b.215.16"></span>ἕπεσθαι τοῖς κατὰ τὸν ὀφθαλμὸν σημείοις. ἀπὸ μὲν οὖν
<span class="lb" data-page="17b.215" data-line="17" id="l17b.215.17"></span>τῶν ὀφθαλμῶν οὕτως ἡ διάγνωσις ἐφ’ ὅλον τὸ σῶμα μετάγεσθαι
<span class="lb" data-page="17b.215" data-line="18" id="l17b.215.18"></span>δύναται, καθ’ ἑαυτὴν δὲ τὴν λέξιν ἐξηγεῖσθαι δυνατὸν ﻿
<span class="pb" data-page="17b.216" id="p17b.216"></span>
<span class="lb" data-page="17b.216" data-line="1" id="l17b.216.1"></span>ἄνευ τῶν ὀφθαλμῶν, ἐὰν συνάπτῃ τις αὐτῇ τὴν ἐπιφερομένην.
<span class="lb" data-page="17b.216" data-line="2" id="l17b.216.2"></span>ἑξῆς οὖν ἀπ’ ἄλλης ἀρχῆς οὕτως αὕτὴν
<span class="lb" data-page="17b.216" data-line="3" id="l17b.216.3"></span>ἐξηγήσομαι.
</p>
<span class="lb rule" data-page="17b.216" data-line="4" id="l17b.216.4"></span>
          </article>

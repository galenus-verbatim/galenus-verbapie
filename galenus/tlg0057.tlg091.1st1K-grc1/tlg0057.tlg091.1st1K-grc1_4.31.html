<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.31">
<span class="pb page1" data-page="17b.219" id="p17b.219"></span>
<span class="milestone ed1page page1" data-n="5.505" data-unit="ed1page" id="ed1page.5.505"></span>
<span class="milestone ed2page page1" data-n="9.507" data-unit="ed2page" id="ed2page.9.507"></span>
<span class="lb head" data-page="17b.219" data-line="15" id="l17b.219.15"></span>
            <blockquote class="quote lemma">
<span class="lb" data-page="17b.219" data-line="16" id="l17b.219.16"></span>Τὰ δὲ ζωτικὰ ἐναντία.
</blockquote>
<span class="lb rule" data-page="17b.219" data-line="17" id="l17b.219.17"></span>
            <span class="pb" data-page="17b.220" id="p17b.220"></span>
            <p>
<span class="lb" data-page="17b.220" data-line="1" id="l17b.220.1"></span><span class="milestone ed2page" data-n="9.508" data-unit="ed2page" id="ed2page.9.508"></span>Μάχεται τοῦτο φανερῶς τοῖς εἰρῆσθαι νομίζουσι
<span class="lb" data-page="17b.220" data-line="2" id="l17b.220.2"></span>θανατῶδες σημεῖον ἐν τῇ ῥινὶ τὸν θερμότατον πυρετόν.
<span class="lb" data-page="17b.220" data-line="3" id="l17b.220.3"></span>ὡς γὰρ ἀνταποδιδοὺς τῷ κατ’ ἀρχὴν εἰρημένῳ σημεῖα
<span class="lb" data-page="17b.220" data-line="4" id="l17b.220.4"></span>θανατώδεα νῦν ἔγραψε, τὰ δὲ ζωτικὰ ἐναντία. καίτοι
<span class="lb" data-page="17b.220" data-line="5" id="l17b.220.5"></span>κατὰ τὴν ἐκείνων ἐξήγησιν οὐ συνῆπται τῷ, θανατώδη
<span class="lb" data-page="17b.220" data-line="6" id="l17b.220.6"></span>σημεῖα, τὸ κατὰ ταῦτα γεγραμμένον, ἀνὰ ῥῖνα θερμότατον,
<span class="lb" data-page="17b.220" data-line="7" id="l17b.220.7"></span>καίτοι τὸ ἀνὰ ῥῖνα θερμότατον οὐκ ἔχει αὐτῷ προκείμενον,
<span class="lb" data-page="17b.220" data-line="8" id="l17b.220.8"></span>εἴτε θανατῶδές ἐστιν εἴτε μή. οὐ γάρ ἐστι θανατῶδες, εἰ
<span class="lb" data-page="17b.220" data-line="9" id="l17b.220.9"></span>μὴ προηγήσαιτο τὸ εἰρημένον ὑφ’ Ἱπποκράτους, πρότερον δὲ
<span class="lb" data-page="17b.220" data-line="10" id="l17b.220.10"></span>ῥὶς ψυχρὸν πνεῦμα ἀφίησιν. ἐὰν γὰρ ἄνευ τούτου γένηται
<span class="lb" data-page="17b.220" data-line="11" id="l17b.220.11"></span>θερμότατος ἀτμὸς <span class="milestone ed1page" data-n="5.506" data-unit="ed1page" id="ed1page.5.506"></span>κατὰ τὸ δέρμα, δύναται λεπτομερῶν
<span class="lb" data-page="17b.220" data-line="12" id="l17b.220.12"></span>χυμῶν ἐν θερμῷ πυρετῷ σύμπτωμα γεγονέναι,
<span class="lb" data-page="17b.220" data-line="13" id="l17b.220.13"></span>μὴ πάντως θανάτου σημεῖον. ἀλλ’ ἔστιν ὅτε καὶ πρὸς ἀγαθοῦ
<span class="lb" data-page="17b.220" data-line="14" id="l17b.220.14"></span>διαπνεομένων τῶν λελεπτυσμένων χυμῶν, οὓς ὅταν ὦσι
<span class="lb" data-page="17b.220" data-line="15" id="l17b.220.15"></span>παχυμερέστεροι, δι’ αἰσθητῶν ἐκκρίσεων ἡ φύσις ἐκκενοῖ
<span class="lb" data-page="17b.220" data-line="16" id="l17b.220.16"></span>τοῦ σώματος, ἱδρῶτάς τε κενοῦσα καὶ πλῆθος οὔρων ἢ
<span class="lb" data-page="17b.220" data-line="17" id="l17b.220.17"></span>διαχωρημάτων ἢ ἔμετον ἐπάγουσα. ἔσται τοιγαροῦν τὰ
<span class="lb" data-page="17b.220" data-line="18" id="l17b.220.18"></span>πάντα τῶν εἰρημένων θανατωδῶν σημείων ζωτικὰ, τὸ μήτε
<span class="pb" data-page="17b.221" id="p17b.221"></span>
<span class="lb" data-page="17b.221" data-line="1" id="l17b.221.1"></span>ψυχρὸν ἐκπνεῖν, μήτ’ ἐκκενοῦσθαι διὰ τοῦ δέρματος ἀτμὸν
<span class="lb" data-page="17b.221" data-line="2" id="l17b.221.2"></span>θερμόν. εἰκότως δὲ καὶ οἱ περὶ τὸν Ζεῦξιν ἰδίᾳ τὰ σημεῖα
<span class="lb" data-page="17b.221" data-line="3" id="l17b.221.3"></span>θανατώδεα προεξηγησάμενοι, περιεῖλον ὅλην τήνδε τὴν λέξιν
<span class="lb" data-page="17b.221" data-line="4" id="l17b.221.4"></span>ἐν ᾗ φησι, τὰ ζωτικὰ ἐναντία πρὸς ὑγίειαν.
</p>
<span class="lb rule" data-page="17b.221" data-line="5" id="l17b.221.5"></span>
          </article>

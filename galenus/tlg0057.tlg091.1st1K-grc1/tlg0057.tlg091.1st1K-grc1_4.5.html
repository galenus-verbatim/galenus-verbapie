<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.5">
<span class="pb page1" data-page="17b.130" id="p17b.130"></span>
<span class="milestone ed1page page1" data-n="5.492" data-unit="ed1page" id="ed1page.5.492"></span>
<span class="milestone ed2page page1" data-n="9.478" data-unit="ed2page" id="ed2page.9.478"></span>
<span class="lb head" data-page="17b.130" data-line="13" id="l17b.130.13"></span>
            <blockquote class="quote lemma">
<span class="lb" data-page="17b.130" data-line="14" id="l17b.130.14"></span>Ταύτην εἴργεσθαι σκορόδου; χοίρου, ὄϊος, βοός. ἐν δὲ τοῖσι
<span class="lb" data-page="17b.130" data-line="15" id="l17b.130.15"></span>πνευμένοισι βοῆς, ὀξυθυμίης.
</blockquote>
<span class="lb rule" data-page="17b.130" data-line="16" id="l17b.130.16"></span>
            <p>
<span class="lb" data-page="17b.130" data-line="17" id="l17b.130.17"></span>Διάφοροι καὶ κατὰ τήνδε τὴν ῥῆσιν αἱ γραφαὶ γεγόνασιν,
<span class="lb" data-page="17b.130" data-line="18" id="l17b.130.18"></span>ἐνίων μὲν γραψάντων ἐν ἀρχῇ κατὰ δοτικὴν πτῶσιν
<span class="pb" data-page="17b.131" id="p17b.131"></span>
<span class="lb" data-page="17b.131" data-line="1" id="l17b.131.1"></span>τὸ ταύτῃ καὶ ποιησάντων τὴν γραφὴν τοιάνδε. ταύτῃ εἴργεσθαι
<span class="lb" data-page="17b.131" data-line="2" id="l17b.131.2"></span>χοίρου, σκορόδου, ὄϊος, βοός. ἐνίων δὲ χωρὶς τοῦ
<span class="lb" data-page="17b.131" data-line="3" id="l17b.131.3"></span>ταύτην, ἀρξαμένων<span class="milestone ed1page" data-n="5.493" data-unit="ed1page" id="ed1page.5.493"></span> δ’ ἀπὸ τοῦ εἰργάσθαι. ὑπακούειν
<span class="lb" data-page="17b.131" data-line="4" id="l17b.131.4"></span>δ’ ἀξιοῦσιν ἅπαντες τὸ ἔδοξεν ἡμῖν τοῖς ἰωμένοις
<span class="lb" data-page="17b.131" data-line="5" id="l17b.131.5"></span>αὐτὴν ἢ συνεβουλεύσαμεν αὐτῇ συμφέρειν ὁτιοῦν τοιοῦτον
<span class="lb" data-page="17b.131" data-line="6" id="l17b.131.6"></span>καὶ διὰ τοῦτο περὶ τῆς γραφῆς οὐ προσήκει σπουδάζειν,
<span class="lb" data-page="17b.131" data-line="7" id="l17b.131.7"></span>ἀλλ’ ὅπερ ἄν τις ἐθέλῃ, γράφειν ἐπιτρέπειν, ἐπειδὴ τὰ τῆς
<span class="lb" data-page="17b.131" data-line="8" id="l17b.131.8"></span>διανοίας φυλάττεται κοινά. ἐάσαντες οὖν τὴν ἐν λέξει λεπτολογίαν,
<span class="lb" data-page="17b.131" data-line="9" id="l17b.131.9"></span>ἐπὶ τὰ διδασκόμενα πράγματα μεταβαίνοντες
<span class="lb" data-page="17b.131" data-line="10" id="l17b.131.10"></span>τοιαῦτα τῇ προειρημένῃ γυναικὶ καὶ τοῖς ἄλλοις δὲ δηλονότι
<span class="lb" data-page="17b.131" data-line="11" id="l17b.131.11"></span>τοῖς οὕτω διακειμένοις συμφέρει χοιρείων τε κρεῶν ἐδωδῆς
<span class="lb" data-page="17b.131" data-line="12" id="l17b.131.12"></span>καὶ βοείων καὶ προβατείων ἀπέχεσθαι, τούτων μὲν ὡς
<span class="lb" data-page="17b.131" data-line="13" id="l17b.131.13"></span>ἰσχυρῶν τε καὶ δυσπέπτων, σκορόδου δὲ ὡς δριμέος τε καὶ
<span class="lb" data-page="17b.131" data-line="14" id="l17b.131.14"></span>διαβρωτικοῦ, βοῆς δὲ, ὡς οὐ μόνον τὰ προεῤῥωγότα τῶν
<span class="lb" data-page="17b.131" data-line="15" id="l17b.131.15"></span>ἀγγείων ἐπιῤῥίπτειν δυναμένης, ἀλλὰ καὶ τὰ μήπω πρότερον
<span class="lb" data-page="17b.131" data-line="16" id="l17b.131.16"></span>πεπονθότα τοῖς ἐν τοῖς ἀναπνευστικοῖς ὀργάνοις ἀδικεῖν,
<span class="lb" data-page="17b.131" data-line="17" id="l17b.131.17"></span>τάσιν τέ τινα καὶ θερμασίαν καὶ πνευμάτωσιν ἐν αὐτοῖς
<span class="lb" data-page="17b.131" data-line="18" id="l17b.131.18"></span>ἐργαζομένης. δῆλον δ’ ὅτι ταῦτα μὲν ὡς παραδείγματα εἴρηται
<span class="pb" data-page="17b.132" id="p17b.132"></span>
<span class="lb" data-page="17b.132" data-line="1" id="l17b.132.1"></span>τῷ Ἱπποκράτει, συμβουλεύει δ’ ἀπέχεσθαι πάντων
<span class="lb" data-page="17b.132" data-line="2" id="l17b.132.2"></span>μὲν τῶν δυσπέπτων, πάντων δὲ τῶν δριμέων, ἁπάντων δὲ
<span class="lb" data-page="17b.132" data-line="3" id="l17b.132.3"></span>τῶν κακοχύμων καὶ προσέτι τῶν βιαίαν τινὰ τάσιν ἐν τοῖς
<span class="lb" data-page="17b.132" data-line="4" id="l17b.132.4"></span>ἀναπνευστικοῖς ὀργάνοις ἐργαζομένων.
</p>
<span class="lb rule" data-page="17b.132" data-line="5" id="l17b.132.5"></span>
          </article>

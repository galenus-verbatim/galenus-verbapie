<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.8">
<span class="pb page1" data-page="17b.135" id="p17b.135"></span>
<span class="milestone ed1page page1" data-n="5.493" data-unit="ed1page" id="ed1page.5.493"></span>
<span class="milestone ed2page page1" data-n="9.479" data-unit="ed2page" id="ed2page.9.479"></span>
<span class="lb head" data-page="17b.135" data-line="1" id="l17b.135.1"></span>
            <blockquote class="quote lemma">
<span class="lb" data-page="17b.135" data-line="2" id="l17b.135.2"></span>Αἱ τοῖσι κάμνουσι χάριτες, οἷον τὸ καθαρῶς δρῇν ἢ ποτὰ
<span class="lb" data-page="17b.135" data-line="3" id="l17b.135.3"></span>ἢ βρωτὰ, ἃ ὁρῇ μαλθακῶς ὅσα ψαύειν, ἀλλ’ ἃ μὴ μεγάλα
<span class="lb" data-page="17b.135" data-line="4" id="l17b.135.4"></span>βλάπτῃ ἢ μὴ εὐανάληπτα, οἷον τὸ ψυχρὸν, ὅκου τοῦτο δεῖ.
</blockquote>
<span class="lb rule" data-page="17b.135" data-line="5" id="l17b.135.5"></span>
            <p>
<span class="lb" data-page="17b.135" data-line="6" id="l17b.135.6"></span>Τίνα χρὴ χαρίζεσθαι τὸν ἰατρὸν τοῖς κάμνουσι καὶ
<span class="lb" data-page="17b.135" data-line="7" id="l17b.135.7"></span>τίνα μὴ, κατὰ τοῦτο τὸ βιβλίον ἐπισκεψάμενοι τελέως ἀρκεσθησόμεθα.
<span class="lb" data-page="17b.135" data-line="8" id="l17b.135.8"></span>καθάπερ ἐπὶ τῶν ἄλλων ἁπάντων εἰώθαμεν
<span class="lb" data-page="17b.135" data-line="9" id="l17b.135.9"></span>ποιεῖσθαί τι τελέως τῆς διδασκαλίας αὖθις ἐν ἑτέροις μηκέτι
<span class="lb" data-page="17b.135" data-line="10" id="l17b.135.10"></span>διέρχεσθαι τὸ σύμπαν, ἀλλὰ μόνον τὸ κεφάλαιον. εἴρηται
<span class="lb" data-page="17b.135" data-line="11" id="l17b.135.11"></span>μὲν οὖν κᾀν τοῖς ἀφορισμοῖς εἰς τόδε τὸ σκέμμα
<span class="lb" data-page="17b.135" data-line="12" id="l17b.135.12"></span>γράψαντος αὐτοῦ τὸ σμικρῷ χεῖρον καὶ πόμα καὶ σιτίον,
<span class="lb" data-page="17b.135" data-line="13" id="l17b.135.13"></span>ἥδιον δὲ, τῶν βελτιόνων μὲν ἀηδεστέρων δὲ μᾶλλον μὲν
<span class="lb" data-page="17b.135" data-line="14" id="l17b.135.14"></span>προχείρῳ φαντασίᾳ χαριζόμενός τι τοῖς κάμνουσιν εἰς ἡδονὴν,
<span class="lb" data-page="17b.135" data-line="15" id="l17b.135.15"></span>οὐ μὴν τῇ γ’ ἀληθείᾳ τοῦτο πράττων, ὅσα γὰρ ἥδιον
<span class="lb" data-page="17b.135" data-line="16" id="l17b.135.16"></span>προσφερόμενα τῶν ὀλίγον χείρονα τὴν φύσιν ἐχόντων, ἄμεινον
<span class="pb" data-page="17b.136" id="p17b.136"></span>
<span class="lb" data-page="17b.136" data-line="1" id="l17b.136.1"></span>ταῦτα πέπτομεν. ἔτι δὲ συμφορώτατον τοῖς νοσοῦσι
<span class="lb" data-page="17b.136" data-line="2" id="l17b.136.2"></span>καλῶς πεφθῆναι τὸ ληφθέν. ἐν δὲ τῷ νῦν προκειμένῳ λόγῳ
<span class="lb" data-page="17b.136" data-line="3" id="l17b.136.3"></span>γένους ἑτέρου καὶ πράγματος ἐμνημόνευσεν, ἐν ᾧ κεχαρισμένον
<span class="lb" data-page="17b.136" data-line="4" id="l17b.136.4"></span>τε καὶ ἡδὺ τοῖς νοσοῦσιν ὁ ἰατρὸς πράττει μηδὲν
<span class="lb" data-page="17b.136" data-line="5" id="l17b.136.5"></span>τῇ νόσῳ λυμαινόμενος, ὥσπερ ὅταν ἐπιτρέψῃ πρὸ τοῦ καιροῦ
<span class="lb" data-page="17b.136" data-line="6" id="l17b.136.6"></span>λούσασθαι καὶ πιεῖν καὶ φαγεῖν ὀπώρας τινὰς ἢ ψυχρὸν
<span class="lb" data-page="17b.136" data-line="7" id="l17b.136.7"></span>ὕδωρ πιεῖν. ἐνίοτε μὲν γὰρ ὠφέλιμος καιρὸς ἑκάστου τῶν
<span class="lb" data-page="17b.136" data-line="8" id="l17b.136.8"></span><span class="milestone ed2page" data-n="9.480" data-unit="ed2page" id="ed2page.9.480"></span>εἰρημένων ἐπὶ τῆς ὑστεραίας ἐστί. καταναγκάζουσι
<span class="lb" data-page="17b.136" data-line="9" id="l17b.136.9"></span>δὲ τοὺς ἰατροὺς οἱ κάμνοντες ὥστε προλαβεῖν ἡμέρᾳ μιᾷ.
<span class="lb" data-page="17b.136" data-line="10" id="l17b.136.10"></span>συγχωροῦσι τὰ πολλάκις ἔνιοι τοῖς νοσοῦσιν ἑτοίμως αὐτὰ
<span class="lb" data-page="17b.136" data-line="11" id="l17b.136.11"></span>ταῖς ἐπιθυμίαις αὐτῶν ὑπηρετοῦντες, ἕνεκα τοῦ πλείονα
<span class="lb" data-page="17b.136" data-line="12" id="l17b.136.12"></span>λαβεῖν μισθόν. ἀλλὰ ταῦτα μὲν οὐ κατὰ τὸν λόγον τῆς
<span class="lb" data-page="17b.136" data-line="13" id="l17b.136.13"></span>τέχνης γίνεσθαι, τὸ δ’ ἐν ἀφορισμοῖς εἰρημένον, ὅσα τε
<span class="lb" data-page="17b.136" data-line="14" id="l17b.136.14"></span>νῦν διεξέρχεται χρησίμως τοῖς κάμνουσι, συγχωροῦσιν οἱ
<span class="lb" data-page="17b.136" data-line="15" id="l17b.136.15"></span>ἄριστοι τῶν ἰατρῶν. ἡ χρεία δὲ τῶν νῦν ἐφεξῆς ὑπ’ αὐτοῦ
<span class="lb" data-page="17b.136" data-line="16" id="l17b.136.16"></span>γεγραμμένων εἰς τὴν εὐπείθειαν ἀναφέρεται τῶν καμνόντων,
<span class="lb" data-page="17b.136" data-line="17" id="l17b.136.17"></span>οὓς γὰρ ἂν ἡδέως ὁρῶσι, τούτοις μᾶλλον πείθονται.
<span class="lb" data-page="17b.136" data-line="18" id="l17b.136.18"></span>καὶ κατὰ τοῦτο μήτηρ καὶ πατὴρ ἔπεισαν τέκνον ἀνόρεκτον
<span class="pb" data-page="17b.137" id="p17b.137"></span>
<span class="lb" data-page="17b.137" data-line="1" id="l17b.137.1"></span>καὶ αὐτὸ βιάσασθαι προσενέγκασθαι σιτίον, οὐδενὸς ἄλλου
<span class="lb" data-page="17b.137" data-line="2" id="l17b.137.2"></span>πεῖσαι δυνηθέντος. οὕτω καὶ τέκνον ἔπεισε πατέρα καὶ
<span class="lb" data-page="17b.137" data-line="3" id="l17b.137.3"></span>μητέρα καὶ ἀδελφὸς ἀδελφὸν καὶ φίλος φίλον. οὓς δ’ ἂν
<span class="lb" data-page="17b.137" data-line="4" id="l17b.137.4"></span>ἀηδῶς ὁρῶσιν οἱ ἄνθρωποι, κἂν τὰ συμβουλεύωσιν, οὐ
<span class="lb" data-page="17b.137" data-line="5" id="l17b.137.5"></span>πείθωσι. πρὸς τὴν τοιαύτην οὖν εὐπείθειαν αὐτὸς ὁ Ἱπποκράτης
<span class="lb" data-page="17b.137" data-line="6" id="l17b.137.6"></span>ἔλεγε καὶ τὰς προῤῥήσεις ὠφελεῖν ἡμᾶς καὶ ὅλως
<span class="lb" data-page="17b.137" data-line="7" id="l17b.137.7"></span>τὸ θαυμάζεσθαι τὸν ἰατρὸν ὑπὸ τοῦ κάμνοντος. οὕτω γέ
<span class="lb" data-page="17b.137" data-line="8" id="l17b.137.8"></span>τοι καὶ παρ’ ἡμῖν ἐν Περγάμῳ τοὺς θεραπευομένους ὑπὸ
<span class="lb" data-page="17b.137" data-line="9" id="l17b.137.9"></span>τοῦ θεοῦ πειθομένους ὁρῶμεν αὐτῷ πεντεκαίδεκα πολλάκις
<span class="lb" data-page="17b.137" data-line="10" id="l17b.137.10"></span>ἡμέραις προστάξαντι μηδ’ ὅλως πιεῖν, οἳ τῶν ἰατρῶν μηδενὶ
<span class="lb" data-page="17b.137" data-line="11" id="l17b.137.11"></span>προστάττοντι πείθονται. μεγάλην γὰρ ἔχει ῥοπὴν εἰς τὸ
<span class="lb" data-page="17b.137" data-line="12" id="l17b.137.12"></span>πάντα ποιῆσαι τὰ προσταττόμενα τὸ πεπεῖσθαι τὸν κάμνοντα
<span class="lb" data-page="17b.137" data-line="13" id="l17b.137.13"></span>βεβαίως ἀκολουθήσειν ὠφέλειαν ἀξιόλογον αὐτῷ.
<span class="lb" data-page="17b.137" data-line="14" id="l17b.137.14"></span>τούτων ἔξωθέν ἐστι τὰ κατὰ τὴν προκειμένην ῥῆσιν εἰρημένα,
<span class="lb" data-page="17b.137" data-line="15" id="l17b.137.15"></span>περὶ ὧν ἤδη λέγωμεν ἕκαστον, ἰδίᾳ προχειριζόμενοι
<span class="lb" data-page="17b.137" data-line="16" id="l17b.137.16"></span>κατὰ τὴν προγεγραμμένην<span class="milestone ed1page" data-n="5.494" data-unit="ed1page" id="ed1page.5.494"></span> λέξιν, οἷον τὸ καθαρίως
<span class="lb" data-page="17b.137" data-line="17" id="l17b.137.17"></span>δρᾷν ποτὰ ἢ βρωτά. πολλὰ πολλάκις ὁ ἰατρὸς τῷ κάμνοντι
<span class="lb" data-page="17b.137" data-line="18" id="l17b.137.18"></span>προσφέρει ποτὰ καὶ βρωτὰ συντιθεὶς ἐναντίον αὐτοῦ.
<span class="pb" data-page="17b.138" id="p17b.138"></span>
<span class="lb" data-page="17b.138" data-line="1" id="l17b.138.1"></span>ἀξιοῖ δὲ ταῦτα καθαρῶς ἐργάζεσθαι καὶ γέγραπταί γε κατ’
<span class="lb" data-page="17b.138" data-line="2" id="l17b.138.2"></span>ἔνια τῶν ἀντιγράφων ἀντὶ τοῦ καθαρῶς τὸ καθαρίως. ἔστι
<span class="lb" data-page="17b.138" data-line="3" id="l17b.138.3"></span>δὲ τοῦτο πρῶτον μὲν εἰ μηδένα ῥύπον ἔχει τὰ σκεύη, δι’
<span class="lb" data-page="17b.138" data-line="4" id="l17b.138.4"></span>ὧν προσφέρεται τὰ ποτὰ καὶ βρωτά. δεύτερον δὲ, εἰ μηδὲ
<span class="lb" data-page="17b.138" data-line="5" id="l17b.138.5"></span>τῶν ἄλλων τι δι’ ὧν ὑπηρεσία γένεται. πολλάκις γὰρ αὐτὸ
<span class="lb" data-page="17b.138" data-line="6" id="l17b.138.6"></span>μὲν ἐν ᾧ περιέχεται τὸ προσφερόμενον ἔδεσμα καὶ πόμα
<span class="lb" data-page="17b.138" data-line="7" id="l17b.138.7"></span>καθαρόν ἐστιν, ἐν ᾧ δὲ ψυχρὸν ὕδωρ ἢ θερμὸν ὁ
<span class="lb" data-page="17b.138" data-line="8" id="l17b.138.8"></span>ὑπηρετούμενος ἔχει ῥυπαρὸν, ὥσπερ καὶ τῶν ἄλλων τι
<span class="lb" data-page="17b.138" data-line="9" id="l17b.138.9"></span>σκευῶν, ἐνίοτε τῶν πρὸς ὑπηρεσίαν ἀνηκόντων οὐ καθαρὸν
<span class="lb" data-page="17b.138" data-line="10" id="l17b.138.10"></span>φαίνεται. καὶ πρὸς τούτοις γε καὶ αὐτὸς ὁ ἰατρὸς, ὃν
<span class="lb" data-page="17b.138" data-line="11" id="l17b.138.11"></span>πρῶτόν τε καὶ μάλιστα τάς τε χεῖρας ἔχειν δεῖ καθαρωτάτας
<span class="lb" data-page="17b.138" data-line="12" id="l17b.138.12"></span>καὶ τὸ πρόσωπον τὰς τρίχας ἐπί τε τοῦ γενείου καὶ
<span class="lb" data-page="17b.138" data-line="13" id="l17b.138.13"></span>κεφαλῆς. ἐφεξῆς δὲ καὶ τὰ ἄλλα μόρια τοῦ σώματος,
<span class="lb" data-page="17b.138" data-line="14" id="l17b.138.14"></span>ὥσπερ γε καὶ τὴν ἐσθῆτα λαμπρὰν, ἃ βλέπει, φησὶν, ὁ κάμνων.
<span class="lb" data-page="17b.138" data-line="15" id="l17b.138.15"></span>καὶ τοῦτ’ αὐτὸ καὶ τοὺς ἐπισκοπουμένους καὶ τὰ
<span class="lb" data-page="17b.138" data-line="16" id="l17b.138.16"></span>κατὰ τὸν οἶκον, ἐν ᾧ νοσεῖ. τούτων τε οὖν οὐδὲν αὐτὸν
<span class="lb" data-page="17b.138" data-line="17" id="l17b.138.17"></span>ἀηδῶς ὁρᾷν χρὴ καὶ τῶν ὑπηρετουμένων ἐκείνους παρεῖναι
<span class="lb" data-page="17b.138" data-line="18" id="l17b.138.18"></span>διὰ παντὸς, οἷς μάλισθ’ ἥδεται. καὶ τῶν ἐπισκοπουμένων
<span class="pb" data-page="17b.139" id="p17b.139"></span>
<span class="lb" data-page="17b.139" data-line="1" id="l17b.139.1"></span>τοὺς μὲν φιλτάτους χρονίζειν παρ’ αὐτῷ, τοὺς δ’ ἄλλους
<span class="lb" data-page="17b.139" data-line="2" id="l17b.139.2"></span>δυοῖν θάτερον, ἢ μηδ’ ὅλως εἰσιέναι πρὸς αὐτὸν ἢ μὴ μέχρι
<span class="lb" data-page="17b.139" data-line="3" id="l17b.139.3"></span>πλείονος ὁρᾶσθαι. ταῦτα δὲ πολυπραγμονήσας ὁ ἰατρὸς
<span class="lb" data-page="17b.139" data-line="4" id="l17b.139.4"></span>αὐτὸς ἐργάσεταί τε καὶ διατάξει. τινὰ δὲ καὶ χωρὶς
<span class="lb" data-page="17b.139" data-line="5" id="l17b.139.5"></span>πολυπραγμοσύνης αὐτόματα γινώσκεται. πολλάκις γοῦν ἐπισκεπτομένους
<span class="lb" data-page="17b.139" data-line="6" id="l17b.139.6"></span>τὸν κάμνοντα καὶ θεραπεύοντος τοῦ ἰατροῦ
<span class="lb" data-page="17b.139" data-line="7" id="l17b.139.7"></span>δοῦλός τις ἐπεισελθὼν ἤγγειλεν ἀφῖχθαι τόνδε τινὰ ἄνθρωπον
<span class="lb" data-page="17b.139" data-line="8" id="l17b.139.8"></span>ἐπισκέψασθαι <span class="milestone ed2page" data-n="9.481" data-unit="ed2page" id="ed2page.9.481"></span>βουλόμενον αὐτόν. εἶτα παραχρῆμα
<span class="lb" data-page="17b.139" data-line="9" id="l17b.139.9"></span>ποτὲ μὲν ἡσθεὶς ἐφάνη πρὸς τὴν ἀκοὴν ὁ νοσῶν,
<span class="lb" data-page="17b.139" data-line="10" id="l17b.139.10"></span>ἔστι δ’ ὅτε μεγάλως ἀνιαθεὶς, ὡς ἐνοχλεῖσθαι μέλλων ὑπ’
<span class="lb" data-page="17b.139" data-line="11" id="l17b.139.11"></span>ἀνθρώπου μὴ φιλοῦντος αὐτὸν ἀληθῶς, ἀλλὰ προσποιουμένου.
<span class="lb" data-page="17b.139" data-line="12" id="l17b.139.12"></span>καὶ χρὴ τηνικαῦτα τὸν ἰατρὸν, ὅταν εἰσέλθῃ τις ὃν
<span class="lb" data-page="17b.139" data-line="13" id="l17b.139.13"></span>ὁ κάμνων οὐχ ἡδέως ὁρᾷ, μετὰ βραχὺ κελεύειν ἀξιοπίστως,
<span class="lb" data-page="17b.139" data-line="14" id="l17b.139.14"></span>ἡσυχάσαι συμφέρειν τῷ κάμνοντι καὶ κατὰ ταύτην τὴν πρόφασιν
<span class="lb" data-page="17b.139" data-line="15" id="l17b.139.15"></span>ἐξελθεῖν ἀξιῶσαι καὶ ἐξ αὐτοῦ πάντας. εὔδηλον γὰρ
<span class="lb" data-page="17b.139" data-line="16" id="l17b.139.16"></span>ὅτι συνεξελθόντες ἐν τῷ παραυτίκα τοῖς μὴ φίλοις οἱ φίλοι
<span class="lb" data-page="17b.139" data-line="17" id="l17b.139.17"></span>μετ’ ὀλίγον εἰσελθεῖν δυνήσονται. τὰ μὲν οὖν τοιαῦτα θεάματα ﻿
<span class="pb" data-page="17b.140" id="p17b.140"></span>
<span class="lb" data-page="17b.140" data-line="1" id="l17b.140.1"></span>τὴν γνώμην τοῦ κάμνοντος ἡδέως τε καὶ ἀηδῶς διατίθησιν,
<span class="lb" data-page="17b.140" data-line="2" id="l17b.140.2"></span>οὐ κατ’ αὐτὴν ἰδίως τὴν αἴσθησιν, ἀλλὰ κατὰ τὴν
<span class="lb" data-page="17b.140" data-line="3" id="l17b.140.3"></span>διάνοιαν. ἔνια δέ ἐστιν ἡδέα τῶν ὁρατῶν κατ’ αὐτὴν τὴν
<span class="lb" data-page="17b.140" data-line="4" id="l17b.140.4"></span>ὄψιν, ὥσπερ γε καὶ τῶν ὀσφρητῶν καὶ γευστῶν καὶ ἀκουστῶν
<span class="lb" data-page="17b.140" data-line="5" id="l17b.140.5"></span>καὶ ἁπτῶν. οὐ μὴν ἅπασί γε ἐπὶ τοῖς αὐτοῖς ἡ ἴση
<span class="lb" data-page="17b.140" data-line="6" id="l17b.140.6"></span>τέρψις. ἄλλος γὰρ ἄλλα καὶ χρώματα καὶ σχήματα καὶ
<span class="lb" data-page="17b.140" data-line="7" id="l17b.140.7"></span>ἄνθη καὶ φυτὰ καὶ βλαστήματα καὶ ζωφραφήματα θεᾶται,
<span class="lb" data-page="17b.140" data-line="8" id="l17b.140.8"></span>τὰ μὲν ὡς ἀηδῆ, τὰ δὲ ὡς ἡδέα. χρὴ τοίνυν παρὰ τῶν
<span class="lb" data-page="17b.140" data-line="9" id="l17b.140.9"></span>οἰκείων τοῦ κάμνοντος τὸν ἰατρὸν πυνθανόμενον οἷστισιν
<span class="lb" data-page="17b.140" data-line="10" id="l17b.140.10"></span>οἱ κάμνοντες ἥδονται, ταῦτα κελεύειν εἰσφέρεσθαι τοῖς οἴκοις
<span class="lb" data-page="17b.140" data-line="11" id="l17b.140.11"></span>ἐν οἷς κατάκεινται. μαλακῶς ὅσα ψαύει κατ’ αὐτὴν
<span class="lb" data-page="17b.140" data-line="12" id="l17b.140.12"></span>μόνην ψιλὴν τὴν ἁπτικὴν αἴσθησιν, ἡδέα ταῦτ’ ἐστὶν, ὥσπερ
<span class="lb" data-page="17b.140" data-line="13" id="l17b.140.13"></span>αὖ πάλιν ἄνθη τε καὶ φυτὰ καὶ ποικίλα καὶ τἄλλα ὅσα
<span class="lb" data-page="17b.140" data-line="14" id="l17b.140.14"></span>προείρηται τὴν ὄψιν μόνην τέρπει. προσθήσομεν οὖν ὅσα
<span class="lb" data-page="17b.140" data-line="15" id="l17b.140.15"></span>ταὐτοῦ γένους ἐπὶ τοῖς εἰρημένοις, παραλέλειπται δὲ ὡς
<span class="lb" data-page="17b.140" data-line="16" id="l17b.140.16"></span>σαφῆ. δυοῖν γὰρ αἰσθήσεων ἐμνημόνευσεν ὄψεώς τε καὶ
<span class="lb" data-page="17b.140" data-line="17" id="l17b.140.17"></span>ἁφῆς. σὺ δὲ καὶ τὴν ὄσφρησιν προσθήσεις δηλονότι καὶ τὴν
<span class="lb" data-page="17b.140" data-line="18" id="l17b.140.18"></span>γεῦσιν καὶ τὴν ἀκοὴν, καὶ κατά γε τὴν ἀκοὴν διαιρεῖν ὥσπερ
<span class="pb" data-page="17b.141" id="p17b.141"></span>
<span class="lb" data-page="17b.141" data-line="1" id="l17b.141.1"></span>ἐπὶ τῆς ὄψεως, ἔνια μὲν αὐτὴν τὴν αἴσθησιν μόνην τέρποντα,
<span class="lb" data-page="17b.141" data-line="2" id="l17b.141.2"></span>καθάπερ αἱ ἡδεῖαι φωναὶ, τινὰ δὲ τὴν ἀκοὴν λυποῦντα, καθάπερ
<span class="lb" data-page="17b.141" data-line="3" id="l17b.141.3"></span>αἱ ἀηδεῖς ἀγγελίαι. τοὐναντίον δὲ ἄλλ’ ἄττα τέρπει τε καὶ
<span class="lb" data-page="17b.141" data-line="4" id="l17b.141.4"></span>ἥδει. τοῦτό γε καὶ οἱ ἰδιῶται πάντες ἴσασιν, ὡς οὐδὲν ὧν
<span class="lb" data-page="17b.141" data-line="5" id="l17b.141.5"></span>ἀηδῶς ὁ κάμνων ἀκούσεται προσήκει λέγειν αὐτῷ, καθάπερ
<span class="lb" data-page="17b.141" data-line="6" id="l17b.141.6"></span>γε καὶ τὰ μέλλοντα μεγάλως ἥσειν αὐτὸν, ἀγγέλλειν πάντα
<span class="lb" data-page="17b.141" data-line="7" id="l17b.141.7"></span>μετὰ τοῦ καὶ προσεπιψεύδεσθαί τι. κατὰ μέντοι τὴν ἐφεξῆς
<span class="lb" data-page="17b.141" data-line="8" id="l17b.141.8"></span>ῥῆσιν ἔνια καὶ τῶν ἐνταῦθα παραλελεῖφθαι δοκούντων ἐπαναλαμβάνων
<span class="lb" data-page="17b.141" data-line="9" id="l17b.141.9"></span>προστίθησιν, ἄλλαι. πρόγραμμα τοῦτ’ ἔστιν
<span class="lb" data-page="17b.141" data-line="10" id="l17b.141.10"></span>ἄλλων χαρίτων μελουσῶν λέγεσθαι. προειρηκὼς γὰρ αἱ
<span class="lb" data-page="17b.141" data-line="11" id="l17b.141.11"></span>τοῖσι κάμνουσι χάριτες, εἶτ’ εἰπὼν τὸ καθαρῶς δρᾷν ποτὰ
<span class="lb" data-page="17b.141" data-line="12" id="l17b.141.12"></span>ἢ βρωτά. καὶ τούτων ἐφεξῆς, πάντων ὁρωμένων διελθὼν,
<span class="lb" data-page="17b.141" data-line="13" id="l17b.141.13"></span>εἶθ’ ἑξῆς ὑπὲρ τῶν πρὸς τὴν ἁφὴν ἡδέων, ἐπαγγέλλεται
<span class="lb" data-page="17b.141" data-line="14" id="l17b.141.14"></span>πρὸς ταῖς εἰρημέναις ἑτέρας ἐρεῖν χάριτας ὦν ἐφεξῆς ἀκούσῃ.
<span class="lb" data-page="17b.141" data-line="15" id="l17b.141.15"></span>τινὲς μέντοι τελέως ἐξεῖλον τῶν ἀντιγράφων. τὸ πρόγραμμα
<span class="lb" data-page="17b.141" data-line="16" id="l17b.141.16"></span>τοῦτο τὸ, ἄλλαι, τινὲς δ’ οὐ θηλυκῶς μετὰ τοῦ ἰῶτα γράφουσιν,
<span class="lb" data-page="17b.141" data-line="17" id="l17b.141.17"></span>ἀλλὰ χωρὶς τοῦ ι, κατὰ τὸ καλούμενον οὐδέτερον
<span class="pb" data-page="17b.142" id="p17b.142"></span>
<span class="lb" data-page="17b.142" data-line="1" id="l17b.142.1"></span>γένος, ἄλλα μὴ μεγάλα βλάπτῃ ἢ μὴ εὐανάληπτα, οἷον τὸ
<span class="lb" data-page="17b.142" data-line="2" id="l17b.142.2"></span>ψυχρὸν, ὄκου τοῦτο δεῖ. καὶ τὰ μὴ μεγάλως βλάπτοντα δοτέον
<span class="lb" data-page="17b.142" data-line="3" id="l17b.142.3"></span>ἐστὶν ἐνίοτε τοῖς ἐπιθυμοῦσιν αὐτῶν σφόδρα καὶ μέλλουσι
<span class="lb" data-page="17b.142" data-line="4" id="l17b.142.4"></span>μισεῖν τε τὸν ἰατρὸν ἐκ τοῦ μὴ λαβεῖν, ἀποστρέφεσθαί
<span class="lb" data-page="17b.142" data-line="5" id="l17b.142.5"></span>τε καὶ μηδὲν αὐτῷ προστάττοντι πείθεσθαι. διδόναι
<span class="lb" data-page="17b.142" data-line="6" id="l17b.142.6"></span>τοίνυν ἀναγκαῖόν ἐστιν ἐνίοτε τούτοις ἔνια τῶν ἐπιθυμουμένων,
<span class="lb" data-page="17b.142" data-line="7" id="l17b.142.7"></span>ἐὰν μὴ μεγάλως ὑπ’ αὐτῶν μέλλωσι βλάπτεσθαι,
<span class="lb" data-page="17b.142" data-line="8" id="l17b.142.8"></span>προλέγοντα μὲν ὅτι βλαβήσονται <span class="milestone ed2page" data-n="9.482" data-unit="ed2page" id="ed2page.9.482"></span>καὶ δίδωσιν αὐτὰ
<span class="lb" data-page="17b.142" data-line="9" id="l17b.142.9"></span>χαρίζεσθαί τι βουλόμενος τῷ κάμνοντι, πρὸς δὲ τὸ μέλλον
<span class="lb" data-page="17b.142" data-line="10" id="l17b.142.10"></span>αὐτὸν ἀνταιτοῦντα παρ’ αὐτοῦ τὴν ἐν τοῖς ἄλλοις εὐπείθειαν.
<span class="lb" data-page="17b.142" data-line="11" id="l17b.142.11"></span>οἶδα γὰρ ἐνίους ἐκ τοῦ λαβεῖν πεισθέντας. οὕτω γοῦν κἀγὼ
<span class="lb" data-page="17b.142" data-line="12" id="l17b.142.12"></span>πόλλ’ ἔδωκα ψυχρὸν ὕδωρ ἐν ἐκείνοις τοῖς νοσήμασιν
<span class="lb" data-page="17b.142" data-line="13" id="l17b.142.13"></span>ἐν οἷς μετὰ μίαν ἡμέραν ἦν αὐτοῦ χρεία, τοῦτο μόνον τῷ
<span class="lb" data-page="17b.142" data-line="14" id="l17b.142.14"></span>κάμνοντι χαρισάμενος ὡς μὴ περιμεῖναι τὸν ἄριστον καιρόν.
<span class="lb" data-page="17b.142" data-line="15" id="l17b.142.15"></span>ὡσαύτως δὲ καὶ περὶ βαλανείου καὶ οἴνου καὶ πάντων
<span class="lb" data-page="17b.142" data-line="16" id="l17b.142.16"></span>τῶν τοιούτων οἶδα πράξας. εἰ μέντοι μηδ’ ὅλως δέοιτο
<span class="lb" data-page="17b.142" data-line="17" id="l17b.142.17"></span>μηδὲ μετὰ μίαν ἡμέραν τὸ νόσημα μηδενὸς τούτων, οὐ χρὴ
<span class="lb" data-page="17b.142" data-line="18" id="l17b.142.18"></span>χαρίζεσθαι τῷ κάμνοντι. βραχεῖαν γὰρ βλάβην ἐπανορθώσασθαι
<span class="pb" data-page="17b.143" id="p17b.143"></span>
<span class="lb" data-page="17b.143" data-line="1" id="l17b.143.1"></span>δυνατόν ἐστι τὴν μετὰ ταῦτα τοῦ κάμνοντος εὐπείθειαν.
<span class="lb" data-page="17b.143" data-line="2" id="l17b.143.2"></span>τὴν δ’ οὕτως μεγάλην ὡς ἤτοι κίνδυνον ἔσχατον
<span class="lb" data-page="17b.143" data-line="3" id="l17b.143.3"></span>ἐπιφέρειν ἢ χρόνου μῆκος, οὐκέθ’ οἷόν τε πρὸς τὸ δέον
<span class="lb" data-page="17b.143" data-line="4" id="l17b.143.4"></span>πάλιν ἐπαναγαγεῖν. γράφεται δὲ καὶ κατ’ ἄλλας λέξεις ἡ
<span class="lb" data-page="17b.143" data-line="5" id="l17b.143.5"></span>προκειμένη ῥῆσις, μίαν μὲν τοιάνδε· ἀλλὰ καὶ μεγάλα
<span class="lb" data-page="17b.143" data-line="6" id="l17b.143.6"></span>βλάπτειν, οἷον ψυχρὸν ὅκου δεῖ, τοῦ δὴ τοῦ βλάπτειν ῥήματος
<span class="lb" data-page="17b.143" data-line="7" id="l17b.143.7"></span>ἐπὶ τοῦ τέλους ἔχοντος τὸ ν, καὶ ταύτην γε τὴν γραφὴν
<span class="lb" data-page="17b.143" data-line="8" id="l17b.143.8"></span>οἱ παλαιοὶ τῶν ἐξηγητῶν ἴσασιν. ἑτέραν δὲ γραφὴν
<span class="lb" data-page="17b.143" data-line="9" id="l17b.143.9"></span>εὑρήσεις ἐν ἄλλοις ἀντιγράφοις χωρὶς τοῦ ν τοιαύτην· ἃ
<span class="lb" data-page="17b.143" data-line="10" id="l17b.143.10"></span>μὴ μεγάλα βλάπτῃ ἢ μὴ εὐανάληπτα, οἷον ψυχρὸν ὅκου
<span class="lb" data-page="17b.143" data-line="11" id="l17b.143.11"></span>τοῦτο δεῖ. βούλεται δ’ ἡ προκειμένη λέξις ἢ μὴ εὐανάληπτα
<span class="lb" data-page="17b.143" data-line="12" id="l17b.143.12"></span>σημαίνειν τὰ μὴ ταχέως ὑπεῖξαι δυνάμενα τοῖς βοηθήμασιν,
<span class="lb" data-page="17b.143" data-line="13" id="l17b.143.13"></span>ὡς ἐπανορθωθῆναι τὴν γεγονυῖαν ἤδη βλάβην.
<span class="lb" data-page="17b.143" data-line="14" id="l17b.143.14"></span>ἀλλὰ περὶ τούτου τοῦ πράγματος ὅσα περὶ τοῦ πρόσθεν εἶπον
<span class="lb" data-page="17b.143" data-line="15" id="l17b.143.15"></span>ἀναμνησθέντας, [χρὴ] μηδεμιᾶς ἐστὶ δεηθῆναι νεωτέρας
<span class="lb" data-page="17b.143" data-line="16" id="l17b.143.16"></span>ἐξηγήσεως.
</p>
<span class="lb rule" data-page="17b.143" data-line="17" id="l17b.143.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:4.9">
<span class="pb page1" data-page="17b.144" id="p17b.144"></span>
<span class="milestone ed1page page1" data-n="5.494" data-unit="ed1page" id="ed1page.5.494"></span>
<span class="milestone ed2page page1" data-n="9.482" data-unit="ed2page" id="ed2page.9.482"></span>
<span class="lb head" data-page="17b.144" data-line="1" id="l17b.144.1"></span>
            <blockquote class="quote lemma">
<span class="lb" data-page="17b.144" data-line="2" id="l17b.144.2"></span>Εἴσοδοι, λόγοι, σχῆμα, ἐσθὴς τῷ νοσοῦντι, κουρὴ, ὄνυχες,
<span class="lb" data-page="17b.144" data-line="3" id="l17b.144.3"></span>ὀσμαί.
</blockquote>
<span class="lb rule" data-page="17b.144" data-line="4" id="l17b.144.4"></span>
            <p>
<span class="lb" data-page="17b.144" data-line="5" id="l17b.144.5"></span>Τούτων τὰ μὲν ἄλλα πάντα προφανῶς ἐπὶ τὸν ἰατρὸν
<span class="lb" data-page="17b.144" data-line="6" id="l17b.144.6"></span>ἀναφέρεται, μεταξὺ δ’ αὐτῶν παρεγκείμενον, τῷ νοσοῦντι,
<span class="lb" data-page="17b.144" data-line="7" id="l17b.144.7"></span>παρέχει τινὰ ζήτησιν, ὅθεν ἔνιοι παντάπασιν ἐξελόντες αὐτὸ
<span class="lb" data-page="17b.144" data-line="8" id="l17b.144.8"></span>προσεποιήσαντο μηδ’ ὅλως εὑρηκέναι γεγραμμένον. ἀλλ’
<span class="lb" data-page="17b.144" data-line="9" id="l17b.144.9"></span>οἵ γε παλαιοὶ τῶν ἐξηγητῶν ἴσασι καὶ ταύτην τὴν γραφήν.
<span class="lb" data-page="17b.144" data-line="10" id="l17b.144.10"></span>ἴσως δ’ ἄν τινος εὐπορήσαιμεν εἰς αὐτὴν πιθανοῦ, προσεπισκεψάμενοι
<span class="lb" data-page="17b.144" data-line="11" id="l17b.144.11"></span>τῶν εἰρημένων ἕκαστον ἰδίᾳ. καὶ πρώτας γε
<span class="lb" data-page="17b.144" data-line="12" id="l17b.144.12"></span>τὰς πρὸς τὸν κάμνοντα τῶν ἰατρῶν εἰσόδους <span class="milestone ed1page" data-n="5.495" data-unit="ed1page" id="ed1page.5.495"></span>ὅσαι
<span class="lb" data-page="17b.144" data-line="13" id="l17b.144.13"></span>κεχαρισμένως αὐτοῖς γίνονται. τινὲς μὲν γὰρ ἐνοχλεῖσθαι
<span class="lb" data-page="17b.144" data-line="14" id="l17b.144.14"></span>νομίζουσιν ὑπὸ τῶν πολλάκις αὐτοὺς ὁρώντων, ἔνιοι δὲ πάνυ
<span class="lb" data-page="17b.144" data-line="15" id="l17b.144.15"></span>τούτῳ σφόδρα χαίρουσιν. ἰατροὶ δέ τινές εἰσιν οἳ μέχρι
<span class="lb" data-page="17b.144" data-line="16" id="l17b.144.16"></span>τοσούτου μωραίνουσιν, ὡς καὶ τοῖς κοιμωμένοις ἐπεισιέναι
<span class="lb" data-page="17b.144" data-line="17" id="l17b.144.17"></span>μετὰ ψόφου ποδῶν, φωνῆς μείζονος, ὑφ’ ὧν ἐνίοτε διεγερθέντες ﻿
<span class="pb" data-page="17b.145" id="p17b.145"></span>
<span class="lb" data-page="17b.145" data-line="1" id="l17b.145.1"></span>οἱ νοσοῦντες ἀγανακτοῦσί τε πρὸς αὐτοὺς καὶ βεβλάφθαι
<span class="lb" data-page="17b.145" data-line="2" id="l17b.145.2"></span>τὰ μέγιστά φασι. ἅπαντ’ οὖν ταῦτα προορᾶσθαι
<span class="lb" data-page="17b.145" data-line="3" id="l17b.145.3"></span>χρὴ ἰατρὸν, ὡς μήτε κατὰ καιρὸν ὃν οὐ χρὴ παραγίνεσθαι
<span class="lb" data-page="17b.145" data-line="4" id="l17b.145.4"></span>μήτε προπετῶς μετὰ ψόφων πολλῶν καὶ φωνῆς μεγάλης ἢ
<span class="lb" data-page="17b.145" data-line="5" id="l17b.145.5"></span>βαδίσματος ἀσχήμονος ἢ βλέμματος ἢ ὅλως οὑτινοσοῦν τοιούτου.
<span class="lb" data-page="17b.145" data-line="6" id="l17b.145.6"></span>λόγοι. τῶν μεγίστων ἐστὶ καὶ τοῦτο πρὸς τοὺς κάμνοντας
<span class="lb" data-page="17b.145" data-line="7" id="l17b.145.7"></span>ὑπὸ τῶν ἰατρῶν ἤτοι προσηκόντως ἢ οὐ προσηκόντως
<span class="lb" data-page="17b.145" data-line="8" id="l17b.145.8"></span>τι γινόμενον. ἔνιοι μὲν γὰρ αὐτῶν ἐσχάτως εἰσὶν
<span class="lb" data-page="17b.145" data-line="9" id="l17b.145.9"></span>ἀβέλτεροι, τοιοῦτοί τινες ὄντες οἷον ὁ Ζεῦξίς φησι ὑπὸ Βακχείου
<span class="lb" data-page="17b.145" data-line="10" id="l17b.145.10"></span>γεγράφθαι <span class="milestone ed2page" data-n="9.483" data-unit="ed2page" id="ed2page.9.483"></span>Καλλιάνακτα γεγονέναι τὸν Ἡροφίλειον
<span class="lb" data-page="17b.145" data-line="11" id="l17b.145.11"></span>ἐν τοῖς ἀπομνημονεύμασιν Ἡροφίλου τε καὶ τῶν ἀπὸ
<span class="lb" data-page="17b.145" data-line="12" id="l17b.145.12"></span>τῆς οἰκείας αὐτοῦ. νοσοῦντος γάρ τινος, εἶτ’ εἰπόντος τῷ
<span class="lb" data-page="17b.145" data-line="13" id="l17b.145.13"></span>Καλλιάνακτι, τεθνήσομαι, φασὶν αὐτὸν ἐπιφωνῆσαι τόδε τὸ
<span class="lb" data-page="17b.145" data-line="14" id="l17b.145.14"></span>ἔπος
</p>
            <div class="l"><span class="lb" data-page="17b.145" data-line="15" id="l17b.145.15"></span>Εἰ μή σε Λητὼ καλλίπαις ἐγείνατο.</div>
            <p>
<span class="lb" data-page="17b.145" data-line="16" id="l17b.145.16"></span>Ἑτέρῳ δὲ ταὐτὸ τοῦτ’ εἰπόντι φάναι
</p>
            <div class="l"><span class="lb" data-page="17b.145" data-line="17" id="l17b.145.17"></span>Κάτθανε καὶ Πάτροκλος, ὅπερ σέο πολλὸν ἀμείνων.</div>
            <span class="pb" data-page="17b.146" id="p17b.146"></span>
            <p>
<span class="lb" data-page="17b.146" data-line="1" id="l17b.146.1"></span>ἔνιοι δὲ τῶν νῦν ἰατρῶν, εἰ καὶ μετριώτεροι Καλλιάνακτός
<span class="lb" data-page="17b.146" data-line="2" id="l17b.146.2"></span>εἰσιν, ἀλλὰ τραχέως καὶ αὐτοὶ προσφέρονται τοῖς νοσοῦσιν
<span class="lb" data-page="17b.146" data-line="3" id="l17b.146.3"></span>ὡς μισηθῆναι, καθάπερ ἄλλοι τινὲς ἐξ ὑπεναντίου
<span class="lb" data-page="17b.146" data-line="4" id="l17b.146.4"></span>δουλοπρεπῶς κολακεύοντες ἐξ αὐτοῦ τούτου κατεφρονήθησαν.
<span class="lb" data-page="17b.146" data-line="5" id="l17b.146.5"></span>ὥσπερ δὲ οὐ χρὴ μίσους ἄξιον φαίνεσθαι τῷ κάμνοντι
<span class="lb" data-page="17b.146" data-line="6" id="l17b.146.6"></span>τὸν ἰατρὸν, οὕτως οὐδ’ εὐκαταφρόνητον, ἀλλ’ ἐν τῷ φιλανθρώπῳ
<span class="lb" data-page="17b.146" data-line="7" id="l17b.146.7"></span>καὶ μετρίῳ καὶ ἡδεῖ σεμνὸν φυλάττειν. εἰ μὴ γὰρ
<span class="lb" data-page="17b.146" data-line="8" id="l17b.146.8"></span>ὥσπερ θεόν τινα ὁ κάμνων θαυμάσειεν, οὐκ ἂν ὁ κάμνων
<span class="lb" data-page="17b.146" data-line="9" id="l17b.146.9"></span>εὐπειθὴς γένοιτο. βέλτιον οὖν ἐστι μήτε κολακεύειν εἰς τοσοῦτον
<span class="lb" data-page="17b.146" data-line="10" id="l17b.146.10"></span>ὥστε καταφρονεῖσθαι μήτε ἄγροικόν τε καὶ τραχὺν
<span class="lb" data-page="17b.146" data-line="11" id="l17b.146.11"></span>ὁμοίως Καλλιάνακτι. γενήσεται δὲ τοῦτο φυλάττοντος μὲν
<span class="lb" data-page="17b.146" data-line="12" id="l17b.146.12"></span>ἔν τε τῷ βλέμματι καὶ τῷ φλέγματι καὶ τῷ παντὶ τοῦ σώματος
<span class="lb" data-page="17b.146" data-line="13" id="l17b.146.13"></span>σχήματι τὸ σεμνὸν τοῦ ἰατροῦ, ἐκδιδάσκοντος δὲ τὸν
<span class="lb" data-page="17b.146" data-line="14" id="l17b.146.14"></span>κάμνοντα πείθεσθαι τοῖς πραττομένοις ὑφ’ ἑαυτοῦ. πολλοὶ
<span class="lb" data-page="17b.146" data-line="15" id="l17b.146.15"></span>δ’ εἰσὶ λόγοι καί σοι παραδείγματος ἕνεκεν οὐκ ὀκνήσω
<span class="lb" data-page="17b.146" data-line="16" id="l17b.146.16"></span>παραθέσθαι τινά. δυνήσεται γὰρ ὁ ἰατρὸς ἐπὶ προοιμίῳ
<span class="lb" data-page="17b.146" data-line="17" id="l17b.146.17"></span>πιθανῷ μετὰ ταῦτα πρὸς τὸν κάμνοντα διελθεῖν ὅσα περὶ
<span class="pb" data-page="17b.147" id="p17b.147"></span>
<span class="lb" data-page="17b.147" data-line="1" id="l17b.147.1"></span>τῶν τοιούτων Ἱπποκράτης ἔγραψε, πρῶτον μὲν ἐν τοῖς ἀφορισμοῖς
<span class="lb" data-page="17b.147" data-line="2" id="l17b.147.2"></span>εἰπών· δεῖ δὲ οὐ μόνον ἑωυτὸν παρέχειν τὰ δέοντα
<span class="lb" data-page="17b.147" data-line="3" id="l17b.147.3"></span>ποιέοντα, ἀλλὰ καὶ τὸν νοσέοντα καὶ τοὺς παρεόντας ἔξωθεν.
<span class="lb" data-page="17b.147" data-line="4" id="l17b.147.4"></span>ἐν δὲ τῷ πρώτῳ τῶν ἐπιδημιῶν ἡ τέχνη διὰ τριῶν,
<span class="lb" data-page="17b.147" data-line="5" id="l17b.147.5"></span>τὸ νόσημα, ὁ νοσέων, ὁ ἰατρὸς, ὑπεναντιοῦσθαι τῷ νοσήματι
<span class="lb" data-page="17b.147" data-line="6" id="l17b.147.6"></span>τὸν νοσέοντα μετὰ τοῦ ἰατροῦ. καὶ ὡς τριῶν ὄντων, ἰατροῦ
<span class="lb" data-page="17b.147" data-line="7" id="l17b.147.7"></span>καὶ νοσήματος καὶ κάμνοντος, ἐὰν ὁ νοσῶν ἐάσῃ μόνον
<span class="lb" data-page="17b.147" data-line="8" id="l17b.147.8"></span>πολεμεῖν τῷ νοσήματι τὸν ἰατρὸν ἢ καὶ πρὸς αὐτὸ μεταστὰς
<span class="lb" data-page="17b.147" data-line="9" id="l17b.147.9"></span>ἐναντιοῦται τῷ ἰατρῷ, συμβήσεται νικηθῆναι τὸν
<span class="lb" data-page="17b.147" data-line="10" id="l17b.147.10"></span>ἰατρὸν ὑπὸ τοῦ νοσήματος. ἐὰν δὲ καταλιπὼν τὸ νόσημα
<span class="lb" data-page="17b.147" data-line="11" id="l17b.147.11"></span>σύμμαχος κατ’ αὐτοῦ γένηται τῷ ἰατρῷ, μεγάλην ἐλπίδα
<span class="lb" data-page="17b.147" data-line="12" id="l17b.147.12"></span>τῆς νίκης ἔσεσθαι δυοῖν ἀνθρώπων πρὸς ἓν νόσημα μαχομένων,
<span class="lb" data-page="17b.147" data-line="13" id="l17b.147.13"></span>ὡς τό γε ἐναντίον ἔμπαλιν οὐδεμιᾶς ἐλπίδος ἔσται
<span class="lb" data-page="17b.147" data-line="14" id="l17b.147.14"></span>παρεκτικὸν, ἐὰν ὁ κάμνων μετὰ τοῦ νοσήματος γενόμενος
<span class="lb" data-page="17b.147" data-line="15" id="l17b.147.15"></span>ἐναντιῷτο τῷ ἰατρῷ· μονωθεὶς γὰρ ἂν οὗτος ὑπὸ τῶν
<span class="lb" data-page="17b.147" data-line="16" id="l17b.147.16"></span>δυοῖν νικηθείη ἄν. ἀρκεῖ σοι τὸ παράδειγμα τοῦτο, νοῆσαι
<span class="lb" data-page="17b.147" data-line="17" id="l17b.147.17"></span>δυναμένῳ κατὰ τὸ παραπλήσιον ἕτερα πολλὰ τοιαῦτα τῷ
<span class="lb" data-page="17b.147" data-line="18" id="l17b.147.18"></span>νοσοῦντι γίνεσθαι πρὸς τῶν ἰατρῶν. οὐ μόνον δὲ τῶν λεχθησομένων
<span class="pb" data-page="17b.148" id="p17b.148"></span>
<span class="lb" data-page="17b.148" data-line="1" id="l17b.148.1"></span>λόγων τοῖς κάμνουσιν ὑπὸ τῶν ἰατρῶν τοιαύτην
<span class="lb" data-page="17b.148" data-line="2" id="l17b.148.2"></span>εἶναι προσήκει τὴν διάνοιαν, ἀλλὰ καὶ τὸ μέγεθος τῆς
<span class="lb" data-page="17b.148" data-line="3" id="l17b.148.3"></span>φωνῆς καὶ τὸν τόνον καὶ τὴν ὅλην ἀπόκρισιν ἀνάλογον εἶναι
<span class="lb" data-page="17b.148" data-line="4" id="l17b.148.4"></span>τῇ διανοίᾳ τῶν λόγων. εἰ δὲ καὶ πεπαιδευμένῳ διαλέγοιτό
<span class="lb" data-page="17b.148" data-line="5" id="l17b.148.5"></span>τις ἀνδρὶ, καὶ μετὰ τοῦ μὴ σολοικίζειν τε καὶ βαρβαρίζειν.
<span class="lb" data-page="17b.148" data-line="6" id="l17b.148.6"></span>καὶ γὰρ ἐκ τῶν τοιούτων εὐκαταφρόνητοι τοῖς κάμνουσιν
<span class="lb" data-page="17b.148" data-line="7" id="l17b.148.7"></span>οἱ ἰατροὶ φαίνονται. σχῆμα. καὶ τὸ σχῆμα τοῦ
<span class="lb" data-page="17b.148" data-line="8" id="l17b.148.8"></span>σώματος ὅλου κατά τε τὴν εἴσοδον καὶ τὴν καθέδραν ὁ ἰατρὸς
<span class="lb" data-page="17b.148" data-line="9" id="l17b.148.9"></span>ἐχέτω, μήτε ταπεινὸν, ὡς εὐκαταφρόνητον εἶναι, μήτε
<span class="lb" data-page="17b.148" data-line="10" id="l17b.148.10"></span>χαυνότητά τινα καὶ ἀλαζονείαν ἐνδεικνύμενον. ἔνιοι μὲν
<span class="lb" data-page="17b.148" data-line="11" id="l17b.148.11"></span>γὰρ ἀνατεταμένοι καὶ πλατεῖς εἰσίασί τε καὶ καθέζονται,
<span class="lb" data-page="17b.148" data-line="12" id="l17b.148.12"></span>ἔνιοι δὲ διατεθρυμμένοι, τινὲς δὲ ἐγκεκυφότες καὶ ταπεινοί.
<span class="lb" data-page="17b.148" data-line="13" id="l17b.148.13"></span>φεύγειν οὖν ἁπάσας δεῖ τὰς ὑπερβολὰς καὶ πειρᾶσθαι μέσον
<span class="lb" data-page="17b.148" data-line="14" id="l17b.148.14"></span>αὐτῶν εἶναι. εἰ δέ ποτε κατὰ τὸ σπάνιον ὁ κάμνων
<span class="lb" data-page="17b.148" data-line="15" id="l17b.148.15"></span>φαίνοιτό σοι φιλοτάπεινός τις, ἀπὸ τοῦ μέσου <span class="milestone ed2page" data-n="9.484" data-unit="ed2page" id="ed2page.9.484"></span>βραχὺ
<span class="lb" data-page="17b.148" data-line="16" id="l17b.148.16"></span>πρὸς τὸ ταπεινότερον ἄμεινόν ἐστι σχηματίζειν ἑαυτόν. εἰ
<span class="lb" data-page="17b.148" data-line="17" id="l17b.148.17"></span>δ’ ἐναντίως ἔχοι, καὶ σὺ τἀναντία ποιήσεις ἐπὶ βραχὺ,
<span class="lb" data-page="17b.148" data-line="18" id="l17b.148.18"></span>τοῦ μέσου τε καὶ παρὰ φύσιν ἐφ’ ἑκάτερα παραχωρῶν.
<span class="pb" data-page="17b.149" id="p17b.149"></span>
<span class="lb" data-page="17b.149" data-line="1" id="l17b.149.1"></span>ἐσθής. καὶ αὕτη κατὰ τὸν αὐτὸν λόγον ἔστω μέση, μήτε
<span class="lb" data-page="17b.149" data-line="2" id="l17b.149.2"></span>πολυτελὴς, ὡς ἀλαζονείαν ἐμφαίνειν, μήτε ῥυπαρὰ καὶ πάνυ
<span class="lb" data-page="17b.149" data-line="3" id="l17b.149.3"></span>ταπεινή· πλὴν εἴ ποθ’ ὁ κάμνων αὐτὸς εἴη τῶν ἀμετρότερον
<span class="lb" data-page="17b.149" data-line="4" id="l17b.149.4"></span>ἢ τὰ πολυτελῆ φιλούντων ἢ τοῖς ῥυπαροῖς ἡδομένων.
<span class="lb" data-page="17b.149" data-line="5" id="l17b.149.5"></span>ἐπὶ τούτων γὰρ ἀπὸ τῆς μεσότητος ἐπὶ τὸ τῷ κάμνοντι
<span class="lb" data-page="17b.149" data-line="6" id="l17b.149.6"></span>φίλτερον ἀποχωρήσεις, ὅσον ἂν εἰκάσῃς ἔσεσθαί τι σύμμετρον
<span class="lb" data-page="17b.149" data-line="7" id="l17b.149.7"></span>τῷ νοσοῦντι. διὰ μέσου τοῦτ’ ἔφην ἐγκείμενον
<span class="lb" data-page="17b.149" data-line="8" id="l17b.149.8"></span>ἀπορίαν παρέχειν· εἰ δέ γε κατὰ τὴν ἀρχὴν τῆς ὅλης ῥήσεως
<span class="lb" data-page="17b.149" data-line="9" id="l17b.149.9"></span>ἢ τὴν τελευτὴν εἴρητο, σαφὲς ἂν ἦν ὡς ἅπαντα ταῦτα
<span class="lb" data-page="17b.149" data-line="10" id="l17b.149.10"></span>τῷ νοσοῦντι κεχαρισμένως προσήκει πράττειν τὸν ἰατρὸν,
<span class="lb" data-page="17b.149" data-line="11" id="l17b.149.11"></span>εἰσόδους, λόγους, σχῆμα τοῦ παντὸς σώματος, ἐσθῆτα,
<span class="lb" data-page="17b.149" data-line="12" id="l17b.149.12"></span>κουρὰν τριχῶν, ὀνύχων συμμετρίαν, ὀσμήν. ἐπί τε γὰρ εἰσόδων
<span class="lb" data-page="17b.149" data-line="13" id="l17b.149.13"></span>ἄλλη πρὸς ἄλλον ἐστὶ τῶν νοσούντων ἡ συμμετρία,
<span class="lb" data-page="17b.149" data-line="14" id="l17b.149.14"></span>καθότι πρόσθεν εἶπεν, ἐν δὲ τοῖς λόγοις ὡσαύτως· οἱ μὲν
<span class="lb" data-page="17b.149" data-line="15" id="l17b.149.15"></span>γὰρ μυθολογοῦσι τοῖς ἰατροῖς ἥδονται, τινὲς δὲ ἀνιῶνται,
<span class="lb" data-page="17b.149" data-line="16" id="l17b.149.16"></span>καὶ τινὲς μὲν σεμνοῖς λόγοις, τινὲς δ’ εὐτραπέλοις χαίρουσι.
<span class="lb" data-page="17b.149" data-line="17" id="l17b.149.17"></span>καὶ περὶ τῶν σχημάτων τε καὶ τῆς ἐσθῆτος ἀρτίως εἴρηται ﻿
<span class="pb" data-page="17b.150" id="p17b.150"></span>
<span class="lb" data-page="17b.150" data-line="1" id="l17b.150.1"></span>τίνα τρόπον ἐστοχάσθαι χρὴ τῶν ἡδέων τῷ νοσοῦντι.
<span class="lb" data-page="17b.150" data-line="2" id="l17b.150.2"></span>κουρὴ τῶν τριχῶν. ἡ κουρὰ φύσει μὲν ἀρίστη γένοιτο ἂν, εἰ
<span class="lb" data-page="17b.150" data-line="3" id="l17b.150.3"></span>στοχάζοιτο τῆς κατὰ τὴν κεφαλὴν ὑγείας. ἄλλοις γὰρ ἄλλο
<span class="lb" data-page="17b.150" data-line="4" id="l17b.150.4"></span>προσήκει. τοῖς νοσοῦσι δὲ τὸ τῆς κουρᾶς εἶδος οὐ ταὐτὸν
<span class="lb" data-page="17b.150" data-line="5" id="l17b.150.5"></span>ἅπασιν ἡδύ. στοχάζεσθαι τοίνυν σε χρὴ καὶ τούτου, πρὸς
<span class="lb" data-page="17b.150" data-line="6" id="l17b.150.6"></span>τὸν ἰατρευόμενον ἀποβλέποντα, καθάπερ ἐπ’ Ἀντωνίνου
<span class="lb" data-page="17b.150" data-line="7" id="l17b.150.7"></span>τοῦ Κομμόδου πατρὸς ἐποίουν οἱ συνόντες ἅπαντες ἐν χρῷ
<span class="lb" data-page="17b.150" data-line="8" id="l17b.150.8"></span>κειρόμενοι. Λούκιος δὲ μιμολόγους αὐτοὺς ἀπεκάλει. καὶ
<span class="lb" data-page="17b.150" data-line="9" id="l17b.150.9"></span>διὰ τοῦτο πάλιν ἐκόμων οἱ μετ’ ἐκείνου ὄνυχες. πηλίκους
<span class="lb" data-page="17b.150" data-line="10" id="l17b.150.10"></span>εἶναι χρὴ τοὺς ὄνυχας τοῖς ἰατροῖς αὐτὸς ἐδίδαξεν ἐν τῷ
<span class="lb" data-page="17b.150" data-line="11" id="l17b.150.11"></span>κατ’ ἰητρεῖον, συνάπτων αὐτῶν τὴν συμμετρίαν ἡδεῖαν εἶναι
<span class="lb" data-page="17b.150" data-line="12" id="l17b.150.12"></span>τοῖς ὁρῶσι. περὶ δὲ τῶν χώραν ἐχόντων ὀνύχων ἤ τι
<span class="lb" data-page="17b.150" data-line="13" id="l17b.150.13"></span>τοιοῦτο, καθάπερ γε καὶ περὶ τῆς ἐν κεφαλῇ τῶν τριχῶν
<span class="lb" data-page="17b.150" data-line="14" id="l17b.150.14"></span>ἀλωπεκίας ἢ ὀφιάσεως οὐδὲ λόγου δεῖται. ταῦτα γὰρ ὡς
<span class="lb" data-page="17b.150" data-line="15" id="l17b.150.15"></span>ἤδη παρὰ φύσιν αἴσχιστόν ἐστιν ἔχειν ἰατρῷ, καθάπερ γε
<span class="lb" data-page="17b.150" data-line="16" id="l17b.150.16"></span>καὶ ἀρθρῖτιν ἰσχυρὰν ἤ τι τοιοῦτον ἕτερον. ὀδμή. καὶ τῆς
<span class="pb" data-page="17b.151" id="p17b.151"></span>
<span class="lb" data-page="17b.151" data-line="1" id="l17b.151.1"></span>ὀδμῆς τοῦ σώματος ὅλου καὶ τοῦ στόματος ἡ μέν τίς ἐστιν
<span class="lb" data-page="17b.151" data-line="2" id="l17b.151.2"></span>ἐνίοις φύσει μοχθηρὰ, καθάπερ γε καὶ ἄλλοις τισὶν ἄμεμπτος,
<span class="lb" data-page="17b.151" data-line="3" id="l17b.151.3"></span>ἡ δ’ ἐξ ἀμελείας ἐγγίνεται, μηδὲν ἡγουμένων ἁμαρτάνειν
<span class="lb" data-page="17b.151" data-line="4" id="l17b.151.4"></span>τῶν ἰατρῶν, ἐὰν ἤτοι σκόροδον ἢ κρομμύων ὄζοντες
<span class="lb" data-page="17b.151" data-line="5" id="l17b.151.5"></span>ἐπισκοποῦνται τοὺς νοσοῦντας. ἐπὶ δὲ Κοΐντου τοῦ κατὰ
<span class="lb" data-page="17b.151" data-line="6" id="l17b.151.6"></span>τὴν πατρίδα ἡμῶν ἰατρεύοντος ἐν Ῥώμῃ καὶ τοιοῦτό τι
<span class="lb" data-page="17b.151" data-line="7" id="l17b.151.7"></span>συνέβη. μετ’ ἄριστον ἐπεσκέπτετό τινα τῶν πλουσίων τε
<span class="lb" data-page="17b.151" data-line="8" id="l17b.151.8"></span>καὶ πολὺ δυναμένων ἀνδρῶν, ὄζων οἴνου σφοδρῶς. πυρέττων
<span class="lb" data-page="17b.151" data-line="9" id="l17b.151.9"></span>οὖν ἱκανῶς ὁ κάμνων ἅμα κεφαλαλγίας καὶ διὰ τοῦτο
<span class="lb" data-page="17b.151" data-line="10" id="l17b.151.10"></span>μὴ φέρων τὴν ἐκ τοῦ οἴνου προσπίπτουσαν ὀσμὴν ἠξίου
<span class="lb" data-page="17b.151" data-line="11" id="l17b.151.11"></span>προσωτέρω χωρήσειν τὸν Κόϊντον, ἀνιᾷν αὐτὸν ἐξόζοντα
<span class="lb" data-page="17b.151" data-line="12" id="l17b.151.12"></span>σφοδρῶς οἴνου. ταῦτα μὲν οὖν ὁ κάμνων ἐφαίνετο μετρίως
<span class="lb" data-page="17b.151" data-line="13" id="l17b.151.13"></span>λέγειν· ὁ Κόϊντος δ’ ἀβελτέρως αὐτῷ προσενεχθεὶς ἐκέλευσεν
<span class="lb" data-page="17b.151" data-line="14" id="l17b.151.14"></span>ἀνέχεσθαι <span class="milestone ed1page" data-n="5.496" data-unit="ed1page" id="ed1page.5.496"></span>τῆς ὀσμῆς. καὶ γὰρ ἑαυτὸν ἔφη
<span class="lb" data-page="17b.151" data-line="15" id="l17b.151.15"></span>τοῦ κάμνοντος ἀνέχεσθαι πυρετοῦ ὄζοντος, εἶναι δ’ οὐκ
<span class="lb" data-page="17b.151" data-line="16" id="l17b.151.16"></span>ἴσον ἢ πυρετὸν ἢ οἶνον ὀσμᾶσθαι. ἕτερον δ’ ἰατρὸν
<span class="lb" data-page="17b.151" data-line="17" id="l17b.151.17"></span><span class="milestone ed2page" data-n="9.485" data-unit="ed2page" id="ed2page.9.485"></span>ἐπὶ τῆς ἡμετέρας Ἀσίας οἶδα δυσώδεις ἔχοντα τὰς μάλας
<span class="pb" data-page="17b.152" id="p17b.152"></span>
<span class="lb" data-page="17b.152" data-line="1" id="l17b.152.1"></span>ὡς διὰ τοῦτο μὴ φέρειν αὐτοῦ τὴν εἴσοδον ἄνθρωπον νοσοῦντα
<span class="lb" data-page="17b.152" data-line="2" id="l17b.152.2"></span>μηδένα καθάριον. ἐχρῆν οὖν αὐτὸν ἑαυτοῦ πρῶτον
<span class="lb" data-page="17b.152" data-line="3" id="l17b.152.3"></span>ἰᾶσθαι τὸ σύμπτωμα καὶ οὕτως ἐπιχειρεῖν ἑτέρους θεραπεύειν.
<span class="lb" data-page="17b.152" data-line="4" id="l17b.152.4"></span>ἐγχωρεῖ γὰρ, εἰ καὶ σύμφυτον ὥσπερ καὶ τοῖς
<span class="lb" data-page="17b.152" data-line="5" id="l17b.152.5"></span>τράγοις ἐστὶν, ἀλλά τοι μετριώτερόν γ’ αὐτὸ ποιήσαντα τὸ
<span class="lb" data-page="17b.152" data-line="6" id="l17b.152.6"></span>μέτριον αὖθις τοῦτο πραΰνειν ἑκάστης ἡμέρας διαπάσμασιν
<span class="lb" data-page="17b.152" data-line="7" id="l17b.152.7"></span>ἀμβλυντικοῖς δυσωδίας. ἄλλος γοῦν τις ἔχων δυσῶδες φύσει
<span class="lb" data-page="17b.152" data-line="8" id="l17b.152.8"></span>τὸ στόμα προὐνοήσατο μετριώτερον αὐτὸ ποιήσασθαι
<span class="lb" data-page="17b.152" data-line="9" id="l17b.152.9"></span>διά τε καθάρσεως καὶ φαρμάκων πόσεως ἐπιτηδείων εἰς
<span class="lb" data-page="17b.152" data-line="10" id="l17b.152.10"></span>τοῦτο, καὶ καθ’ ἑκάστην ἡμέραν ὀλίγιστόν τι λαμβάνων εἰς
<span class="lb" data-page="17b.152" data-line="11" id="l17b.152.11"></span>αὐτὸ ποτὲ μὲν ἀμώμου, ποτὲ δὲ μαλαβάθρου φύλλου, ποτέ
<span class="lb" data-page="17b.152" data-line="12" id="l17b.152.12"></span>δ’ ἄλλου τινὸς τῶν εὐωδῶν οὕτως ἐκ τῆς οἰκίας προήρχετο.
</p>
<span class="lb rule" data-page="17b.152" data-line="13" id="l17b.152.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.1">
<span class="pb page1" data-page="17b.222" id="p17b.222"></span>
<span class="milestone ed1page page1" data-n="5.506" data-unit="ed1page" id="ed1page.5.506"></span>
<span class="milestone ed2page page1" data-n="9.508" data-unit="ed2page" id="ed2page.9.508"></span>
            <h2>ΙΠΠΟΚΡΑΤΟΥΣ ΕΠΙΔΗΜ1ΩΝ ΣΤ.
<br></br>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br></br>Ε. ΤΜΗΜΑ Ε.
</h2>
<span class="lb head" data-page="17b.222" data-line="1" id="l17b.222.1"></span>
            <blockquote class="quote lemma">
<span class="lb" data-page="17b.222" data-line="2" id="l17b.222.2"></span><span class="milestone ed2page" data-n="9.509" data-unit="ed2page" id="ed2page.9.509"></span>Νούσων φύσιες ἰητροί.
</blockquote>
<span class="lb rule" data-page="17b.222" data-line="3" id="l17b.222.3"></span>
            <p>
<span class="lb" data-page="17b.222" data-line="4" id="l17b.222.4"></span>Εἴρηται δὲ πολλάκις ὡς τὰς τοιαύτας γραφὰς, ἐν αἷς
<span class="lb" data-page="17b.222" data-line="5" id="l17b.222.5"></span>ὑπαλλάττεται τὸ λεγόμενον, ἀλλ’ ἡ διάνοια μένει κατὰ πᾶν
<span class="lb" data-page="17b.222" data-line="6" id="l17b.222.6"></span>ἡ αὐτὴ, κρίνειν οὐ πρόκειταί μοι, φυλαττομένῳ τὸ μῆκος
<span class="lb" data-page="17b.222" data-line="7" id="l17b.222.7"></span>τῶν ὑπομνημάτων, ἀλλὰ καὶ νῦν αὐτὸ τοῦτο χάριν ἀναμνήσεως
<span class="pb" data-page="17b.223" id="p17b.223"></span>
<span class="lb" data-page="17b.223" data-line="1" id="l17b.223.1"></span>εἶπον, ἐπεὶ καὶ κατὰ τὰς μελλούσας λέγεσθαι ῥήσεις
<span class="lb" data-page="17b.223" data-line="2" id="l17b.223.2"></span>οὐδὲν ἐρῶ περὶ τῶν τοιούτων γραφῶν. ὁ τοίνυν τῆς λέξεως
<span class="lb" data-page="17b.223" data-line="3" id="l17b.223.3"></span>νοῦς, εἰ μὲν ἁπλῶς τις ἀκούοι τοῦ λεγομένου σαφής ἐστι,
<span class="lb" data-page="17b.223" data-line="4" id="l17b.223.4"></span>δηλοῦντος τοῦ Ἱπποκράτους τὴν ἑαυτοῦ γνώμην, ὡς οὐκ εἴη
<span class="lb" data-page="17b.223" data-line="5" id="l17b.223.5"></span>τοῦ χοροῦ τῶν ἄτεχνον ἡγουμένων εἶναι τὴν φύσιν, ἀλλὰ
<span class="lb" data-page="17b.223" data-line="6" id="l17b.223.6"></span>τεχνικὴν καὶ προνοητικὴν τοῦ ζώου. <span class="milestone ed2page" data-n="9.510" data-unit="ed2page" id="ed2page.9.510"></span>_ δύναμιν δὲ
<span class="lb" data-page="17b.223" data-line="7" id="l17b.223.7"></span>προσήκει νῦν ἀκούειν ἐκ τοῦ τῆς φύσεως ὀνόματος ἐνοικοῦσαν
<span class="lb" data-page="17b.223" data-line="8" id="l17b.223.8"></span>αὐτοῖς τοῖς σώμασι τοῖς διοικουμένοις ὑπ’ αὐτῆς, ἧς
<span class="lb" data-page="17b.223" data-line="9" id="l17b.223.9"></span>τὴν οὐσίαν ἥτις ἐστὶν οὐκ ἀναγκαῖον ἐν τῷ παρόντι ζητεῖν,
<span class="lb" data-page="17b.223" data-line="10" id="l17b.223.10"></span>ὥσπερ οὐδὲ τῆς ψυχῆς ἡμῶν ἢ τοῦ κατ’ αὐτὴν ἡγεμονικοῦ.
<span class="lb" data-page="17b.223" data-line="11" id="l17b.223.11"></span>δεῖται γὰρ οὐδενὸς αὐτῶν ἐνεστηκὼς λόγος, ἀλλὰ
<span class="lb" data-page="17b.223" data-line="12" id="l17b.223.12"></span>μόνον ὅτι καλῶς ὑπελάμβανεν ὁ Ἱπποκράτης τὴν φύσιν ἰατρὸν
<span class="lb" data-page="17b.223" data-line="13" id="l17b.223.13"></span>εἶναι τῶν νοσημάτων. ἴσως γάρ τις οἰήσεται τὴν ἰατρικὴν
<span class="lb" data-page="17b.223" data-line="14" id="l17b.223.14"></span>τέχνην ἀναιρεῖσθαι τῷ λόγῳ τούτῳ. διὰ τοῦτ’ οὖν
<span class="lb" data-page="17b.223" data-line="15" id="l17b.223.15"></span>οὐχ ἁπλῶς ἀκούειν χρὴ, νούσων δὲ φύσιες ἰατροί. βαθύτερον
<span class="lb" data-page="17b.223" data-line="16" id="l17b.223.16"></span>γὰρ νόημα κατὰ τὴν λέξιν τήνδε περιέχεται, διαρθρώσιος
<span class="lb" data-page="17b.223" data-line="17" id="l17b.223.17"></span>ἀκριβεστέρας δεόμενον, ἣν (οὐ) πρόσθεν ἐποιησάμην
<span class="pb" data-page="17b.224" id="p17b.224"></span>
<span class="lb" data-page="17b.224" data-line="1" id="l17b.224.1"></span>ἑτέρωθι. γινώσκοντας δέ μου τὴν προαίρεσιν τοὺς
<span class="lb" data-page="17b.224" data-line="2" id="l17b.224.2"></span>ἑταίρους, οἷς χαριζόμενος ἐπὶ τὴν ἐξήγησιν ἀφῖγμαι τοῦ
<span class="lb" data-page="17b.224" data-line="3" id="l17b.224.3"></span>προκειμένου γράμματος, ἀναμνήσω καὶ νῦν, ὡς ἕκαστον τῶν
<span class="lb" data-page="17b.224" data-line="4" id="l17b.224.4"></span>δογμάτων τῶν ἀποδείξεως δεομένων ἅπαξ που διελθὼν τελέως,
<span class="lb" data-page="17b.224" data-line="5" id="l17b.224.5"></span>οὐκ ἐν ἑτέρῳ βιβλίῳ γράφω, μακρολόγον περιττὴν
<span class="lb" data-page="17b.224" data-line="6" id="l17b.224.6"></span>εἰδὼς γινομένην, εἰ περὶ τῶν αὐτῶν λέγει τις τὰ αὐτὰ, καθάπερ
<span class="lb" data-page="17b.224" data-line="7" id="l17b.224.7"></span>ἔνιοι πεποιήκασι τῶν νεωτέρων ἰατρῶν, οὐ δὶς μόνον
<span class="lb" data-page="17b.224" data-line="8" id="l17b.224.8"></span>ἢ τρὶς, ἀλλὰ καὶ τετράκις ἢ πλεονάκις ἔτι περὶ τῶν αὐτῶν
<span class="lb" data-page="17b.224" data-line="9" id="l17b.224.9"></span>τὰ αὐτὰ γράψαντες ἐν πολλοῖς ὑπομνήμασί τε καὶ συγγράμμασιν.
<span class="lb" data-page="17b.224" data-line="10" id="l17b.224.10"></span>ἐγὼ δὲ ἅπαξ ἀποδείξας τι, χρῶμαι τοῦ λοιποῦ
<span class="lb" data-page="17b.224" data-line="11" id="l17b.224.11"></span>κατὰ τὰ ἄλλα βιβλία, τὸ κεφάλαιον μόνον ἀναμιμνήσκων,
<span class="lb" data-page="17b.224" data-line="12" id="l17b.224.12"></span>ὡς ἀποδέδεικταί μοι κατὰ τόδε γράμμα καὶ νῦν οὖν ἅπαξ
<span class="lb" data-page="17b.224" data-line="13" id="l17b.224.13"></span>ποιήσομαι τὸν περὶ τῆς φύσεως λόγον. ὅπως τέ φησιν αὐτὴν
<span class="lb" data-page="17b.224" data-line="14" id="l17b.224.14"></span>ἰατρὸς εἶναι τῶν νοσημάτων ὁ Ἱπποκράτης, ὅτι τὲ τὴν
<span class="lb" data-page="17b.224" data-line="15" id="l17b.224.15"></span>ἰατρικὴν τέχνην οὐδαμῶς ἀναιρεῖσθαι συμβέβηκεν ὑπὸ τοῦ
<span class="lb" data-page="17b.224" data-line="16" id="l17b.224.16"></span>δόγματος τούτου. σὺ δὲ ὁ τοῖσδε τοῖς ὑπομνήμασιν ὁμιλῶν,
<span class="lb" data-page="17b.224" data-line="17" id="l17b.224.17"></span>ἤδη μοι πρόσεχε τὸν νοῦν ἀρχομένῳ τοῦ λόγου, τὰς νόσους
<span class="pb" data-page="17b.225" id="p17b.225"></span>
<span class="lb" data-page="17b.225" data-line="1" id="l17b.225.1"></span>ὑπὸ τροφῆς ἐν καιρῷ δοθείσης ποιᾶς καὶ ποσῆς, αἰονήσεώς
<span class="lb" data-page="17b.225" data-line="2" id="l17b.225.2"></span>τε καὶ καταπλασμάτων καὶ κλυστήρων καὶ φλεβοτομίας,
<span class="lb" data-page="17b.225" data-line="3" id="l17b.225.3"></span>ὅσα τ’ ἄλλα τοιαῦτα θεραπεύεσθαί τις λέγων οὐκ ἂν
<span class="lb" data-page="17b.225" data-line="4" id="l17b.225.4"></span>ψεύσαιτο, καθάπερ οὐδ’ ὁ φάσκων ὑπὸ τῶν ἰατρῶν θεραπεύεσθαι
<span class="lb" data-page="17b.225" data-line="5" id="l17b.225.5"></span>τὰς νόσους, οὐδ’ ὁ τὴν ἰατρικὴν τέχνην θεραπευτικὴν
<span class="lb" data-page="17b.225" data-line="6" id="l17b.225.6"></span>εἶναι τῶν νοσούντων. ὥσπερ δὲ ὁ ταῦτα λέγων
<span class="lb" data-page="17b.225" data-line="7" id="l17b.225.7"></span>οὐκ ἂν ὡς ψευδόμενος ἐλεγχθείη, κατὰ τὸν αὐτὸν τρόπον
<span class="lb" data-page="17b.225" data-line="8" id="l17b.225.8"></span>οὐδ’ ὁ τὴν φύσιν ἐπὶ σωτηρία τοῦ ζώου πράττειν πάνθ’
<span class="lb" data-page="17b.225" data-line="9" id="l17b.225.9"></span>ἡγούμενος. ἕπεται δὲ τούτῳ καὶ τὸ τὰς νόσους ἐκείνην
<span class="lb" data-page="17b.225" data-line="10" id="l17b.225.10"></span>πρώτην ἰᾶσθαι καὶ μάλισθ’ ὅταν ἐναργῶς ὑγιάζῃ τὸν ἄνθρωπον,
<span class="lb" data-page="17b.225" data-line="11" id="l17b.225.11"></span>ἱδρῶτας χεάσασα πολλοὺς ἢ δι’ οὔρων ἢ διὰ
<span class="lb" data-page="17b.225" data-line="12" id="l17b.225.12"></span>γαστρὸς ἢ δι’ ἐμέτων κενώσασα τοὺς λυποῦντας χυμούς.
<span class="lb" data-page="17b.225" data-line="13" id="l17b.225.13"></span>τί τοίνυν τούτων ἁπάντων ἀξιώματι πρῶτόν ἐστιν,
<span class="lb" data-page="17b.225" data-line="14" id="l17b.225.14"></span>ἢ τί δεύτερον ἢ τί τρίτον, ὅσα ποιεῖν ὑγίειαν ἔφαμεν,
<span class="lb" data-page="17b.225" data-line="15" id="l17b.225.15"></span>ἐπισκέψασθαι προσήκει. καὶ μάλισθ’ ὅτι καὶ ἄλλα τινὰ
<span class="lb" data-page="17b.225" data-line="16" id="l17b.225.16"></span>προσέρχεται δι’ ὧν αἱ νόσοι θεραπεύονται, περὶ ὧν ἁπάντων
<span class="lb" data-page="17b.225" data-line="17" id="l17b.225.17"></span>τῆς κατὰ τὴν ἀξίαν τάξεως ἄμεινον ἐγνῶσθαι. δοκεῖ
<span class="pb" data-page="17b.226" id="p17b.226"></span>
<span class="lb" data-page="17b.226" data-line="1" id="l17b.226.1"></span>γὰρ ἡμῖν ἄμεινον μὲν λέγεσθαι καὶ ἡ φύσις ἰᾶσθαι τὰς
<span class="lb" data-page="17b.226" data-line="2" id="l17b.226.2"></span>νόσους. ὀρθῶς δὲ καὶ ἡ ἰατρικὴ καὶ ὁ ἰατρός. ἀληθῶς
<span class="lb" data-page="17b.226" data-line="3" id="l17b.226.3"></span>δὲ καὶ ὁ ὑπηρέτης αὐτοῦ καὶ ἡ φλεβοτομία καὶ δι’ αὐτὴν
<span class="lb" data-page="17b.226" data-line="4" id="l17b.226.4"></span>γενομένη ῥύσις τοῦ αἵματος. ἴσως δ’ ἀξιώσει τις καὶ
<span class="lb" data-page="17b.226" data-line="5" id="l17b.226.5"></span>τὸν μάγειρόν τι συντελεῖν καὶ τὸν ὑφάντην καὶ τὸν οἰκοδόμον
<span class="lb" data-page="17b.226" data-line="6" id="l17b.226.6"></span>καὶ τὸν χαλκέα καί τινας ἄλλους τεχνίτας, ὧν τοῖς
<span class="lb" data-page="17b.226" data-line="7" id="l17b.226.7"></span>ἔργοις εἰς ὑπηρεσίαν χρώμεθα τῶν παρασκευαζομένων τοῖς
<span class="lb" data-page="17b.226" data-line="8" id="l17b.226.8"></span>ἀνθρώποις ὑγείας ἕνεκα. ἀλλὰ τῶν τοιούτων ἔνια μὲν
<span class="lb" data-page="17b.226" data-line="9" id="l17b.226.9"></span><span class="milestone ed2page" data-n="9.511" data-unit="ed2page" id="ed2page.9.511"></span>ὗλαι βοηθημάτων, οὐ βοηθήματά εἰσιν, ἔνια δ’ ὄργανα
<span class="lb" data-page="17b.226" data-line="10" id="l17b.226.10"></span>τοῖς βοηθοῦσιν ἐπιτήδεια. βοηθήματα δὲ γίνεται διὰ τοὺς
<span class="lb" data-page="17b.226" data-line="11" id="l17b.226.11"></span>ἐν καιρῷ δέοντι καὶ ὡς προσήκει χρωμένους αὐτοῖς. ὅταν
<span class="lb" data-page="17b.226" data-line="12" id="l17b.226.12"></span>μὲν γὰρ ὠφελήσαι δοθεὶς αὐτοῖς οἶνος, ἡ δόσις αὐτοῦ βοήθημά
<span class="lb" data-page="17b.226" data-line="13" id="l17b.226.13"></span>ἐστι. κἂν δ’ ἀκαίρως προσενεχθεὶς παραφροσύνην
<span class="lb" data-page="17b.226" data-line="14" id="l17b.226.14"></span>ἢ φρενῖτιν ἐργάσηται, νοσῶδες αἴτιον, οὐχ ὑγιεινὸν οὐδὲ
<span class="lb" data-page="17b.226" data-line="15" id="l17b.226.15"></span>βοήθημα γίνεται. τίς οὖν αἴτιός ἐστι τῆς γενέσεως τοῦ βοηθήματος;
<span class="lb" data-page="17b.226" data-line="16" id="l17b.226.16"></span>ὁ τὸν καιρὸν εὑρίσκων δηλονότι. τίνα δὲ τοῦτον
<span class="lb" data-page="17b.226" data-line="17" id="l17b.226.17"></span>οἱ Ἕλληνες ὀνομάζουσιν; ἢ καὶ τοῦτο πᾶσιν εὔδηλον ὁ ἰατρὸς
<span class="lb" data-page="17b.226" data-line="18" id="l17b.226.18"></span>οὗτος καλεῖται; ὥστε ἰατρὸς οἴνου κυριώτερος εἰς ﻿
<span class="pb" data-page="17b.227" id="p17b.227"></span>
<span class="lb" data-page="17b.227" data-line="1" id="l17b.227.1"></span>ὑγίειαν φυσικήν τε καὶ ποίησιν. ὑγιαίνουσί τε γὰρ ὠφέλιμος
<span class="lb" data-page="17b.227" data-line="2" id="l17b.227.2"></span>οἶνος γίνεται καιρῷ καὶ μέτρῳ πινόμενος, ἰᾶταί τε τὰς
<span class="lb" data-page="17b.227" data-line="3" id="l17b.227.3"></span>νόσους ὅτε χρὴ προσφερόμενος. ἀλλ’ ὅ γε ἰατρὸς οὐχ ὅτι
<span class="lb" data-page="17b.227" data-line="4" id="l17b.227.4"></span>ζῶόν ἐστι ἢ ὅτι πεζὸν ἢ ὅτι δίπουν ἢ ὅτι λογικὸν ἢ πολιτικὸν,
<span class="lb" data-page="17b.227" data-line="5" id="l17b.227.5"></span>ἐπίσταται καιρὸν καὶ μέτρον ἑκάστης τῶν ὑλῶν, ἀλλ’
<span class="lb" data-page="17b.227" data-line="6" id="l17b.227.6"></span>ὅτι τέχνην μεμάθηκεν ὑγιεινῶν τε καὶ νοσωδῶν γνωστικήν.
<span class="lb" data-page="17b.227" data-line="7" id="l17b.227.7"></span>εἰ γὰρ δι’ ἐκείνων ταῦτ’ ἐπίστατο, πάντες ἄνθρωποι τὴν
<span class="lb" data-page="17b.227" data-line="8" id="l17b.227.8"></span>αὐτὴν ἐπιστήμην εἶχον, ὥστε προτέρα κατὰ τὸ ἀξίωμα τῶν
<span class="lb" data-page="17b.227" data-line="9" id="l17b.227.9"></span>ἰατρῶν ἐστιν ἡ τέχνη, δι’ ἣν ἰατροὶ γίνονται. τῇ γὰρ ἐκείνης
<span class="lb" data-page="17b.227" data-line="10" id="l17b.227.10"></span>δυνάμει χρώμενοι τὰς νόσους θεραπεύομεν. ἀλλ’ ὅν
<span class="lb" data-page="17b.227" data-line="11" id="l17b.227.11"></span>ἔχει λόγον ὕλη καὶ τὰ ὄργανα πρὸς ἰατρόν τε καὶ τὴν
<span class="lb" data-page="17b.227" data-line="12" id="l17b.227.12"></span>τέχνην αὐτοῦ, τοῦτον αὖ πάλιν αὐτός τε καὶ ἡ τέχνη πρὸς
<span class="lb" data-page="17b.227" data-line="13" id="l17b.227.13"></span>τὴν ἐν τῷ θεραπευομένῳ φύσιν. ἐκείνη γάρ ἐστιν ἡ πάντα
<span class="lb" data-page="17b.227" data-line="14" id="l17b.227.14"></span>τὰ δέοντα πράττουσα κατὰ τὰ τῶν ζώων σώματα καὶ τρέφουσα
<span class="lb" data-page="17b.227" data-line="15" id="l17b.227.15"></span>μὲν, ἡνίκα θρέψεως δεῖται, παρασκευάζουσα δ’ αὐτὴ
<span class="lb" data-page="17b.227" data-line="16" id="l17b.227.16"></span>τὸ αἷμα δι’ οὐ θρέψει τὰ τροφῆς δεόμενα μόρια. τῷ
<span class="lb" data-page="17b.227" data-line="17" id="l17b.227.17"></span>δ’ αἵματι πάλιν αὐτῷ πρὸς τὸ γεννηθῆναι παρασκευάζουσα
<span class="pb" data-page="17b.228" id="p17b.228"></span>
<span class="lb" data-page="17b.228" data-line="1" id="l17b.228.1"></span>τὴν ἐν τῇ γαστρὶ πεπτομένην τροφήν. εἰ δέ γε καταποθέντα
<span class="lb" data-page="17b.228" data-line="2" id="l17b.228.2"></span>τὰ σιτία μήτε πεφθείη καλῶς μήτ’ ἀναδοθείη
<span class="lb" data-page="17b.228" data-line="3" id="l17b.228.3"></span>μήθ’ αἱματωθείη μήτε τὴν τῶν τροφησομένων δύναμιν εὕροι,
<span class="lb" data-page="17b.228" data-line="4" id="l17b.228.4"></span>τὴν ἀρχὴν οὐδ’ ἂν τροφὴ λέγοιτο γεγονέναι τοῦ σώματος
<span class="lb" data-page="17b.228" data-line="5" id="l17b.228.5"></span>ἡμῶν. ὥσπερ δ’ εἰς τὸ τραφῆναι τὰ θρέψεως δεόμενα
<span class="lb" data-page="17b.228" data-line="6" id="l17b.228.6"></span>μόρια <span class="milestone ed1page" data-n="5.507" data-unit="ed1page" id="ed1page.5.507"></span>κυριωτάτη τῶν αἰτιῶν ἐστιν ἡ τρέφουσα
<span class="lb" data-page="17b.228" data-line="7" id="l17b.228.7"></span>δύναμις αὐτὰ, κατὰ τὸν αὐτὸν τρόπον ἡ μὲν ἐν τῇ γαστρὶ
<span class="lb" data-page="17b.228" data-line="8" id="l17b.228.8"></span>πρὸς τὴν τῶν σίτων πέψιν, ἡ δ’ ἐν ἥπατί τε καὶ φλεψὶ
<span class="lb" data-page="17b.228" data-line="9" id="l17b.228.9"></span>πρὸς τὴν τοῦ πεφθέντος αἱμάτωσιν. οὐ μὴν οὐδ’ ἀναγκαῖον
<span class="lb" data-page="17b.228" data-line="10" id="l17b.228.10"></span>ἅπαντά με τὰ κατὰ μέρος ἔργα τῆς φύσεως διέρχεσθαι
<span class="lb" data-page="17b.228" data-line="11" id="l17b.228.11"></span>νῦν. ἀρκεῖ γὰρ ἀναμνῆσαι μόνον, ὡς ἐν τοῖς τῶν
<span class="lb" data-page="17b.228" data-line="12" id="l17b.228.12"></span>φυσικῶν δυνάμεων ὑπομνήμασιν ἐδείχθησαν αἱ καθόλου
<span class="lb" data-page="17b.228" data-line="13" id="l17b.228.13"></span>δυνάμεις αὐτῆς, αἷς ἅπαντα τὰ κατὰ τὸ ζῶον ἐργάζεται,
<span class="lb" data-page="17b.228" data-line="14" id="l17b.228.14"></span>τέτταρες οὖσαι. πρώτη μὲν ἡ τῶν οἰκείων ἑλκτικὴ, δευτέρα
<span class="lb" data-page="17b.228" data-line="15" id="l17b.228.15"></span>δὲ ἡ τούτων αὐτῶν ἀλλοιωτικὴ τε καὶ πεπτικὴ καὶ
<span class="lb" data-page="17b.228" data-line="16" id="l17b.228.16"></span>τρίτη ἡ καθεκτικὴ τῶν οἰκείων καὶ τετάρτη τῶν οὐκ οἰκείων
<span class="lb" data-page="17b.228" data-line="17" id="l17b.228.17"></span>ἀποκριτική. ταύταις οὖν ταῖς δυνάμεσιν οὐ μόνον
<span class="lb" data-page="17b.228" data-line="18" id="l17b.228.18"></span>ὑγιεινὸν φυλάττει τὸ ζῶον, ἀλλὰ νοσῆσαν ὑγιάζει, κἀκ τῶνδε
<span class="pb" data-page="17b.229" id="p17b.229"></span>
<span class="lb" data-page="17b.229" data-line="1" id="l17b.229.1"></span>δῆλον, ὅσον ἀξιώματι προύχει τῶν ποιητικῶν ὑγείας αἰτίων.
<span class="lb" data-page="17b.229" data-line="2" id="l17b.229.2"></span>ἅπαντα γὰρ τἄλλα παρασκευάζει τὴν οἰκείαν ὕλην αὐτῇ,
<span class="lb" data-page="17b.229" data-line="3" id="l17b.229.3"></span>καθάπερ ἐκτὸς ὁρῶμεν ἄλλην τέχνην ἄλλῃ ὑπουργοῦσαν.
<span class="lb" data-page="17b.229" data-line="4" id="l17b.229.4"></span>ὑφάντῃ μὲν γὰρ κερκίδας καὶ ἱστοὺς καὶ κτένας ὁ τέκτων
<span class="lb" data-page="17b.229" data-line="5" id="l17b.229.5"></span>παρασκευάζει. τούτῳ δὲ ξύλα μὲν ὁ ὑλοτόμος, ἀξίνην δὲ
<span class="lb" data-page="17b.229" data-line="6" id="l17b.229.6"></span>καὶ σκέπαρνον ὁ χαλκεὺς, τῷ χαλκεῖ δ’ αὐτῷ τὸν σίδηρον
<span class="lb" data-page="17b.229" data-line="7" id="l17b.229.7"></span>ὁ μεταλλεύς. καὶ σπάνιόν ἐστιν εὑρεῖν τέχνην ποιητικὴν
<span class="lb" data-page="17b.229" data-line="8" id="l17b.229.8"></span>οὐδεμιᾶς ἑτέρας δεομένην ἢ ὄργανα παρασκευαζούσης ἢ ὕλην
<span class="lb" data-page="17b.229" data-line="9" id="l17b.229.9"></span>ἐπιτήδειον εἰς τὸ δημιουργούμενον.<span class="milestone ed2page" data-n="9.512" data-unit="ed2page" id="ed2page.9.512"></span> οὕτως οὖν
<span class="lb" data-page="17b.229" data-line="10" id="l17b.229.10"></span>καὶ τῷ ἰατρῷ πολλαί τέχναι παρασκευάζουσι τὰς ἐπιτηδείους
<span class="lb" data-page="17b.229" data-line="11" id="l17b.229.11"></span>ὕλας, ὥσπερ αὐτὸς αὗ πάλιν τῇ φύσει μετά τινων
<span class="lb" data-page="17b.229" data-line="12" id="l17b.229.12"></span>ὑπηρετῶν. ἀνάλογον γάρ ἐστιν ὡς ἀρχιτέκτων πρὸς οἰκοδόμους
<span class="lb" data-page="17b.229" data-line="13" id="l17b.229.13"></span>καὶ τέκτονας καὶ τοὺς ἄλλους τεχνίτας, ὧν ἐστιν ἀρχικὸς
<span class="lb" data-page="17b.229" data-line="14" id="l17b.229.14"></span>ὁ ἰατρὸς πρὸς ὑπηρέτας. εἰσὶ δ’ οὗτοι ῥιζοτόμοι, μυρεψοὶ,
<span class="lb" data-page="17b.229" data-line="15" id="l17b.229.15"></span>μάγειροι καταπλάττοντες, ἐπιβρέχοντες, κλύζοντες,
<span class="lb" data-page="17b.229" data-line="16" id="l17b.229.16"></span>ἀποσχάζοντες, φλεβοτομοῦντες, σικυάζοντες. εἰ δ’ ἡμεῖς καὶ
<span class="pb" data-page="17b.230" id="p17b.230"></span>
<span class="lb" data-page="17b.230" data-line="1" id="l17b.230.1"></span>ταῦτα μεμαθήκαμέν τε καὶ πράττομεν, ὅμοιόν τι ποιοῦμεν
<span class="lb" data-page="17b.230" data-line="2" id="l17b.230.2"></span>ἐρέσσειν ἐπισταμένῳ κυβερνήτῃ καὶ ῥᾳδίως ἐπ’ ἄκρου ἀναβῆναι
<span class="lb" data-page="17b.230" data-line="3" id="l17b.230.3"></span>δυναμένῳ τοῦ ἱστοῦ, ὅσα τ’ ἄλλα τῶν ναυτῶν ἐστιν
<span class="lb" data-page="17b.230" data-line="4" id="l17b.230.4"></span>ἔργα γινώσκοντί τε καὶ πράττοντι. καὶ γὰρ στρατηγοὶ
<span class="lb" data-page="17b.230" data-line="5" id="l17b.230.5"></span>πολλοὶ πολλάκις καὶ τοξεύειν καὶ ἀκοντίζειν καὶ μάχεσθαι
<span class="lb" data-page="17b.230" data-line="6" id="l17b.230.6"></span>διὰ ξιφῶν τε καὶ δοράτων ἐπίστανταί τε καὶ πράττουσι
<span class="lb" data-page="17b.230" data-line="7" id="l17b.230.7"></span>καὶ βασιλεῖς ὡσαύτως, ἀλλ’ οὐκ ἢ βασιλεὺς ἢ στρατηγὸς
<span class="lb" data-page="17b.230" data-line="8" id="l17b.230.8"></span>ἦν Ἀλέξανδρος ὁ Μακεδὼν ἢ Φίλιππος ὁ πατὴρ αὐτοῦ
<span class="lb" data-page="17b.230" data-line="9" id="l17b.230.9"></span>ταῦτα τὰ τῶν στρατιωτῶν ἔπραττον, ἀλλὰ καθ’ ἑτέρας τέχνας
<span class="lb" data-page="17b.230" data-line="10" id="l17b.230.10"></span>ὑπηρετικὰς τῇ στρατηγικῇ τε καὶ βασιλικῇ. καὶ τοίνυν
<span class="lb" data-page="17b.230" data-line="11" id="l17b.230.11"></span>καὶ ἡμεῖς ᾗ μὲν ἰατροὶ γινώσκομεν ἑκάστου βοηθήματος
<span class="lb" data-page="17b.230" data-line="12" id="l17b.230.12"></span>ποιότητά τε καὶ ποσότητα καὶ καιρὸν καὶ τρόπον χρήσεως,
<span class="lb" data-page="17b.230" data-line="13" id="l17b.230.13"></span>ᾗ δ’ ὑπηρέται φλεβοτομοῦμεν καὶ σικυάζομεν καὶ τἄλλα
<span class="lb" data-page="17b.230" data-line="14" id="l17b.230.14"></span>διὰ τῶν χειρῶν ἐνεργοῦμεν. ἀξιώματι τοιγαροῦν ἡ μὲν ἰατρικὴ
<span class="lb" data-page="17b.230" data-line="15" id="l17b.230.15"></span>πρώτη τῶν ἰατρῶν ἐστιν, ὁ δ’ ἰατρὸς τῆς ὑπηρετικῆς
<span class="lb" data-page="17b.230" data-line="16" id="l17b.230.16"></span>τέχνης, ἐκείνη δὲ τῶν ὑπηρετῶν, οἱ δ’ ὑπηρέται τῶν παρασκευαζουσῶν
<span class="lb" data-page="17b.230" data-line="17" id="l17b.230.17"></span>αὐτοῖς τά τε ὄργανα καὶ τὰς ὕλας τῶν
<span class="lb" data-page="17b.230" data-line="18" id="l17b.230.18"></span>τεχνῶν, ἐκεῖναι δὲ ἐργαζομένων τὰ κατὰ ταύτας τεχνιτῶν,
<span class="pb" data-page="17b.231" id="p17b.231"></span>
<span class="lb" data-page="17b.231" data-line="1" id="l17b.231.1"></span>αὐτοὶ δ’ οἱ τεχνῖται τῶν παρασκευαζομένων ὑλῶν τε καὶ
<span class="lb" data-page="17b.231" data-line="2" id="l17b.231.2"></span>ὀργάνων. ἀνάπαλιν τοίνυν ἕνεκα μονιμωτέρας γνώσεώς τε
<span class="lb" data-page="17b.231" data-line="3" id="l17b.231.3"></span>καὶ μνήμης τῷ καταλόγῳ τῶν τεχνῶν ἀκόλουθον, ἐσχάτους
<span class="lb" data-page="17b.231" data-line="4" id="l17b.231.4"></span>μὲν εἰς ὑγιείας φυλακὴν καὶ ποίησιν εἶναι τοὺς κατασκευάζοντας
<span class="lb" data-page="17b.231" data-line="5" id="l17b.231.5"></span>ἡμῖν κλυστῆρας καὶ φλεβότομα καὶ σμίλας καὶ ψοιλίδας
<span class="lb" data-page="17b.231" data-line="6" id="l17b.231.6"></span>καὶ κλυστῆρας καὶ τἄλλα τῆς ἰατρικῆς τέχνης ὄργανα,
<span class="lb" data-page="17b.231" data-line="7" id="l17b.231.7"></span>σὺν αὐτοῖς δὲ καὶ τοὺς τὰς ὕλας προπαρασκευάζοντας, οὓς
<span class="lb" data-page="17b.231" data-line="8" id="l17b.231.8"></span>ὀνομάζουσι ῥιζοτόμους καὶ βοτανικοὺς καὶ τὰ ἐκ τῶν μετάλλων
<span class="lb" data-page="17b.231" data-line="9" id="l17b.231.9"></span>ὅσα τ’ ἄλλα τοιαῦτα παρέχοντας. ἀνωτέρω δὲ τούτων
<span class="lb" data-page="17b.231" data-line="10" id="l17b.231.10"></span>τὰς τέχνας αὐτῶν, ὡς ἀνωτέρω τοὺς ὑπηρέτας τῶν
<span class="lb" data-page="17b.231" data-line="11" id="l17b.231.11"></span>ἰατρῶν καὶ τούτων ἀνωτέρω τὴν τέχνην αὐτῶν, ἐφ’ ᾗ
<span class="lb" data-page="17b.231" data-line="12" id="l17b.231.12"></span>τοὺς ἰατροὺς, εἶτα τὴν ἰατρικὴν αὐτὴν, ἥτις πάλιν ὑπηρετεῖ
<span class="lb" data-page="17b.231" data-line="13" id="l17b.231.13"></span>τῇ φύσει. καὶ τῶν γε τῆς φύσεως αὐτῆς δυνάμεων
<span class="lb" data-page="17b.231" data-line="14" id="l17b.231.14"></span>ἔνιαι μέν εἰσι πρῶται, καθ’ ἃς τὸ ζῶον ἐν τῇ ζωῇ διαμένει,
<span class="lb" data-page="17b.231" data-line="15" id="l17b.231.15"></span>τὸ τελεώτατον ἀξίωμα πρὸς τὴν ἀρίστην ζωὴν τοῦ σώματος
<span class="lb" data-page="17b.231" data-line="16" id="l17b.231.16"></span>ἔχουσαι. καλῶ δὲ ἀρίστην ζωὴν τὴν ἐν ὑγιείᾳ δηλονότι,
<span class="lb" data-page="17b.231" data-line="17" id="l17b.231.17"></span>μοχθηρὰ γὰρ ἡ ἐν νόσοις. ἕτεραι δ’ εἰσὶ τούτων
<span class="lb" data-page="17b.231" data-line="18" id="l17b.231.18"></span>ὑπηρετικαὶ δυνάμεις, εἶτ’ ἐκείνων πάλιν ἄλλαι. καὶ τοίνυν ﻿
<span class="pb" data-page="17b.232" id="p17b.232"></span>
<span class="lb" data-page="17b.232" data-line="1" id="l17b.232.1"></span>ἐπειδὴ τὸν κατάλογον ἅπαντα τῶν πρὸς ὑγίειάν τε καὶ ζωὴν
<span class="lb" data-page="17b.232" data-line="2" id="l17b.232.2"></span>ἀναγκαίων τεχνῶν τε καὶ δυνάμεων ἐν τῷδε τῷ λόγῳ προὐθέμην
<span class="lb" data-page="17b.232" data-line="3" id="l17b.232.3"></span>εἰπεῖν ἑτέρωθί γε μηδαμόθι διεληλυθὼς, οὐκ ὀκνήσω
<span class="lb" data-page="17b.232" data-line="4" id="l17b.232.4"></span>καὶ τὰ τῶν διηκουσῶν ἡμᾶς δυνάμεων ἀξιώματα προσθεῖναι.
<span class="lb" data-page="17b.232" data-line="5" id="l17b.232.5"></span>πρῶτον μὲν οὖν εἰσὶν αἱ τὴν ὑγιεινὴν συμμετρίαν
<span class="lb" data-page="17b.232" data-line="6" id="l17b.232.6"></span>φυλάττουσαι τῷ ζώῳ κατὰ ποσόν τε καὶ ποιόν. ἐπειδὴ
<span class="lb" data-page="17b.232" data-line="7" id="l17b.232.7"></span>γὰρ οὐκ ἔστι μόνιμος ἡ οὐσία τοῦ σώματος ἡμῶν, οὔτε
<span class="lb" data-page="17b.232" data-line="8" id="l17b.232.8"></span>κατὰ τὸ ποσὸν οὔτε κατὰ τὸ ποιὸν, ἀλλ’ ἡ μὲν ποσότης
<span class="lb" data-page="17b.232" data-line="9" id="l17b.232.9"></span>μειοῦται κατὰ τὴν ἄδηλον αἰσθήσει διαπνοὴν, ἡ δὲ ποιότης
<span class="lb" data-page="17b.232" data-line="10" id="l17b.232.10"></span>ὑπαλλάττεται τρεπομένης ἀεὶ τῆς κράσεως, οὐ μόνον
<span class="lb" data-page="17b.232" data-line="11" id="l17b.232.11"></span>ἐκ τοῦ περιέχοντος, ἀλλὰ κἀξ ἡμῶν, ὡς ἐν τοῖς ὑγιεινοῖς
<span class="lb" data-page="17b.232" data-line="12" id="l17b.232.12"></span>ἐπιδέδεικται. πρὸς μὲν τὴν τῆς ποσότητος ἐπανόρθωσιν
<span class="lb" data-page="17b.232" data-line="13" id="l17b.232.13"></span>ἡ θρεπτικὴ δύναμις ἡμῖν ἐστι, πρὸς δὲ τῆς ποιότητος ἥ
<span class="lb" data-page="17b.232" data-line="14" id="l17b.232.14"></span>τε ἀναπνοὴ καὶ ἡ καθ’ ὅλον τὸ σῶμα διαπνοή. δεομένων
<span class="lb" data-page="17b.232" data-line="15" id="l17b.232.15"></span>δὲ ὕλης οἰκείας τῶν <span class="milestone ed2page" data-n="9.513" data-unit="ed2page" id="ed2page.9.513"></span>τρέφεσθαι μελλόντων, ἑτέρα τίς
<span class="lb" data-page="17b.232" data-line="16" id="l17b.232.16"></span>ἐστιν ἡμῖν δύναμις, ἣν οὐ χεῖρον ὀνομάσαι συντόμου καὶ
<span class="lb" data-page="17b.232" data-line="17" id="l17b.232.17"></span>σαφοῦς ἕνεκα διδασκαλίας αἱματοποιητικήν· ᾗ πάλιν ἐπιτήδειος
<span class="lb" data-page="17b.232" data-line="18" id="l17b.232.18"></span>ἑτέρα δύναμίς ἐστιν, ἡ κατὰ τὴν γαστέρα πεπτική.
<span class="pb" data-page="17b.233" id="p17b.233"></span>
<span class="lb" data-page="17b.233" data-line="1" id="l17b.233.1"></span>κοιναὶ δὲ ἁπασῶν τῶν εἰρημένων δυνάμεων ἕτεραι τέτταρές
<span class="lb" data-page="17b.233" data-line="2" id="l17b.233.2"></span>εἰσιν, ὧν ἔμπροσθεν ἐμνημόνευσα, κληθεισῶν ὑπ’ ἐμοῦ σαφηνείας
<span class="lb" data-page="17b.233" data-line="3" id="l17b.233.3"></span>ἕνεκεν, ἑλκτικῆς, καθεκτικῆς, ἀλλοιωτικῆς καὶ ἀποκριτικῆς.
<span class="lb" data-page="17b.233" data-line="4" id="l17b.233.4"></span>τούτων οὖν ἡμᾶς ἀξιῶ μεμνῆσθαι, γινώσκοντας
<span class="lb" data-page="17b.233" data-line="5" id="l17b.233.5"></span>ἐνταῦθα μόνον εἰρῆσθαί μοι τὸν λόγον τόνδε, δεικνύντα
<span class="lb" data-page="17b.233" data-line="6" id="l17b.233.6"></span>τὴν φύσιν ἁπασῶν τεχνῶν πρώτην τε καὶ κυριωτάτην
<span class="lb" data-page="17b.233" data-line="7" id="l17b.233.7"></span>ἰάσεως.
</p>
<span class="lb rule" data-page="17b.233" data-line="8" id="l17b.233.8"></span>
          </article>

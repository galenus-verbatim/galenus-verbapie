<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.10">
<span class="pb page1" data-page="17b.260" id="p17b.260"></span>
<span class="milestone ed1page page1" data-n="5.511" data-unit="ed1page" id="ed1page.5.511"></span>
<span class="milestone ed2page page1" data-n="9.522" data-unit="ed2page" id="ed2page.9.522"></span>
<span class="lb head" data-page="17b.260" data-line="4" id="l17b.260.4"></span>
            <blockquote class="quote lemma">
<span class="lb" data-page="17b.260" data-line="5" id="l17b.260.5"></span>Πόνος τοῖσιν ἄρθροισι καὶ σαρξὶ, σῖτος, ὕπνος σπλάγχνοισι.
</blockquote>
<span class="lb rule" data-page="17b.260" data-line="6" id="l17b.260.6"></span>
            <p>
<span class="lb" data-page="17b.260" data-line="7" id="l17b.260.7"></span>Ἐπειδὴ τὸ πόνος ὄνομα πολλάκις μὲν εἴωθεν ὁ Ἱπποκράτης
<span class="lb" data-page="17b.260" data-line="8" id="l17b.260.8"></span>ἀντὶ τοῦ γυμνασίου λέγειν, ἐνίοτε ἀντὶ τῆς ὀδύνης
<span class="lb" data-page="17b.260" data-line="9" id="l17b.260.9"></span>ἢ ἁπλῶς ἡστινοσοῦν βλάβης, ὡς ἐν πολλοῖς ὑπομνήμασιν
<span class="lb" data-page="17b.260" data-line="10" id="l17b.260.10"></span>ἤδη μεμαθήκατε. διὰ τοῦτο τοίνυν ἄλλος ἐπ’ ἄλλο τῶν
<span class="lb" data-page="17b.260" data-line="11" id="l17b.260.11"></span>τριῶν σημαινομένων ἧκε τῶν ἐξηγησαμένων τὸ βιβλίον, ὁ
<span class="lb" data-page="17b.260" data-line="12" id="l17b.260.12"></span>μέν τις ἡγούμενος αὐτὸν λέγειν τὸ γυμνάσιον, τοῖς ἄλλοις τε
<span class="lb" data-page="17b.260" data-line="13" id="l17b.260.13"></span>καὶ ταῖς σαρξὶν, οἷόν περ σῖτον εἶναι, τουτέστι τροφὴν καὶ
<span class="lb" data-page="17b.260" data-line="14" id="l17b.260.14"></span>ῥώμην καὶ ὠφέλειαν· αὐξάνεσθαι γὰρ αὐτίκα καὶ κρατύνεσθαι
<span class="lb" data-page="17b.260" data-line="15" id="l17b.260.15"></span>καὶ ῥώννυσθαι διὰ τῶν γυμνασίων οὐδὲν ἧττον ἢ διὰ
<span class="lb" data-page="17b.260" data-line="16" id="l17b.260.16"></span>τῶν τροφῶν. ὁ δέ τις ἄλγημα καὶ ὀδύνην τοῖς ἄρθροις τε
<span class="lb" data-page="17b.260" data-line="17" id="l17b.260.17"></span>καὶ ταῖς σαρξὶ τὸν πολὺν σῖτον ἤκουσεν εἰρῆσθαι. τὴν
<span class="pb" data-page="17b.261" id="p17b.261"></span>
<span class="lb" data-page="17b.261" data-line="1" id="l17b.261.1"></span>γὰρ πληθώραν οὐ μόνον δυσκίνητα ποιεῖν τά τε ἄρθρα καὶ
<span class="lb" data-page="17b.261" data-line="2" id="l17b.261.2"></span>τὰς σάρκας, ὅπερ ἐστὶ τοὺς μῦς. ἐν τούτοις γὰρ τὸ τῶν
<span class="lb" data-page="17b.261" data-line="3" id="l17b.261.3"></span>σαρκῶν γένος, ἀλλὰ καὶ ῥευματίζειν ὡς ὀδύνας ἐργάζεσθαι.
<span class="lb" data-page="17b.261" data-line="4" id="l17b.261.4"></span>ταύτῃ δ’ ἕπεται τῇ γνώμῃ καὶ τὸ κατὰ τὸ τρίτον σημαινόμενον,
<span class="lb" data-page="17b.261" data-line="5" id="l17b.261.5"></span>ἡγουμένων τινῶν τὸν πολὺν σῖτον, ὅπερ ἐστὶ τὴν
<span class="lb" data-page="17b.261" data-line="6" id="l17b.261.6"></span>πληθώραν, βλάβην εἶναι τοῖς τε ἄρθροις καὶ ταῖς σαρξὶν,
<span class="lb" data-page="17b.261" data-line="7" id="l17b.261.7"></span>οὐ μόνον δὲ σαρξὶ καὶ ἄρθροις, ἀλλὰ καὶ πᾶσι τοῖς μορίοις
<span class="lb" data-page="17b.261" data-line="8" id="l17b.261.8"></span><span class="milestone ed1page" data-n="5.512" data-unit="ed1page" id="ed1page.5.512"></span>τοῦ σώματος ἡ πληθώρα καὶ βλάβην εἴωθε καὶ ὀδύνας
<span class="lb" data-page="17b.261" data-line="9" id="l17b.261.9"></span>ἐπιφέρειν. καὶ μέντοι καὶ τὸ δεύτερον μέρος τῆς ῥήσεως,
<span class="lb" data-page="17b.261" data-line="10" id="l17b.261.10"></span>ἐν ᾧ φησιν, ὕπνος σπλάγχνοισι, τὴν μὲν διάνοιαν ἕξει
<span class="lb" data-page="17b.261" data-line="11" id="l17b.261.11"></span>τοιαύτην. ὥσπερ ὁ πόνος τοῖς ἄρθροις καὶ ταῖς σαρξὶν,
<span class="lb" data-page="17b.261" data-line="12" id="l17b.261.12"></span>οὕτως ὁ σῖτος τοῖς σπλάγχνοις, ἤτοι γυμνάσιον ἔσται φέρον
<span class="lb" data-page="17b.261" data-line="13" id="l17b.261.13"></span>εὐεξίαν ἢ ὀδύνην ἢ βλάβην οἴσει. γυμνάζεσθαι μὲν ἐν τοῖς
<span class="lb" data-page="17b.261" data-line="14" id="l17b.261.14"></span>ὕπνοις τὰ σπλάγχνα, καθ’ ὅσον ἐνεργεῖ μάλιστα τηνικαῦτα
<span class="lb" data-page="17b.261" data-line="15" id="l17b.261.15"></span>καὶ κατεργάζεται τὴν τροφὴν, ἀκούειν ἄν τις δύναιτο. βλάβην
<span class="lb" data-page="17b.261" data-line="16" id="l17b.261.16"></span>δέ τινα καὶ ὀδύνην ἐπιφέρειν οὐκ ἀληθὲς, ἀνωδυνίαν
<span class="lb" data-page="17b.261" data-line="17" id="l17b.261.17"></span>τε γὰρ καὶ ὠφέλειαν μᾶλλον ὁ ὕπνος, οὐ τοὐναντίον πέφυκεν
<span class="lb" data-page="17b.261" data-line="18" id="l17b.261.18"></span>ἐργάζεσθαι, πλὴν εἴ τις ἐν ἀρχαῖς παροξυσμῶν λέγοι ﻿
<span class="pb" data-page="17b.262" id="p17b.262"></span>
<span class="lb" data-page="17b.262" data-line="1" id="l17b.262.1"></span>ταῦτα ποιεῖν αὐτόν. ἀλλὰ νῦν γε χωρὶς διορισμοῦ τῆς ῥήσεως
<span class="lb" data-page="17b.262" data-line="2" id="l17b.262.2"></span>γεγραμμένης οὐκ ἀληθὴς ὁ λόγος ἔσται. μήτοι τοίνυν
<span class="lb" data-page="17b.262" data-line="3" id="l17b.262.3"></span>ἄμεινόν ἐστιν οὕτως ἀναγινώσκειν, πόνος τοῖς ἄρθροις
<span class="lb" data-page="17b.262" data-line="4" id="l17b.262.4"></span>καὶ ταῖς σαρξίν· εἶτ’ ἀφ’ ἑτέρας ἀρχῆς, σῖτος ὕπνος σπλάγχνοισιν,
<span class="lb" data-page="17b.262" data-line="5" id="l17b.262.5"></span>ἵν’ ὁ λόγος γένηται τοιόσδε, τὸ μὲν γυμνάσιον τοῖς
<span class="lb" data-page="17b.262" data-line="6" id="l17b.262.6"></span>ἄρθροις καὶ ταῖς σαρξὶν ὠφέλειαν παρέχει, σῖτος δὲ καὶ
<span class="lb" data-page="17b.262" data-line="7" id="l17b.262.7"></span>ὕπνος τοῖς σπλάγχνοις. τοῦ γὰρ ἐμφύτου θερμοῦ συννεύοντος
<span class="lb" data-page="17b.262" data-line="8" id="l17b.262.8"></span>εἰς τὸ βάθος, ὡς αὐτὸς ἐδίδαξεν, αἵ τε πέψεις τῶν σιτίων
<span class="lb" data-page="17b.262" data-line="9" id="l17b.262.9"></span>ἀμείνους γίνονται καὶ τρέφεται τηνικαῦτα τὰ σπλάγχνα.
<span class="lb" data-page="17b.262" data-line="10" id="l17b.262.10"></span>κατὰ δὲ τὴν ἐγρήγορσιν ἀποτειναμένου πρὸς τὸ δέρμα
<span class="lb" data-page="17b.262" data-line="11" id="l17b.262.11"></span>τοῦ ἐμφύτου θερμοῦ, τὰ σπλάγχνα ψυχρότερα γίνονται
<span class="lb" data-page="17b.262" data-line="12" id="l17b.262.12"></span><span class="milestone ed2page" data-n="9.523" data-unit="ed2page" id="ed2page.9.523"></span>σφῶν αὐτῶν. ἅπερ δὲ ἐκείνοις ὑπῆρχεν ἐν τοῖς
<span class="lb" data-page="17b.262" data-line="13" id="l17b.262.13"></span>ὕπνοις, ταῦτα τοῖς κώλοις τε καὶ πᾶσι τοῖς ἐκτὸς ἐν ταῖς
<span class="lb" data-page="17b.262" data-line="14" id="l17b.262.14"></span>ἐγρηγόρσεσιν.
</p>
<span class="lb rule" data-page="17b.262" data-line="15" id="l17b.262.15"></span>
          </article>

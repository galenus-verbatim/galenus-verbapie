<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.12">
<span class="pb page1" data-page="17b.264" id="p17b.264"></span>
<span class="milestone ed1page page1" data-n="5.512" data-unit="ed1page" id="ed1page.5.512"></span>
<span class="milestone ed2page page1" data-n="9.523" data-unit="ed2page" id="ed2page.9.523"></span>
<span class="lb head" data-page="17b.264" data-line="9" id="l17b.264.9"></span>
            <blockquote class="quote lemma">
<span class="lb" data-page="17b.264" data-line="10" id="l17b.264.10"></span>Ἐν τοῖσι τρώμασι τὸ αἷμα συντρέχει, βοηθητέον ὡς τὸ
<span class="lb" data-page="17b.264" data-line="11" id="l17b.264.11"></span>κενὸν πλησθῆναι.
</blockquote>
<span class="lb rule" data-page="17b.264" data-line="12" id="l17b.264.12"></span>
            <p>
<span class="lb" data-page="17b.264" data-line="13" id="l17b.264.13"></span>Αἰνιγματώδης καὶ ἥδε ἡ ῥῆσίς ἐστιν. οὔτε γὰρ τὶ τὸ
<span class="lb" data-page="17b.264" data-line="14" id="l17b.264.14"></span>συντρέχειν δηλοῖ σαφές ἐστιν οὕτε τί κενὸν πλησθῆναι.
<span class="lb" data-page="17b.264" data-line="15" id="l17b.264.15"></span>διὰ τοῦτ’ οὖν ἔνιοι μὲν τῶν ἐξηγητῶν εἰρῆσθαι τὸν λόγον
<span class="lb" data-page="17b.264" data-line="16" id="l17b.264.16"></span>φασὶ περὶ τῆς ἐπὶ τραύμασιν αἱμοῤῥαγίας, ἔνιοι δὲ περὶ
<span class="lb" data-page="17b.264" data-line="17" id="l17b.264.17"></span>τῆς ἐπιγινομένης φλεγμονῆς. ἑκάτεροι γὰρ ἀξιοῦσιν εἰς τὸ
<span class="pb" data-page="17b.265" id="p17b.265"></span>
<span class="lb" data-page="17b.265" data-line="1" id="l17b.265.1"></span>τετρωμένον μέρος ἐπιῤῥεῖν αἷμα καὶ μέντοι καὶ τούτου γινομένου
<span class="lb" data-page="17b.265" data-line="2" id="l17b.265.2"></span>κενοῦσθαι τὰς ἐν ὅλῳ τῷ σώματι φλέβας, ὦν προνοητέον
<span class="lb" data-page="17b.265" data-line="3" id="l17b.265.3"></span>εἶναί φασιν, ὡς ἂν πλησθῶσιν αὖθις. εἶναι δὲ τὴν
<span class="lb" data-page="17b.265" data-line="4" id="l17b.265.4"></span>πλήρωσιν αὐτῶν διττὴν, ἀναστελλομένου μὲν ὑπὸ τῶν ψυχόντων
<span class="lb" data-page="17b.265" data-line="5" id="l17b.265.5"></span>καὶ στυφόντων φαρμάκων, καὶ σχήματος δὲ ἐπιτηδείου
<span class="lb" data-page="17b.265" data-line="6" id="l17b.265.6"></span>τοῦ συῤῥέοντος αἵματος ἐπὶ τοῦ τετρωμένου τραυματίου.
<span class="lb" data-page="17b.265" data-line="7" id="l17b.265.7"></span>τινὲς δὲ οὐκ ἐπὶ τραυμάτων μόνον, ἀλλὰ κᾀπὶ τῶν σφοδρῶς
<span class="lb" data-page="17b.265" data-line="8" id="l17b.265.8"></span>συντριβέντων ὀστῶν, μάλιστ’ ἐφ’ ὦν ἔξω τοῦ δέρματος ἀνέσχε
<span class="lb" data-page="17b.265" data-line="9" id="l17b.265.9"></span>τι μέρος αὐτῶν, ὡσαύτως<span class="milestone ed2page" data-n="9.524" data-unit="ed2page" id="ed2page.9.524"></span> δὲ κᾀπὶ τῶν τοιούτων
<span class="lb" data-page="17b.265" data-line="10" id="l17b.265.10"></span>ἐξαρθρημάτων, ἁπασῶν τε τῶν μεγάλην θλάσιν ἐν τῷ
<span class="lb" data-page="17b.265" data-line="11" id="l17b.265.11"></span>σώματι ποιουσῶν πληγῶν τὸν λόγον εἰρῆσθαί φασι. τρώματα
<span class="lb" data-page="17b.265" data-line="12" id="l17b.265.12"></span>γὰρ ὀνομάζει Ἱπποκράτης τὰς μεγάλας βλάβας ἔκ τινος
<span class="lb" data-page="17b.265" data-line="13" id="l17b.265.13"></span>τῶν ἔξωθεν γενομένας, εἰ καὶ χωρὶς τραύματος. τῇ δὲ
<span class="lb" data-page="17b.265" data-line="14" id="l17b.265.14"></span>περὶ τοῦ συντρέχειν εἰς ταῦτα τὸ αἷμα καὶ πληροῦν τὸ
<span class="lb" data-page="17b.265" data-line="15" id="l17b.265.15"></span>ἐκκενωθὲν, αὕτη καὶ τοῖς ταῦτα λέγουσιν ἐξήγησις. ὅτι μὲν
<span class="lb" data-page="17b.265" data-line="16" id="l17b.265.16"></span>οὖν ὁ Ἱπποκράτης εἴθισται τρώματα καλεῖν τὰς τοιαύτας
<span class="lb" data-page="17b.265" data-line="17" id="l17b.265.17"></span>βλάβας ἐν πολλοῖς ἤδη τῶν βιβλίων αὐτοῦ μεμαθήκαμεν.
<span class="lb" data-page="17b.265" data-line="18" id="l17b.265.18"></span>εἰ δὲ καὶ νῦν ἐκείνων μέμνηται, προπετὲς εἰπεῖν. ἔνιοι δ’
<span class="pb" data-page="17b.266" id="p17b.266"></span>
<span class="lb" data-page="17b.266" data-line="1" id="l17b.266.1"></span>ἐπὶ τῶν αἱμοῤῥαγούντων τρωμάτων πληροῦν ἐνθέσει φαρμάκων
<span class="lb" data-page="17b.266" data-line="2" id="l17b.266.2"></span>τε τῶν ἐπιτηδείων καὶ μοτῶν.
</p>
<span class="lb rule" data-page="17b.266" data-line="3" id="l17b.266.3"></span>
          </article>

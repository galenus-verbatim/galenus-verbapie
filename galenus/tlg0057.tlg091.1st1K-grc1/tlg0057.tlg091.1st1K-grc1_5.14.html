<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.14">
<span class="pb page1" data-page="17b.269" id="p17b.269"></span>
<span class="milestone ed1page page1" data-n="5.513" data-unit="ed1page" id="ed1page.5.513"></span>
<span class="milestone ed2page page1" data-n="9.525" data-unit="ed2page" id="ed2page.9.525"></span>
<span class="lb head" data-page="17b.269" data-line="13" id="l17b.269.13"></span>
            <blockquote class="quote lemma">
<span class="lb" data-page="17b.269" data-line="14" id="l17b.269.14"></span>Γλῶσσα οὖρον σημαίνει, γλῶσσαι χλωραὶ, χολώδεες. τὸ δὲ
<span class="lb" data-page="17b.269" data-line="15" id="l17b.269.15"></span>χολώδεες ἀπὸ πίονος, ἐρυθραί δὲ ἀφ’ αἵματος, μέλαιναι
<span class="lb" data-page="17b.269" data-line="16" id="l17b.269.16"></span>δὲ ἀπὸ μελαίνης χολῆς. αὖαι δὲ ἀπὸ λιγνυώδεος ἐγκαύσιος
<span class="lb" data-page="17b.269" data-line="17" id="l17b.269.17"></span>καὶ μητρῴου μορίου, λευκαὶ δὲ ἀπὸ φλέγματος.
</blockquote>
<span class="lb rule" data-page="17b.269" data-line="18" id="l17b.269.18"></span>
            <span class="pb" data-page="17b.270" id="p17b.270"></span>
            <p>
<span class="lb" data-page="17b.270" data-line="1" id="l17b.270.1"></span>Τὴν γλῶττάν φησι σημαίνειν ὁποῖόν ἐστι τὸ οὖρον, ἤτοι
<span class="lb" data-page="17b.270" data-line="2" id="l17b.270.2"></span>τὸ κυρίως οὕτως ὀνομαζόμενον, ὃ καθ’ ἑκάστην ἡμέραν
<span class="lb" data-page="17b.270" data-line="3" id="l17b.270.3"></span>ἀποκρίνομεν, ἢ τὸν τῶν χυμῶν ὀῤῥόν. ἑκάτερος δ’ ἂν ὁ
<span class="lb" data-page="17b.270" data-line="4" id="l17b.270.4"></span>λόγος ἐπὶ τὴν τοιαύτην ἥκει διάνοιαν. ἡ γάρ τοι γλῶττα
<span class="lb" data-page="17b.270" data-line="5" id="l17b.270.5"></span>τῆς ἐν τοῖς χυμοῖς διαθέσεώς ἐστι δηλωτικὴ, καθάπερ καὶ
<span class="lb" data-page="17b.270" data-line="6" id="l17b.270.6"></span>τὰ οὖρα, καὶ τό τε χρήσιμον ἐκ τῆς ῥήσεως ἔχοντες, ἐκ
<span class="lb" data-page="17b.270" data-line="7" id="l17b.270.7"></span>περισσοῦ ζητήσομεν ὅ τι ποτὲ σημαίνει τὸ οὖρον. ἔστι δὲ
<span class="lb" data-page="17b.270" data-line="8" id="l17b.270.8"></span>τὸ χρήσιμον, ὃ καθ’ ὅλην τὴν ῥῆσιν διδάσκει, τὰς μέν τινας
<span class="lb" data-page="17b.270" data-line="9" id="l17b.270.9"></span>γλώττας χολῆς πλεονεξίαν ἐνδείκνυσθαι, τὰς δ’ αἵματος
<span class="lb" data-page="17b.270" data-line="10" id="l17b.270.10"></span>ἤ τινος ἄλλου τοιούτου, περὶ ὧν ἐφεξῆς ἁπάντων ἐπισκεπτέον.
<span class="lb" data-page="17b.270" data-line="11" id="l17b.270.11"></span>ἐν γὰρ τοῖς χρησίμοις εἰς τὰ τῆς τέχνης ἔργα
<span class="lb" data-page="17b.270" data-line="12" id="l17b.270.12"></span>διατρίβειν ἀξιῶ, παρατρέχοντας ὅσα σοφιστικῶς ἐζήτηται.
<span class="lb" data-page="17b.270" data-line="13" id="l17b.270.13"></span>χλωρὰς οὖν γλώττας εἴρηκεν, ὡς ἐν τῷ βίῳ συνήθως ὀνομάζουσιν
<span class="lb" data-page="17b.270" data-line="14" id="l17b.270.14"></span>ἄνθρωποι, χλωρούς τινας ἑωρακέναι φάσκοντες,
<span class="lb" data-page="17b.270" data-line="15" id="l17b.270.15"></span>οἷς ἂν ἐπὶ τὸ χολωδέστερον ἡ χρόα μεταβάλῃ, τῆς ὠχρᾶς
<span class="lb" data-page="17b.270" data-line="16" id="l17b.270.16"></span>δηλονότι χολῆς. ταύτην γὰρ ἁπλῶς ὀνομάζουσιν, οὐχ ὥσπερ
<span class="lb" data-page="17b.270" data-line="17" id="l17b.270.17"></span>τὰς ἄλλας μετὰ προσθήκης, ἤτοι μέλαιναν ἢ ἰώδη καλοῦντες
<span class="lb" data-page="17b.270" data-line="18" id="l17b.270.18"></span>ἢ ἐρυθρὰν ἢ ξανθὴν ἢ λεκιθώδη. ἐγγυτάτω μὲν οὖν
<span class="pb" data-page="17b.271" id="p17b.271"></span>
<span class="lb" data-page="17b.271" data-line="1" id="l17b.271.1"></span>ἐστι καὶ τοῦ αὐτοῦ σχεδόν τι γένους ἡ ξανθὴ χολὴ τῇ ὠχρᾷ.
<span class="lb" data-page="17b.271" data-line="2" id="l17b.271.2"></span>λέγουσι δὲ τοὐπίπαν ἄνευ τοῦ προσθεῖναι τὴν ὠχρὰν ἁπλῶς
<span class="lb" data-page="17b.271" data-line="3" id="l17b.271.3"></span>οὕτως χολὴν ἐμεμηκέναι τὸν ἄνθρωπον. ἐπὶ δὲ τῆς ξανθῆς
<span class="lb" data-page="17b.271" data-line="4" id="l17b.271.4"></span>σπανίως ἔστιν εὑρεῖν ἁπλῶς τινα λέγοντα. προστιθέασι
<span class="lb" data-page="17b.271" data-line="5" id="l17b.271.5"></span>γὰρ εὐθέως αὐτῇ τὸ τοῦ χρώματος ὄνομα, ξανθὴν χολὴν
<span class="lb" data-page="17b.271" data-line="6" id="l17b.271.6"></span>ἐμεμηκέναι τόνδε τινὰ λέγοντες ἢ ἄκρατον χολήν. ἰώδη δὲ
<span class="lb" data-page="17b.271" data-line="7" id="l17b.271.7"></span>καὶ μέλαιναν χολὴν οὔτ’ <span class="milestone ed2page" data-n="9.526" data-unit="ed2page" id="ed2page.9.526"></span>ἰατρός τις οὔτ’ ἰδιώτης
<span class="lb" data-page="17b.271" data-line="8" id="l17b.271.8"></span>ὠνόμαζεν ἄνευ προσθήκης, ὥσπερ οὐδὲ ἰσατώδη καὶ πρασοειδῆ
<span class="lb" data-page="17b.271" data-line="9" id="l17b.271.9"></span>καὶ λεκιθώδη. καὶ γὰρ ταῦτα χολῶν ὀνόματά ἐστιν
<span class="lb" data-page="17b.271" data-line="10" id="l17b.271.10"></span>ὑπό τινων ἰατρῶν εἰρημένα, παρωνύμως ταῖς χρόαις, ἃς
<span class="lb" data-page="17b.271" data-line="11" id="l17b.271.11"></span>ἔχουσιν. οὕτως δὲ καὶ τὴν ἐρυθρὰν χολὴν ὀνομάζουσιν, αἵματος
<span class="lb" data-page="17b.271" data-line="12" id="l17b.271.12"></span>οὖσαν ὀῤῥόν. ἡ δὲ λεκιθώδης τῆς ξανθῆς παχυνθείσης
<span class="lb" data-page="17b.271" data-line="13" id="l17b.271.13"></span>γίνεται χολῆς, καθάπερ ἡ ὠχρὰ, προσλαβούσης ὑδατώδη
<span class="lb" data-page="17b.271" data-line="14" id="l17b.271.14"></span>τινὰ οὐσίαν. αἱ τοίνυν χλωραὶ γλῶτται νῦν εἴρηνται
<span class="lb" data-page="17b.271" data-line="15" id="l17b.271.15"></span>σαφῶς ἀντὶ τῶν ὠχρῶν, ὑπὸ τῆς ὠχρᾶς χολῆς βαπτόμεναι.
<span class="lb" data-page="17b.271" data-line="16" id="l17b.271.16"></span>μεγάλας τε γὰρ ἔχουσα φλέβας ἡ γλῶττα καὶ κατὰ τὴν οὐσίαν
<span class="lb" data-page="17b.271" data-line="17" id="l17b.271.17"></span>οὖσα χαύνη τε καὶ σπογγοειδὴς, ἑτοιμοτέρα τῶν ἄλλων
<span class="lb" data-page="17b.271" data-line="18" id="l17b.271.18"></span>ἐστὶ μορίων, ὅσα σκληρὰ καὶ πυκνὰ, δέξασθαί τε τοὺς ﻿
<span class="pb" data-page="17b.272" id="p17b.272"></span>
<span class="lb" data-page="17b.272" data-line="1" id="l17b.272.1"></span>ὀῤῥώδεις χυμοὺς εἰς αὐτὴν, βαφῆναί τε πρὸς αὐτῶν ὥσπερ
<span class="lb" data-page="17b.272" data-line="2" id="l17b.272.2"></span>τὰ ἔρια. παρέγκειται δὲ τῷ λόγῳ τὸ χολῶδες, ἀπὸ πίονος
<span class="lb" data-page="17b.272" data-line="3" id="l17b.272.3"></span>ἐνδεικνυμένου τἀνδρὸς τὴν γένεσιν τῷ χολώδει πλείστην ἐκ
<span class="lb" data-page="17b.272" data-line="4" id="l17b.272.4"></span>τοῦ πίονος ἐν τῇ τροφῇ γίνεσθαι. πίονα δὲ ἀκουστέον οὐ
<span class="lb" data-page="17b.272" data-line="5" id="l17b.272.5"></span>μόνον τὸ λιπαρὸν, ἀλλὰ καὶ τὸ γλυκὺ καὶ ὅλως τὸ ἐν τοῖς
<span class="lb" data-page="17b.272" data-line="6" id="l17b.272.6"></span>κατὰ φύσιν ἔχουσιν ἡδύ. μόνοι γὰρ οἱ παρὰ φύσιν διακείμενοι,
<span class="lb" data-page="17b.272" data-line="7" id="l17b.272.7"></span>πικροῖς καὶ στρυφνοῖς καὶ ὀξώδεσιν ἐδέσμασι χαίρουσιν.
<span class="lb" data-page="17b.272" data-line="8" id="l17b.272.8"></span>οἱ δὲ κατὰ φύσιν ἔχοντες καί ἀπεριττότατοι τά
<span class="lb" data-page="17b.272" data-line="9" id="l17b.272.9"></span>τε λιπαρὰ καὶ τὰ γλυκέα καὶ τά γε μηδεμίαν ἔχοντα ἰσχυρὰν
<span class="lb" data-page="17b.272" data-line="10" id="l17b.272.10"></span>ποιότητα, μεθ’ ἡδονῆς προσφέρονται. πάντ’ οὖν τὰ
<span class="lb" data-page="17b.272" data-line="11" id="l17b.272.11"></span>τοιαῦτα τὸ πῖόν ἐστιν ἐν τροφῇ καὶ διὰ τοῦτο καὶ πίονα
<span class="lb" data-page="17b.272" data-line="12" id="l17b.272.12"></span>ἄρουραν καὶ λιπαρὰν χώραν εἰρήκασι πολλοὶ τῶν παλαιῶν,
<span class="lb" data-page="17b.272" data-line="13" id="l17b.272.13"></span>εὔφορον ἐνδεικνύμενοι διὰ τῶν προσηγοριῶν τούτων ὑπάρχειν
<span class="lb" data-page="17b.272" data-line="14" id="l17b.272.14"></span>αὐτὴν, τῶν ὑγιαίνουσιν ἡμῖν ἀμέμπτως ἐσθιομένων
<span class="lb" data-page="17b.272" data-line="15" id="l17b.272.15"></span>καρπῶν. ὅτι δ’ ἔκ τε μέλιτος καὶ ὅλως τῶν γλυκέων, ὅταν
<span class="lb" data-page="17b.272" data-line="16" id="l17b.272.16"></span>ἐπὶ πλέον θερμανθῶσιν, ὁ πικρόχολος γεννᾶται χυμὸς, ἐν
<span class="lb" data-page="17b.272" data-line="17" id="l17b.272.17"></span>τῷ περὶ τῶν ἁπλῶν φαρμάκων δυνάμεως ἐπιδέδεικται κατὰ
<span class="pb" data-page="17b.273" id="p17b.273"></span>
<span class="lb" data-page="17b.273" data-line="1" id="l17b.273.1"></span>τὸ τέταρτον ὑπόμνημα, μετὰ τοῦ καὶ φαίνεσθαι σαφῶς ὅταν
<span class="lb" data-page="17b.273" data-line="2" id="l17b.273.2"></span>ἐν τῇ γαστρὶ πλείονι χρόνῳ τὰ τοιαῦτα μείνῃ, μήτ’ ἀναδοθῆναι
<span class="lb" data-page="17b.273" data-line="3" id="l17b.273.3"></span>φθάσαντα μήτε πεφθῆναι τὴν ὠχρὰν ἐξ αὐτῶν γεννωμένην
<span class="lb" data-page="17b.273" data-line="4" id="l17b.273.4"></span>χολήν. ὅσοι γοῦν ἤμεσαν τηνικαῦτα, τὴν τοιαύτην
<span class="lb" data-page="17b.273" data-line="5" id="l17b.273.5"></span>ἤμεσαν. περὶ μὲν οὖν τῆς ὠχρᾶς γλώττης ἱκανὰ καὶ ταῦτα.
<span class="lb" data-page="17b.273" data-line="6" id="l17b.273.6"></span>τὰς δ’ ἐρυθρὰς ἀφ’ αἵματος γίνεσθαί φησιν. οὐδὲ γὰρ οὐδ’
<span class="lb" data-page="17b.273" data-line="7" id="l17b.273.7"></span>ἐπινοῆσαι δυνατὸν ἀφ’ ἑτέρου χυμοῦ πλεονεκτοῦντος, ἐρυθρὰν
<span class="lb" data-page="17b.273" data-line="8" id="l17b.273.8"></span>γενέσθαι χρόαν ἔν τινι μορίῳ. τὸ γὰρ χρῶμα τῶν
<span class="lb" data-page="17b.273" data-line="9" id="l17b.273.9"></span>χυμῶν ἐστὶ τῶν ἐπικρατούντων δηλονότι καὶ πλεονεκτούντων,
<span class="lb" data-page="17b.273" data-line="10" id="l17b.273.10"></span>οὐ τῶν ἐλλειπόντων. οὕτως δὲ καὶ τὰς μελαίνας γλώττας
<span class="lb" data-page="17b.273" data-line="11" id="l17b.273.11"></span>ἀπὸ μελαίνης χολῆς γίνεσθαί φησιν, ὁ γὰρ αὐτὸς λόγος
<span class="lb" data-page="17b.273" data-line="12" id="l17b.273.12"></span>κἀνταῦθα. τὰς δὲ αὔας, ὅπερ ἐστὶ ξηρὰς, ἱκανῶς ἐκ πυρετοῦ
<span class="lb" data-page="17b.273" data-line="13" id="l17b.273.13"></span>διακαοῦς, ὃς οἷον πῦρ κατακαίων τὸ αἷμα λιγνύει
<span class="lb" data-page="17b.273" data-line="14" id="l17b.273.14"></span>μᾶλλον ἤπερ ἀτμῷ παραπλήσιον ἀναθυμίασιν ἐργάζεται·
<span class="lb" data-page="17b.273" data-line="15" id="l17b.273.15"></span>διὸ καὶ μέλαιναι πολλάκις αἱ τοιαῦται φαίνονται γλῶτται.
<span class="lb" data-page="17b.273" data-line="16" id="l17b.273.16"></span>γίνονται δὲ τοιαῦται γλῶτται καὶ ἀπὸ μητρῴου μορίου, τῆς
<span class="lb" data-page="17b.273" data-line="17" id="l17b.273.17"></span>ὑστέρας δηλονότι. καὶ γὰρ καὶ ταύτῃ φλεγμαινούσῃ πυρετοὶ
<span class="lb" data-page="17b.273" data-line="18" id="l17b.273.18"></span>θερμότατοι συνεδρεύουσιν. ὥσπερ δὲ ὠχραὶ μὲν ἀπὸ
<span class="pb" data-page="17b.274" id="p17b.274"></span>
<span class="lb" data-page="17b.274" data-line="1" id="l17b.274.1"></span>τῆς ὠχρᾶς, μέλαιναι δ’ ἀπὸ τῆς μελαίνης, ἐρυθραὶ δ’ ἀπὸ
<span class="lb" data-page="17b.274" data-line="2" id="l17b.274.2"></span>τοῦ αἵματος, οὕτως ἀπὸ φλέγματος αἱ λευκαὶ γίνονται
<span class="lb" data-page="17b.274" data-line="3" id="l17b.274.3"></span>γλῶτται. τοῖς μὲν οὖν εἰρημένοις σημείοις ἀκολουθεῖ διὰ
<span class="lb" data-page="17b.274" data-line="4" id="l17b.274.4"></span>παντὸς τὰ δηλούμενα, τοῖς δὲ πράγμασιν οὐκ ἐξ ἀνάγκης
<span class="lb" data-page="17b.274" data-line="5" id="l17b.274.5"></span>τὰ σημεῖα, φλεγμαινούσης γὰρ τῆς μήτρας οὐ διὰ παντὸς
<span class="lb" data-page="17b.274" data-line="6" id="l17b.274.6"></span>οἱ πυρετοὶ διακαεῖς γίνονται, καθάπερ οὐδ’ αἵματος πλεονάζοντες
<span class="lb" data-page="17b.274" data-line="7" id="l17b.274.7"></span>ἐρυθραίνεται<span class="milestone ed1page" data-n="5.514" data-unit="ed1page" id="ed1page.5.514"></span> γλῶττα. καὶ μέντοι καὶ χολῆς
<span class="lb" data-page="17b.274" data-line="8" id="l17b.274.8"></span>μελαίνης ἐν σπληνὶ περιεχομένης ἢ κατά τινας κάτω
<span class="lb" data-page="17b.274" data-line="9" id="l17b.274.9"></span>φλεβῶν, ἡ γλῶττα τὴν χρόαν οὐ μεταβάλλει, καθάπερ οὐδ’
<span class="lb" data-page="17b.274" data-line="10" id="l17b.274.10"></span>ἐπὶ τῆς ὠχρᾶς, οὐδ’ ἐπὶ τοῦ φλέγματος, ἀλλ’ ὅταν ἤτοι
<span class="lb" data-page="17b.274" data-line="11" id="l17b.274.11"></span>κατὰ τὴν γαστέρα περιέχηταί <span class="milestone ed2page" data-n="9.527" data-unit="ed2page" id="ed2page.9.527"></span>τι τούτων ἢ θερμασίας
<span class="lb" data-page="17b.274" data-line="12" id="l17b.274.12"></span>πολλῆς χεούσης τε καὶ πνευματούσης τοὺς χυμοὺς, ἡ
<span class="lb" data-page="17b.274" data-line="13" id="l17b.274.13"></span>φορὰ γίνεται πρὸς τὸ μετέωρον. καθόλου τοίνυν ἐστὶ ῥητέον
<span class="lb" data-page="17b.274" data-line="14" id="l17b.274.14"></span>ὡς ἕκαστον τῶν εἰρημένων ἐπὶ τῆς γλώττης σημεῖον
<span class="lb" data-page="17b.274" data-line="15" id="l17b.274.15"></span>ἐνδεικτικόν ἐστιν, ἤτοι πυρετοῦ περικαοῦς, ἅμα τῷ καθ’
<span class="lb" data-page="17b.274" data-line="16" id="l17b.274.16"></span>ἕκαστον αὐτῶν ὑφ’ Ἱπποκράτους γεγονέναι χυμοῦ πλεονάζειν ἢ
<span class="lb" data-page="17b.274" data-line="17" id="l17b.274.17"></span>τοῦ περὶ τὴν γαστέρα περιέχεσθαι τὸν τοιοῦτον.
</p>
<span class="lb rule" data-page="17b.274" data-line="18" id="l17b.274.18"></span>
          </article>

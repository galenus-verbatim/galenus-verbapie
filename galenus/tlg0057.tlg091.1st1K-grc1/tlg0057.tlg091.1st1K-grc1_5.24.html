<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.24">
<span class="pb page1" data-page="17b.284" id="p17b.284"></span>
<span class="milestone ed1page page1" data-n="5.515" data-unit="ed1page" id="ed1page.5.515"></span>
<span class="milestone ed2page page1" data-n="9.529" data-unit="ed2page" id="ed2page.9.529"></span>
<span class="lb head" data-page="17b.284" data-line="15" id="l17b.284.15"></span>
            <blockquote class="quote lemma">
<span class="lb" data-page="17b.284" data-line="16" id="l17b.284.16"></span>Θερμοκοιλίοισιν ἰσχυρὰ ποτὰ καὶ βρωτὰ ταρακτικά. μελαίνης
<span class="lb" data-page="17b.284" data-line="17" id="l17b.284.17"></span>χολῆς ὡς ὅμοιον αἱμοῤῥοΐδι.
</blockquote>
<span class="lb rule" data-page="17b.284" data-line="18" id="l17b.284.18"></span>
            <span class="pb" data-page="17b.285" id="p17b.285"></span>
            <p>
<span class="lb" data-page="17b.285" data-line="1" id="l17b.285.1"></span>Οὐχ ὡς ἔμπροσθεν ἰσχυρὰν δίαιταν ἔφαμεν εἶναι τὴν
<span class="lb" data-page="17b.285" data-line="2" id="l17b.285.2"></span>τῶν πολυτρόφων σιτίων, οὕτω καὶ νῦν ἀκουστέον ἐστὶν
<span class="lb" data-page="17b.285" data-line="3" id="l17b.285.3"></span>ἰσχυρὰ ποτὰ καὶ βρωτὰ τὰ πολλὴν διδόντα τῷ σώματι τροφὴν,
<span class="lb" data-page="17b.285" data-line="4" id="l17b.285.4"></span>ἀλλὰ τὰ τὴν δύναμιν ἔχοντα, κρόμμυα δηλονότι καὶ
<span class="lb" data-page="17b.285" data-line="5" id="l17b.285.5"></span>σκόροδα καὶ σίλφιον καὶ ὀπὸν οἶνόν τε παλαιότατον, ὅσα
<span class="lb" data-page="17b.285" data-line="6" id="l17b.285.6"></span>τ’ ἄλλα τοιαῦτα τὴν φυσικὴν δυσκρασίαν αὐξάνοντα, τῇ δὲ
<span class="lb" data-page="17b.285" data-line="7" id="l17b.285.7"></span>ταύτης ἐναντία χρησιμώτατα. πολλάκις γὰρ ἤδη μεμαθήκαμεν
<span class="lb" data-page="17b.285" data-line="8" id="l17b.285.8"></span>ὡς τὰς μὲν ἀμέμπτους φύσεις ὠφελεῖ τὰ ὅμοια, τὰς
<span class="lb" data-page="17b.285" data-line="9" id="l17b.285.9"></span>δὲ δυσκράτους ὥσπερ καὶ τὰς νόσους, τὰς τῆς καθεστώσης
<span class="lb" data-page="17b.285" data-line="10" id="l17b.285.10"></span>αὐταῖς κράσεως ἐναντία. τινὲς δὲ τῶν ἐξηγησαμένων τὸ βιβλίον
<span class="lb" data-page="17b.285" data-line="11" id="l17b.285.11"></span>τῆς ἐχομένης ῥήσεως τὴν ἀρχὴν τέλος ἐποιήσαντο
<span class="lb" data-page="17b.285" data-line="12" id="l17b.285.12"></span>τῆς νῦν προκειμένης, ὡς γίνεσθαι τοιαύτην, θερμοκοιλίοισιν
<span class="lb" data-page="17b.285" data-line="13" id="l17b.285.13"></span>ἰσχυρὰ<span class="milestone ed2page" data-n="9.531" data-unit="ed2page" id="ed2page.9.531"></span> ποτὰ καὶ βρωτὰ ταρακτικὰ μελαίνης χολῆς.
<span class="lb" data-page="17b.285" data-line="14" id="l17b.285.14"></span>ὅτι μὲν οὖν ταρακτικὰ τῶν κατὰ τὴν γαστέρα μάλιστά
<span class="lb" data-page="17b.285" data-line="15" id="l17b.285.15"></span>ἐστι τοῖς θερμοκοιλίοις τὰ τοιαῦτα πρόδηλον, οὐ μὴν
<span class="lb" data-page="17b.285" data-line="16" id="l17b.285.16"></span>ὁμοίως γε τὰ καθ’ ὅλον τὸ σῶμα ταράττει πᾶσιν, ἀλλὰ καὶ
<span class="lb" data-page="17b.285" data-line="17" id="l17b.285.17"></span>τοῖς τὴν ἐν τούτοις κρᾶσιν ἤτοι θερμὴν ἢ ξηρὰν ἔχουσιν ἢ
<span class="pb" data-page="17b.286" id="p17b.286"></span>
<span class="lb" data-page="17b.286" data-line="1" id="l17b.286.1"></span>κατ’ ἄμφω δύσκρατον, ὡς οὑ μόνον χολῆς μελαίνης ἐστὶ
<span class="lb" data-page="17b.286" data-line="2" id="l17b.286.2"></span>ταρακτικὰ τὰ τοιαῦτα τῶν ἐδεσμάτων, ἀλλὰ καὶ τῆς ξανθῆς.
<span class="lb" data-page="17b.286" data-line="3" id="l17b.286.3"></span>ἴσως δ’ ἐπεὶ μείζονα βλάβην ἡ μέλαινα χολὴ ταραχθεῖσα
<span class="lb" data-page="17b.286" data-line="4" id="l17b.286.4"></span>φέρει διὰ τοῦτ’ ἐπ’ αὐτῆς ἠξίωσαν ἀκούειν τοῦ λόγου κατὰ
<span class="lb" data-page="17b.286" data-line="5" id="l17b.286.5"></span>ἐξοχήν. οἱ πλεῖστοι δὲ περιγράψαντες αὐτὴν κατ’ αὐτὴν
<span class="lb" data-page="17b.286" data-line="6" id="l17b.286.6"></span>τὴν προκειμένην ῥῆσιν ἀρχὴν τῆς ἑπομένης ἐποιήσαντο.
</p>
<span class="lb rule" data-page="17b.286" data-line="7" id="l17b.286.7"></span>
          </article>

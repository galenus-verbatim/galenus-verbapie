<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.26">
<span class="pb page1" data-page="17b.288" id="p17b.288"></span>
<span class="milestone ed1page page1" data-n="5.515" data-unit="ed1page" id="ed1page.5.515"></span>
<span class="milestone ed2page page1" data-n="9.531" data-unit="ed2page" id="ed2page.9.531"></span>
<span class="lb head" data-page="17b.288" data-line="1" id="l17b.288.1"></span>
            <blockquote class="quote lemma">
<span class="lb" data-page="17b.288" data-line="2" id="l17b.288.2"></span>Τὰς ἐπαυξέας νούσους μίξις.
</blockquote>
<span class="lb rule" data-page="17b.288" data-line="3" id="l17b.288.3"></span>
            <p>
<span class="lb" data-page="17b.288" data-line="4" id="l17b.288.4"></span>Πότερον ὠφελεῖ μίξις αὐτὰς ἢ βλάπτει παραλέλειπται.
<span class="lb" data-page="17b.288" data-line="5" id="l17b.288.5"></span>πάντων δὲ τῶν ἐξηγητῶν οὐκ οἶδ’ ὅπως ὑποθεμένων αὐτὰς
<span class="lb" data-page="17b.288" data-line="6" id="l17b.288.6"></span>ὠφελεῖσθαι καὶ μίξιν ἀκουσάντων τὴν πρὸς γυναῖκα, χωρὶς
<span class="lb" data-page="17b.288" data-line="7" id="l17b.288.7"></span>Ἡρακλέος τοῦ Ἐρυθραίου. πάντων δὲ διαφερομένων ἐν
<span class="lb" data-page="17b.288" data-line="8" id="l17b.288.8"></span>τῷ κατὰ τὰς ἐπαυξέας σημαινομένῳ, <span class="milestone ed2page" data-n="9.532" data-unit="ed2page" id="ed2page.9.532"></span>ὅ μοι δοκεῖ πιθανώτατον
<span class="lb" data-page="17b.288" data-line="9" id="l17b.288.9"></span>ὡς ἐν αἰνίγμασιν εἶναι, τοῦτο μόνον ἐρῶ. νόσους
<span class="lb" data-page="17b.288" data-line="10" id="l17b.288.10"></span>τὰς ἐπαυξεῖς, τὰς αὐξανομένας ἐν τῷ χρόνῳ καὶ χείρονας
<span class="lb" data-page="17b.288" data-line="11" id="l17b.288.11"></span>ἀεὶ γινομένας, εἰ μὴ φθάσειε λυθῆναι, οἶον ἀπὸ ποδάγρας,
<span class="lb" data-page="17b.288" data-line="12" id="l17b.288.12"></span><span class="milestone ed1page" data-n="5.516" data-unit="ed1page" id="ed1page.5.516"></span>ἀρθρίτιδας, νεφρίτιδας, ἐπιλήψιας, μελαγχολίας
<span class="lb" data-page="17b.288" data-line="13" id="l17b.288.13"></span>ἁπάσας βλαπτομένας ὑπ’ ἀφροδισίων. Σαβῖνος δ’
<span class="lb" data-page="17b.288" data-line="14" id="l17b.288.14"></span>ἐπαυξεῖς ἀκούει νόσους τὰς τοῖς παιδίοις γενομένας καὶ
<span class="lb" data-page="17b.288" data-line="15" id="l17b.288.15"></span>συναυξανομένας ἄχρι τοῦ δύνασθαι, ὡς αὐτὸς ὀνομαστί φησι,
<span class="lb" data-page="17b.288" data-line="16" id="l17b.288.16"></span>μίγνυσθαι, ἐπιληψίαν τε εἶναι καὶ φρενίτιδας καὶ τεταρταίους
<span class="lb" data-page="17b.288" data-line="17" id="l17b.288.17"></span>πυρετοὺς καὶ κεφαλαλγίαν, οὐ μὴν φαίνεταί γε πᾶσι
<span class="pb" data-page="17b.289" id="p17b.289"></span>
<span class="lb" data-page="17b.289" data-line="1" id="l17b.289.1"></span>τὰ πάθη ταῦτα γενόμενα, πλὴν τῆς ἐπιληψίας, ἢ καὶ δι’
<span class="lb" data-page="17b.289" data-line="2" id="l17b.289.2"></span>αὐτὸ τοῦτο πρὸς τῶν παλαιῶν ὀνομασθῆναι συνέβη παιδίων
<span class="lb" data-page="17b.289" data-line="3" id="l17b.289.3"></span>πάθος. γίνεται δὲ καὶ ὁ κατὰ τὴν κύστιν λίθος παισὶν,
<span class="lb" data-page="17b.289" data-line="4" id="l17b.289.4"></span>ἀλλ’ οὐχ οὕτως πολλοῖς ὡς ἐπιληψία. ταύτην μὲν οὖν ἐν
<span class="lb" data-page="17b.289" data-line="5" id="l17b.289.5"></span>τῇ μεταβολῇ τῆς τῶν παίδων ἡλικίας, ὡς τὰ πολλὰ συμβαίνει
<span class="lb" data-page="17b.289" data-line="6" id="l17b.289.6"></span>λύεσθαι, τοῖς μὴ μεγάλα πλημμελοῦσι περὶ τὴν δίαιταν.
<span class="lb" data-page="17b.289" data-line="7" id="l17b.289.7"></span>ὁ δ’ ἐν τῇ κύστει λίθος οὐχ ὑπὸ μεταβολῆς τῆς ἡλικίας,
<span class="lb" data-page="17b.289" data-line="8" id="l17b.289.8"></span>ἀλλ’ ὑπὸ χειρουργίας μόνης θεραπεύεται. γινώσκοντες
<span class="lb" data-page="17b.289" data-line="9" id="l17b.289.9"></span>οὖν ἡμεῖς καὶ χωρὶς τῆς προκειμένης ῥήσεως, ὅτι τε
<span class="lb" data-page="17b.289" data-line="10" id="l17b.289.10"></span>τὴν ἐπιληψίαν καὶ τὰ ἄλλα ὅσα φλεγματικὰ νοσήματα μεγάλως
<span class="lb" data-page="17b.289" data-line="11" id="l17b.289.11"></span>ὀνίνησιν ἡ μεταβολὴ τῆς τῶν παίδων ἡλικίας εἰς τὴν
<span class="lb" data-page="17b.289" data-line="12" id="l17b.289.12"></span>τῶν μειρακίων, εἰ καὶ χωρὶς τῶν ἀφροδισίων χρήσεως γίνοιτο.
<span class="lb" data-page="17b.289" data-line="13" id="l17b.289.13"></span>πρὸς τούτῳ δ’ ἐπιστάμενοι καὶ ὡς οὔτε νεφρῖτις
<span class="lb" data-page="17b.289" data-line="14" id="l17b.289.14"></span>οὔτε πυρετὸς τεταρταῖος οὔτε ἀρθρῖτις παύεται δι’ ἀφροδισίων,
<span class="lb" data-page="17b.289" data-line="15" id="l17b.289.15"></span>ὑπὸ μὲν τῆς προκειμένης ῥήσεως ἀνιγματώδους οὔσης
<span class="lb" data-page="17b.289" data-line="16" id="l17b.289.16"></span>οὐδὲν διδασκόμεθα, καθάπερ οὐδ’ ὑπ’ ἄλλης οὐδεμιᾶς
<span class="lb" data-page="17b.289" data-line="17" id="l17b.289.17"></span>τῶν τοιούτων. καὶ γὰρ τὴν ὠφέλειάν ποτε τῷ ψύχειν ἐργάζεται,
<span class="lb" data-page="17b.289" data-line="18" id="l17b.289.18"></span>μόνους ἐκείνους ὀνινᾶσα τοὺς αἰθαλώδεις ἢ καπνώδεις
<span class="pb" data-page="17b.290" id="p17b.290"></span>
<span class="lb" data-page="17b.290" data-line="1" id="l17b.290.1"></span>διαπνοὰς ἴσχοντας, διὰ φυσικὴν δυσκρασίαν. οὗτοι
<span class="lb" data-page="17b.290" data-line="2" id="l17b.290.2"></span>γὰρ ὅταν ἐπισχεθῶσιν αὐτὰς, βλάπτονται μεγάλως, οὗτοι
<span class="lb" data-page="17b.290" data-line="3" id="l17b.290.3"></span>καὶ πρὸς τῶν ἀφροδισίων ἐν καιρῷ καὶ μέτρῳ γινομένων
<span class="lb" data-page="17b.290" data-line="4" id="l17b.290.4"></span>ὠφελοῦνται.
</p>
<span class="lb rule" data-page="17b.290" data-line="5" id="l17b.290.5"></span>
          </article>

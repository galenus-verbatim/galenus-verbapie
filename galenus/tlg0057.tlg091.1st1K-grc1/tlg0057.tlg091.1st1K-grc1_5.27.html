<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.27">
<span class="pb page1" data-page="17b.290" id="p17b.290"></span>
<span class="milestone ed1page page1" data-n="5.516" data-unit="ed1page" id="ed1page.5.516"></span>
<span class="milestone ed2page page1" data-n="9.532" data-unit="ed2page" id="ed2page.9.532"></span>
<span class="lb head" data-page="17b.290" data-line="6" id="l17b.290.6"></span>
            <blockquote class="quote lemma">
<span class="lb" data-page="17b.290" data-line="7" id="l17b.290.7"></span>Ψύξις τὰ κατὰ κοιλίην σκληρύνει.
</blockquote>
<span class="lb rule" data-page="17b.290" data-line="8" id="l17b.290.8"></span>
            <p>
<span class="lb" data-page="17b.290" data-line="9" id="l17b.290.9"></span>Καὶ κατὰ ταύτην τὴν ῥῆσιν τὸ μέν τι χρήσιμόν ἐστιν
<span class="lb" data-page="17b.290" data-line="10" id="l17b.290.10"></span>ἅπασι τοῖς τὴν τέχνην μετιοῦσιν, ἄν τ’ οὖν ἐμπειρικοὶ τύχωσιν
<span class="lb" data-page="17b.290" data-line="11" id="l17b.290.11"></span>ὄντες ἄν τε δογματικοί. τὸ δέ τι μόνοις τοῖς τὰς
<span class="lb" data-page="17b.290" data-line="12" id="l17b.290.12"></span>αἰτίας ἑκάστου τῶν γινομένων ἐπίστασθαι προῃρημένοις.
<span class="lb" data-page="17b.290" data-line="13" id="l17b.290.13"></span>ἐρῶ δὲ περὶ προτέρου τοῦ χρησίμου πᾶσιν. ἐν τοίνυν τῇδε
<span class="lb" data-page="17b.290" data-line="14" id="l17b.290.14"></span>τῇ λέξει, ψύξις τὰ κατὰ κοιλίην σκληρύνει. κοινῇ μὲν
<span class="lb" data-page="17b.290" data-line="15" id="l17b.290.15"></span>ἐδέξαντο πάντες, οὓς κᾀγὼ γινώσκω περὶ τῶν διαχωρουμένων
<span class="lb" data-page="17b.290" data-line="16" id="l17b.290.16"></span>αὐτῷ τὸν λόγον εἶναι, τὸν αὐτὸν ὄντα δυνάμει τῷ κατὰ
<span class="lb" data-page="17b.290" data-line="17" id="l17b.290.17"></span>τοὺς ἀφορισμούς. ἦν δὲ βόρειον ᾖ, βῆχες, φάρυγγες, κοιλίαι
<span class="pb" data-page="17b.291" id="p17b.291"></span>
<span class="lb" data-page="17b.291" data-line="1" id="l17b.291.1"></span>σκληραί. πότερον δὲ τὴν ἐκ τῶν ἐκτὸς μερῶν τοῦ σώματος
<span class="lb" data-page="17b.291" data-line="2" id="l17b.291.2"></span>λέγει ψύξιν μόνον, ἥτις κᾀν ταῖς βορείαις γίνεται
<span class="lb" data-page="17b.291" data-line="3" id="l17b.291.3"></span>καταστάσεσιν, ἢ τῶν ἔνδον, ἐν οἷς ἐστὶ καὶ τὰ κατὰ τὴν
<span class="lb" data-page="17b.291" data-line="4" id="l17b.291.4"></span>κοιλίαν, ἐπισκέψασθαι παρέλιπον οἱ ἐξηγηταὶ, καίτοι διαφορὰν
<span class="lb" data-page="17b.291" data-line="5" id="l17b.291.5"></span>ἐχούσας οὐ σμικράν. τὴν μὲν γὰρ τῶν ἔξω ψύξιν ἴσμεν
<span class="lb" data-page="17b.291" data-line="6" id="l17b.291.6"></span>οἵ γε παραφυλάττοντες τὰ συμβαίνοντα τοῖς ἀνθρώποις ἀεὶ
<span class="lb" data-page="17b.291" data-line="7" id="l17b.291.7"></span>σκληρύνουσαν τὴν γαστέρα· τὴν δὲ τῶν ἔνδον ἔμπαλιν
<span class="lb" data-page="17b.291" data-line="8" id="l17b.291.8"></span>ὑγραίνουσαν, ἥ γε καὶ τὰς καλουμένας κοιλιακὰς διαθέσεις
<span class="lb" data-page="17b.291" data-line="9" id="l17b.291.9"></span>ἐργάζεται, ἐνίοτε καθ’ ὃν καιρὸν αὐτὰ μὲν τὰ σώματα
<span class="lb" data-page="17b.291" data-line="10" id="l17b.291.10"></span>τῶν ἔνδον μορίων ἐνδέχεται <span class="milestone ed2page" data-n="9.533" data-unit="ed2page" id="ed2page.9.533"></span>γίνεσθαι σκληρότερα,
<span class="lb" data-page="17b.291" data-line="11" id="l17b.291.11"></span>διαχωρεῖσθαι δ’ ὑγρὰ, μήτε πεττομένων καλῶς τῶν σιτίων
<span class="lb" data-page="17b.291" data-line="12" id="l17b.291.12"></span>μήτ’ ἀναδιδομένων. ταῦτα μὲν οὖν ἀναγκαῖα γινώσκεσθαι
<span class="lb" data-page="17b.291" data-line="13" id="l17b.291.13"></span>τοῖς ἰατροῖς ἅπασι, τὰς δ’ αἰτίας αὐτῶν μόνοις τοῖς ἀρίστοις.
<span class="lb" data-page="17b.291" data-line="14" id="l17b.291.14"></span>οὐ γὰρ ὅπερ οἱ ἐξηγησάμενοι τὴν ῥῆσιν ταύτην
<span class="lb" data-page="17b.291" data-line="15" id="l17b.291.15"></span>ἀληθές ἐστιν εἰπεῖν, ὡς τὸ ψυχρὸν συνάγον καὶ πηγνύον
<span class="lb" data-page="17b.291" data-line="16" id="l17b.291.16"></span>οἷς ἂν ὁμιλήσῃ, σκληρότερα κατὰ τοῦτο ποιεῖ αὐτά. τοῦτο
<span class="lb" data-page="17b.291" data-line="17" id="l17b.291.17"></span>γὰρ ἐπὶ μὲν αὐτῶν τῶν ψυχομένων σωμάτων, ὅσα μὴ κατὰ
<span class="lb" data-page="17b.291" data-line="18" id="l17b.291.18"></span>βάθος ἐστὶ, ὀρθῶς ἂν λέγοιτο, τὰ δὲ κατὰ τὴν κοιλίαν ﻿
<span class="pb" data-page="17b.292" id="p17b.292"></span>
<span class="lb" data-page="17b.292" data-line="1" id="l17b.292.1"></span>ἀδύνατον εἰς τοσαύτην ψύξιν ἐλθεῖν, ὥστε βρωτὰ καὶ ποτὰ
<span class="lb" data-page="17b.292" data-line="2" id="l17b.292.2"></span>παγέντα σκληρυνθῆναι, καθάπερ τὰ ἐκτὸς ἐν χειμῶνι. τεθνήξεται
<span class="lb" data-page="17b.292" data-line="3" id="l17b.292.3"></span>γὰρ θᾶττον ὁ ἄνθρωπος, εἰ τοσαύτην ἕξει ψύξιν,
<span class="lb" data-page="17b.292" data-line="4" id="l17b.292.4"></span>ἀλλὰ μόνον ὅταν ὑπὸ τοῦ περιέχοντος ψύχηται τὰ ἔξωθεν
<span class="lb" data-page="17b.292" data-line="5" id="l17b.292.5"></span>μέλη τοῦ σώματος, ἀβλαβῶν ὄντων τῶν κατὰ τὴν γαστέρα,
<span class="lb" data-page="17b.292" data-line="6" id="l17b.292.6"></span>φαίνεται σκληρυνόμενα τὰ διαχωρήματα, θερμοτέρας γινομένης
<span class="lb" data-page="17b.292" data-line="7" id="l17b.292.7"></span>τῆς κοιλίας, ὥσπερ αὐτὸς ἔλεγεν, αἱ κοιλίαι χειμῶνος
<span class="lb" data-page="17b.292" data-line="8" id="l17b.292.8"></span>καὶ ἦρος θερμόταται φύσει. καὶ τούς γ’ ἐξηγητὰς εὕροις
<span class="lb" data-page="17b.292" data-line="9" id="l17b.292.9"></span>ἂν ἀεὶ λέγοντας ἀντιπεριΐστασθαι τὸ θερμὸν τῷ ψυχρῷ,
<span class="lb" data-page="17b.292" data-line="10" id="l17b.292.10"></span>πρὸς τὸ βάθος τοῦ σώματος ὑποχωροῦν, ὁπόταν ψυχθῇ τὰ
<span class="lb" data-page="17b.292" data-line="11" id="l17b.292.11"></span>ἐκτός. οὕτως οὖν καὶ νῦν φημὶ, τῆς μὲν γαστρὸς θερμοτέρας
<span class="lb" data-page="17b.292" data-line="12" id="l17b.292.12"></span>γινομένης, τῆς δὲ ὑποχωρήσεως ἐπεχομένης δι’ ἣν
<span class="lb" data-page="17b.292" data-line="13" id="l17b.292.13"></span>ὀλίγον ὕστερον αἰτίαν ἐρῶ, πέττεσθαί τε ἅμα κάλλιστα καὶ
<span class="lb" data-page="17b.292" data-line="14" id="l17b.292.14"></span>ἀναδίδοσθαι τὸν ἐκ τῆς τροφῆς χυλὸν ἅπαντα. τούτου δὲ
<span class="lb" data-page="17b.292" data-line="15" id="l17b.292.15"></span>συμβαίνοντος ἀκόλουθόν ἐστι ξηραίνεσθαι τὰ διαχωρήματα,
<span class="lb" data-page="17b.292" data-line="16" id="l17b.292.16"></span>τούτῳ δ’ ἕπεται τὸ σκληρύνεσθαι. δυοῖν γὰρ τούτων αἰτίων
<span class="lb" data-page="17b.292" data-line="17" id="l17b.292.17"></span>σκληρυνόντων, οἷς ἂν ὁμιλήσῃ σώμασιν, ὧν τὸ μὲν ψυχρόν
<span class="lb" data-page="17b.292" data-line="18" id="l17b.292.18"></span>ἐστι, τὸ δὲ ξηραῖνον. ἡ μὲν ἐκ τῆς ψύξεως αἰτία τοῖς
<span class="pb" data-page="17b.293" id="p17b.293"></span>
<span class="lb" data-page="17b.293" data-line="1" id="l17b.293.1"></span>περιεχομένοις κατὰ τὴν κοιλίαν οὐκ ἄν ποτε συμβαίη ζῶσιν
<span class="lb" data-page="17b.293" data-line="2" id="l17b.293.2"></span>ἡμῖν. ἡ δὲ διὰ τὴν πολυχρόνιον ἔνδον μόνην, ὅταν χωρὶς
<span class="lb" data-page="17b.293" data-line="3" id="l17b.293.3"></span>τοῦ τὴν πέψιν ἢ τὴν ἀνάδοσιν βεβλάφθαι γένηται, πάντως
<span class="lb" data-page="17b.293" data-line="4" id="l17b.293.4"></span>ἀκολουθήσει. λείποι δ’ ἂν οὖν ἔτι τὸ ἀναβληθὲν ἐπιδεῖξαι,
<span class="lb" data-page="17b.293" data-line="5" id="l17b.293.5"></span>διὰ τίνα αἰτίαν, ὅταν ψυχρὸς ὁ περιέχων ἡμᾶς ἀὴρ γένηται,
<span class="lb" data-page="17b.293" data-line="6" id="l17b.293.6"></span>χρονίζει τὰ κατὰ τὴν κοιλίαν. ἔστι δὲ τὸ συμβαῖνον τοιοῦτον.
<span class="lb" data-page="17b.293" data-line="7" id="l17b.293.7"></span>φυσικὸν μὲν γὰρ ἔργον ἐστὶν ἡ τοῦ σιτίων διὰ τῶν
<span class="lb" data-page="17b.293" data-line="8" id="l17b.293.8"></span>ἐντέρων φορὰ καὶ δέδεικται κατὰ τῶν φυσικῶν δυνάμεων
<span class="lb" data-page="17b.293" data-line="9" id="l17b.293.9"></span>ὑπομνήματα γινομένῃ τῇ περιστολῇ τῶν ἐντέρων. ἐπίκεινται
<span class="lb" data-page="17b.293" data-line="10" id="l17b.293.10"></span>δὲ κατὰ τὸ κάτω πέρας οἱ κλείοντες τὴν ἕδραν μῦες,
<span class="lb" data-page="17b.293" data-line="11" id="l17b.293.11"></span>οἵτινες ἐν τῷ κρύει συνάγονταί τε καὶ σφίγγονται, τὴν
<span class="lb" data-page="17b.293" data-line="12" id="l17b.293.12"></span>ἐναντίαν λαμβάνοντες διάθεσιν ἢ ὅταν αἰονεῖ τις αὐτοὺς
<span class="lb" data-page="17b.293" data-line="13" id="l17b.293.13"></span>ὕδατι θερμῷ. χαλῶνται μὲν γὰρ τηνικαῦτα καὶ δέχονται
<span class="lb" data-page="17b.293" data-line="14" id="l17b.293.14"></span>τὰ καταφερόμενα τῇ θλίψει τε καὶ περιστολῇ τῶν ἐντέρων,
<span class="lb" data-page="17b.293" data-line="15" id="l17b.293.15"></span>ἐπὶ τὴν ἕδραν περιττώματα καὶ μάλισθ’ ὅταν προκαλεῖται
<span class="lb" data-page="17b.293" data-line="16" id="l17b.293.16"></span>τὸ θερμὸν, ὡμολόγηται γὰρ καὶ τοῦτο προκλητικὸν ἀποκρίσεως
<span class="lb" data-page="17b.293" data-line="17" id="l17b.293.17"></span>εἶναι. τῶν δὲ κατὰ τὴν ἕδραν ψυχομένων καὶ διὰ
<span class="lb" data-page="17b.293" data-line="18" id="l17b.293.18"></span>τοῦτο συναγομένων τε καὶ σφιγγομένων τοὐναντίον ἀκολουθεῖ
<span class="pb" data-page="17b.294" id="p17b.294"></span>
<span class="lb" data-page="17b.294" data-line="1" id="l17b.294.1"></span>σύμπτωμα, τὸ τὴν περισταλτικὴν τῶν ἐντέρων ἐνέργειαν
<span class="lb" data-page="17b.294" data-line="2" id="l17b.294.2"></span>ἀπὸ τῶν κάτω μερῶν ἀρχομένην, ἄνω προωθεῖν τὰ
<span class="lb" data-page="17b.294" data-line="3" id="l17b.294.3"></span>περιεχόμενα, καθάπερ ἐναργῶς ὁρᾶται πολλάκις, ὅταν ἤτοι
<span class="lb" data-page="17b.294" data-line="4" id="l17b.294.4"></span>χολῆς καὶ διαχωρημάτων δακνωδῶν ἀφικομένων ἐπὶ τὴν
<span class="lb" data-page="17b.294" data-line="5" id="l17b.294.5"></span>ἕδραν ἑκόντες αὐτὰ κατασχῶμεν, ἤτοι διά τινα πρᾶξιν ἐν
<span class="lb" data-page="17b.294" data-line="6" id="l17b.294.6"></span>ἐκείνῳ τῷ χρόνῳ διαπραττομένην ἢ πόῤῥωθεν κοπρῶνος
<span class="lb" data-page="17b.294" data-line="7" id="l17b.294.7"></span>ὄντες. ἀνατρέχει γὰρ ἄνω ταχέως ὡς μηδὲ βιαζομένης αὖθις
<span class="lb" data-page="17b.294" data-line="8" id="l17b.294.8"></span>ὑπακούειν ἑτοίμως. ἡ μὲν οὖν αἰτία δι’ ἣν χρονίζει
<span class="lb" data-page="17b.294" data-line="9" id="l17b.294.9"></span>κατὰ τὴν γαστέρα τὰ σιτία καὶ τὰ ποτὰ, ψυχροῦ τοῦ πέριξ
<span class="lb" data-page="17b.294" data-line="10" id="l17b.294.10"></span>ἀέρος γινομένου καὶ δὴ λέλεκται. ταύτῃ δ’ ἐδείχθη ξηρότης
<span class="lb" data-page="17b.294" data-line="11" id="l17b.294.11"></span>αὐτῶν ἑπομένη, καθάπερ γε ἐναργῶς τῇ ξηρότητι
<span class="lb" data-page="17b.294" data-line="12" id="l17b.294.12"></span>σκληρότης. εἰ δὲ τὰ σώματα τῶν κατὰ τὴν γαστέρα
<span class="lb" data-page="17b.294" data-line="13" id="l17b.294.13"></span><span class="milestone ed2page" data-n="9.534" data-unit="ed2page" id="ed2page.9.534"></span>μορίων ψυχθείη, τήν τε πέψιν ἀνάγκη βλάπτεσθαι καὶ δι’
<span class="lb" data-page="17b.294" data-line="14" id="l17b.294.14"></span>αὐτὴν ὑγραίνεσθαι μᾶλλον ἢ ξηραίνεσθαι τὰ διαχωρήματα.
<span class="lb" data-page="17b.294" data-line="15" id="l17b.294.15"></span>συμπεπληρωμένου δ’ ἡμῖν ἤδη τοῦ λόγου παντὸς, ἐπὶ τῇ
<span class="lb" data-page="17b.294" data-line="16" id="l17b.294.16"></span>προτέρᾳ γραφῇ μεταβῶμεν ἐφ’ ἑτέρας ὑπογεγραμμένας.
</p>
<span class="lb rule" data-page="17b.294" data-line="17" id="l17b.294.17"></span>
          </article>

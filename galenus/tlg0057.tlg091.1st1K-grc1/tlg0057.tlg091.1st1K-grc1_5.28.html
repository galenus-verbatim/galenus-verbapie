<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.28">
<span class="pb page1" data-page="17b.295" id="p17b.295"></span>
<span class="milestone ed1page page1" data-n="5.516" data-unit="ed1page" id="ed1page.5.516"></span>
<span class="milestone ed2page page1" data-n="9.534" data-unit="ed2page" id="ed2page.9.534"></span>
<span class="lb head" data-page="17b.295" data-line="1" id="l17b.295.1"></span>
            <blockquote class="quote lemma">
<span class="lb" data-page="17b.295" data-line="2" id="l17b.295.2"></span>Μίξις τὰ κατὰ τὴν γαστέρα σκληρύνει.
</blockquote>
<span class="lb rule" data-page="17b.295" data-line="3" id="l17b.295.3"></span>
            <p>
<span class="lb" data-page="17b.295" data-line="4" id="l17b.295.4"></span>Ὅτι μὲν ἡ λαγνεία ξηραίνει τὸ σύμπαν σῶμα, τῶν
<span class="lb" data-page="17b.295" data-line="5" id="l17b.295.5"></span>ὁμολογουμένων ἐστίν. οὐ μὴν ἀεί γε τὰ κατὰ τὴν κοιλίαν
<span class="lb" data-page="17b.295" data-line="6" id="l17b.295.6"></span>περιττώματα<span class="milestone ed1page" data-n="5.517" data-unit="ed1page" id="ed1page.5.517"></span> φαίνεται ξηραίνειν, ἀλλ’ ὅταν μεγάλως
<span class="lb" data-page="17b.295" data-line="7" id="l17b.295.7"></span>ὑπ’ αὐτῶν βαρυνθῇ, διὰ τὴν κατάλυσίν τε τῆς δυνάμεως
<span class="lb" data-page="17b.295" data-line="8" id="l17b.295.8"></span>καὶ ψύξιν τῶν μορίων, ὑφ’ ὧν ἡ τροφὴ πέττεται καὶ
<span class="lb" data-page="17b.295" data-line="9" id="l17b.295.9"></span>ἀναδίδοται τὰ κατὰ τὴν κοιλίαν, μίξις τὰ κατὰ τὴν κοιλίαν
<span class="lb" data-page="17b.295" data-line="10" id="l17b.295.10"></span>ψύχει καὶ σκληρύνει. βούλονται μὲν γὰρ ὑπὸ τῆς μίξεως
<span class="lb" data-page="17b.295" data-line="11" id="l17b.295.11"></span>τὴν ψύξιν γίνεσθαι τῶν κατὰ τὴν κοιλίαν, ὑπὸ δὲ τῆς ψύξεως
<span class="lb" data-page="17b.295" data-line="12" id="l17b.295.12"></span>τὴν ξηρότητα, καίτοι μὴ γινομένην τῷ λόγῳ τῆς ψύξεως
<span class="lb" data-page="17b.295" data-line="13" id="l17b.295.13"></span>ἐδείξαμεν, ἀλλὰ τῷ τῆς σκληρότητος. ὃ δὲ ἐν τοῖς
<span class="lb" data-page="17b.295" data-line="14" id="l17b.295.14"></span>ἔμπροσθεν λόγοις οὐκ εἶπον ἴσως ἄμεινόν ἐστι νῦν προσθεῖναι.
<span class="lb" data-page="17b.295" data-line="15" id="l17b.295.15"></span>τὴν γὰρ τῶν ἐκτὸς ψύξιν ἐπιδείξαντός μου σκληρύνειν
<span class="lb" data-page="17b.295" data-line="16" id="l17b.295.16"></span>τὰ διαχωρούμενα τάχα τις οἰήσεται μόνην ταύτην
<span class="lb" data-page="17b.295" data-line="17" id="l17b.295.17"></span>αἰτίαν εἶναι τοῦ ξηραίνεσθαι τὰ κατὰ τὴν κοιλίαν. ἔστι δ’
<span class="lb" data-page="17b.295" data-line="18" id="l17b.295.18"></span>οὐχ αὕτη μόνον, ἀλλὰ καὶ αὐτῆς τῆς περισταλτικῆς τῶν
<span class="pb" data-page="17b.296" id="p17b.296"></span>
<span class="lb" data-page="17b.296" data-line="1" id="l17b.296.1"></span>ἐντέρων δυνάμεως ἀῤῥωστία καὶ προσέτι ῥώμη τῆς καθεκτικῆς
<span class="lb" data-page="17b.296" data-line="2" id="l17b.296.2"></span>καὶ καθ’ ἣν ἀναδίδοται τὰ τῆς γαστρὸς εἰς ἧπαρ, ἔτι
<span class="lb" data-page="17b.296" data-line="3" id="l17b.296.3"></span>τε πρὸς τούτοις ἡ δυσαισθησία τῶν ἐντέρων καὶ τὸ τῆς
<span class="lb" data-page="17b.296" data-line="4" id="l17b.296.4"></span>τροφῆς ἄδηκτον. εἰ δέ τις οἰήσεται παραλελεῖφθαι τὰ στύφοντα
<span class="lb" data-page="17b.296" data-line="5" id="l17b.296.5"></span>βρώματά τε καὶ πόματα κακῶς ὑπολήψεται. περιέχεται
<span class="lb" data-page="17b.296" data-line="6" id="l17b.296.6"></span>γὰρ ἐν τοῖς ῥώμην ἐργαζομένοις τῆς καθεκτικῆς
<span class="lb" data-page="17b.296" data-line="7" id="l17b.296.7"></span>δυνάμεως.
</p>
<span class="lb rule" data-page="17b.296" data-line="8" id="l17b.296.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.29">
<span class="pb page1" data-page="17b.296" id="p17b.296"></span>
<span class="milestone ed1page page1" data-n="5.517" data-unit="ed1page" id="ed1page.5.517"></span>
<span class="milestone ed2page page1" data-n="9.534" data-unit="ed2page" id="ed2page.9.534"></span>
<span class="lb head" data-page="17b.296" data-line="9" id="l17b.296.9"></span>
            <blockquote class="quote lemma">
<span class="lb" data-page="17b.296" data-line="10" id="l17b.296.10"></span>Ἐλλέβορον πιόντα θᾶσσον καθαίρειν ἢν ἐθέλῃς, λούειν ἢ
<span class="lb" data-page="17b.296" data-line="11" id="l17b.296.11"></span>φαγεῖν.
</blockquote>
<span class="lb rule" data-page="17b.296" data-line="12" id="l17b.296.12"></span>
            <p>
<span class="lb" data-page="17b.296" data-line="13" id="l17b.296.13"></span>Ὁ μὲν καθόλου τε καὶ κοινὸς λόγος ἁπάσης καθάρσεως
<span class="lb" data-page="17b.296" data-line="14" id="l17b.296.14"></span>κατὰ τόνδε τὸν ἀφορισμὸν εἴρηται, τὰ σώματα ὅκου
<span class="lb" data-page="17b.296" data-line="15" id="l17b.296.15"></span>τὶς βούλεται καθαίρεσθαι εὔροα ποιέειν. ἐνταυθοῖ δ’ ἐφ’
<span class="lb" data-page="17b.296" data-line="16" id="l17b.296.16"></span>ἑνὸς τῶν καθαιρόντων τοῦ σφοδροτάτου παρασκευῆς μιᾶς
<span class="lb" data-page="17b.296" data-line="17" id="l17b.296.17"></span>εἰς εὔροιαν ἐμνημόνευσε τῆς ἐκ λουτροῦ, χέοντος μὲν τοὺς ﻿
<span class="pb" data-page="17b.297" id="p17b.297"></span>
<span class="lb" data-page="17b.297" data-line="1" id="l17b.297.1"></span>χυμοὺς, χαλῶντος δ’ εἴ πού τι συντέταται καὶ κατεσκλήρυνται
<span class="lb" data-page="17b.297" data-line="2" id="l17b.297.2"></span>τὸ σῶμα. λούειν οὖν συμφέρει τοὺς ἑλλεβοριζομένους, οὔτε
<span class="lb" data-page="17b.297" data-line="3" id="l17b.297.3"></span>πρὸ πολλοῦ τοῦ λαβεῖν τὸν ἑλλέβορον οὔτε μετὰ πολὺν χρόνον,
<span class="lb" data-page="17b.297" data-line="4" id="l17b.297.4"></span>ἀλλὰ μάλιστα μὲν πρὶν λαμβάνειν. ἐγχωρεῖ δὲ καὶ
<span class="lb" data-page="17b.297" data-line="5" id="l17b.297.5"></span>μετὰ τὸ λαβεῖν εὐθέως. εἰ δὲ τῆς καθάρσεως ἤτοι γε ἀρχομένης
<span class="lb" data-page="17b.297" data-line="6" id="l17b.297.6"></span>ἢ ὅσον οὔπω μελλούσης ἄρχεσθαι, λούοις τὸν ἄνθρωπον,
<span class="lb" data-page="17b.297" data-line="7" id="l17b.297.7"></span>ἀντισπάσεις τὴν ἔσω ῥοπὴν τῶν ὑπὸ τοῦ καθαίροντος
<span class="lb" data-page="17b.297" data-line="8" id="l17b.297.8"></span>φαρμάκου χυμῶν ἑλκομένων. ὥσπερ οὖν ἐφ’ ὧν
<span class="lb" data-page="17b.297" data-line="9" id="l17b.297.9"></span>παχὺ τὸ αἷμα λούοντας ἡμᾶς ἐκέλευσε φλεβοτομεῖν, οὕτως
<span class="lb" data-page="17b.297" data-line="10" id="l17b.297.10"></span>ἐφ’ ὧν μέλλομεν καθαίρειν, χρῆσθαι λουτροῖς πρὸς τὸ θᾶττον
<span class="lb" data-page="17b.297" data-line="11" id="l17b.297.11"></span>ἅμα καὶ ἀλυπότερον καθαρθῆναι, αὐτὸς δ’ ἐνταῦθα
<span class="lb" data-page="17b.297" data-line="12" id="l17b.297.12"></span>μόνου τοῦ <span class="milestone ed2page" data-n="9.535" data-unit="ed2page" id="ed2page.9.535"></span>θᾶττον ἐμνημόνευσεν. ἄμεινον δὲ δὴ οὐ
<span class="lb" data-page="17b.297" data-line="13" id="l17b.297.13"></span>μόνον ἐν αὐτῇ τῇ ἡμέρα, καθ’ ἣν λαμβάνει ὁ ἄνθρωπος τὸ
<span class="lb" data-page="17b.297" data-line="14" id="l17b.297.14"></span>φάρμακον, λούειν αὐτὸν, ἀλλὰ κᾀν ταῖς ἔμπροσθεν ἡνίκα
<span class="lb" data-page="17b.297" data-line="15" id="l17b.297.15"></span>παρεσκευάζετο πρὸς τὴν κάθαρσιν. αὐτὸς γὰρ ὁ Ἱπποκράτης
<span class="lb" data-page="17b.297" data-line="16" id="l17b.297.16"></span>καὶ τοῦτο κατὰ τοὺς ἀφορισμοὺς ἐκέλευσεν, ἡνίκα ἔγραψε
<span class="lb" data-page="17b.297" data-line="17" id="l17b.297.17"></span>πρὸς τοὺς ἑλλεβόρους, τοῖς μὴ ῥᾳδίως καθαιρομένοις
<span class="lb" data-page="17b.297" data-line="18" id="l17b.297.18"></span>προϋγραίνειν χρὴ τὸ σῶμα πρότερον τροφῇ καὶ ἀναπαύσει
<span class="pb" data-page="17b.298" id="p17b.298"></span>
<span class="lb" data-page="17b.298" data-line="1" id="l17b.298.1"></span>τε καὶ τροφῇ καὶ ὅλως ὑγραίνειν κελεύει, δηλονότι καὶ λουτροῖς
<span class="lb" data-page="17b.298" data-line="2" id="l17b.298.2"></span>χρῆσθαι πλείοσιν ἐν ὕδασι ποτίμοις, ὑγραίνει γὰρ καὶ
<span class="lb" data-page="17b.298" data-line="3" id="l17b.298.3"></span>ταῦτα. καὶ νῦν δὲ προσέθηκε τῇ ῥήσει τὸ φαγεῖν, ἤτοι
<span class="lb" data-page="17b.298" data-line="4" id="l17b.298.4"></span>καθ’ ὃν χρόνον τὸν ἐλλέβορον ὁ ἄνθρωπος ἢ καὶ κατὰ τὴν
<span class="lb" data-page="17b.298" data-line="5" id="l17b.298.5"></span>ἔμπροσθεν δίαιταν, ἧς καὶ ἄλλο τι κεφάλαιον ἔφαμεν εἶναι
<span class="lb" data-page="17b.298" data-line="6" id="l17b.298.6"></span>τὸ λεπτύνειν τοὺς χυμοὺς καὶ τὰς ὁδοὺς τοῖς ἐπὶ τὴν κατὰ
<span class="lb" data-page="17b.298" data-line="7" id="l17b.298.7"></span>γαστέρα καταφερομένοις χυμοῖς εὐπετεῖς παρασκευάζειν. ἐν
<span class="lb" data-page="17b.298" data-line="8" id="l17b.298.8"></span>γὰρ τῷ εὔροα ποιεῖν, ὃ κατὰ τοὺς ἀφορισμοὺς ἐκέλευσε,
<span class="lb" data-page="17b.298" data-line="9" id="l17b.298.9"></span>περιέχεται ταῦτα.
</p>
<span class="lb rule" data-page="17b.298" data-line="10" id="l17b.298.10"></span>
          </article>

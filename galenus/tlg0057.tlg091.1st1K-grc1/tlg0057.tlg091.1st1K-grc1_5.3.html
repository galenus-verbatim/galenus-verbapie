<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.3">
<span class="pb page1" data-page="17b.237" id="p17b.237"></span>
<span class="milestone ed1page page1" data-n="5.508" data-unit="ed1page" id="ed1page.5.508"></span>
<span class="milestone ed2page page1" data-n="9.514" data-unit="ed2page" id="ed2page.9.514"></span>
<span class="lb head" data-page="17b.237" data-line="8" id="l17b.237.8"></span>
            <blockquote class="quote lemma">
<span class="lb" data-page="17b.237" data-line="9" id="l17b.237.9"></span>Δάκρυα, ῥινῶν ὑγρότης, πταρμοὶ, ὠτὸς ῥύπος, στόματος
<span class="lb" data-page="17b.237" data-line="10" id="l17b.237.10"></span>σιάλου ἀναγωγὴ, πνεύματος εἴσοδος, ἔξοδος, χάσμη, βὴξ,
<span class="lb" data-page="17b.237" data-line="11" id="l17b.237.11"></span>λυγμὸς, οὐ τοῦ αὐτοῦ παντάπασι τρόπου.
</blockquote>
<span class="lb rule" data-page="17b.237" data-line="12" id="l17b.237.12"></span>
            <p>
<span class="lb" data-page="17b.237" data-line="13" id="l17b.237.13"></span>Εἰς τὴν ἐξήγησιν τήνδε τῆς ῥήσεως ὅσα δοκεῖ μοι
<span class="lb" data-page="17b.237" data-line="14" id="l17b.237.14"></span>κάλλιστ’ ἄν τις εἰπεῖν ἐγὼ διεξελθὼν πρότερον οὕτω μεταβήσομαι
<span class="lb" data-page="17b.237" data-line="15" id="l17b.237.15"></span>πρὸς τοὺς ἐξηγησαμένους τὸ βιβλίον, ἅπαντας μὲν
<span class="lb" data-page="17b.237" data-line="16" id="l17b.237.16"></span>οἰομένους ἀφωρίσθαι τῆς προγεγραμμένης ῥήσεως τὴν νῦν
<span class="lb" data-page="17b.237" data-line="17" id="l17b.237.17"></span>ἡμῖν προκειμένην, ἐξηγουμένους τε τὰς λέξεις αὐτοῖς ἁπάσας
<span class="pb" data-page="17b.238" id="p17b.238"></span>
<span class="lb" data-page="17b.238" data-line="1" id="l17b.238.1"></span>ὡς εἰς πρόγνωσιν διαφερούσας. ἐμοὶ δὲ φαίνεται τὸ
<span class="lb" data-page="17b.238" data-line="2" id="l17b.238.2"></span>προκείμενον ἐξ ἀρχῆς ἔτι καὶ νῦν διὰ ταύτης ὅλης κατασκευάζειν
<span class="lb" data-page="17b.238" data-line="3" id="l17b.238.3"></span>ὁ Ἱπποκράτης· προὔκειτο δὲ αὐτῷ δεῖξαι τὴν
<span class="lb" data-page="17b.238" data-line="4" id="l17b.238.4"></span>φύσιν πάντα ἐπὶ σωτηρίᾳ τοῦ ἀνθρώπου πράττουσαν. ἀρξάμενος
<span class="lb" data-page="17b.238" data-line="5" id="l17b.238.5"></span>οὖν ἀπὸ τῶν ἔργων αὐτῆς, ὅσα κατὰ τὰ σώματα
<span class="lb" data-page="17b.238" data-line="6" id="l17b.238.6"></span>τῶν ζώων ὑγιαινόντων ἐργάζεται καὶ διελθὼν αὐτὰ κατὰ
<span class="lb" data-page="17b.238" data-line="7" id="l17b.238.7"></span>τὴν πρὸ ταύτης ῥῆσιν, ἑξῆς ὅσα κατὰ τὰς νοσώδεις διαθέσεις
<span class="lb" data-page="17b.238" data-line="8" id="l17b.238.8"></span>ἢ κοινὰς ὑγιαινόντων καὶ νοσούντων σωμάτων, ἐπὶ σωτηρίᾳ
<span class="lb" data-page="17b.238" data-line="9" id="l17b.238.9"></span>τοῦ ζώου ποιεῖ κατὰ τὸν ἐνεστῶτα λόγον ἐδήλωσεν,
<span class="lb" data-page="17b.238" data-line="10" id="l17b.238.10"></span>ὧν ἕκαστον ἐγὼ κατὰ μέρος προχειριζόμενος ἐπιδείξω, τινὰ
<span class="lb" data-page="17b.238" data-line="11" id="l17b.238.11"></span>μὲν, ὡς ἔφην, ὄντα ἴδια νοσωδῶν διαθέσεων, ἔνια δὲ κοινὰ
<span class="lb" data-page="17b.238" data-line="12" id="l17b.238.12"></span>νοσοῦσί τε καὶ ὑγιαίνουσι, καὶ νοσοῦσι γίνεται ποτὲ μὲν
<span class="lb" data-page="17b.238" data-line="13" id="l17b.238.13"></span>ἑπόμενα τῷ πρώτῳ τῆς κατὰ τοὺς ὀφθαλμοὺς νοσώδους
<span class="lb" data-page="17b.238" data-line="14" id="l17b.238.14"></span>διαθέσεως, ὥσπερ ὅταν φλεγμαίνουσι, ποτὲ δὲ τῆς φύσεως
<span class="lb" data-page="17b.238" data-line="15" id="l17b.238.15"></span>ἀποκρινούσης τὸ πλεονάζον<span class="milestone ed2page" data-n="9.515" data-unit="ed2page" id="ed2page.9.515"></span> ὑγρὸν ἢ γεννώσης τὸ
<span class="lb" data-page="17b.238" data-line="16" id="l17b.238.16"></span>λεῖπον ἐν τοῖς κατ’ αὐτοὺς ἀδέσιν. οὕτω δὲ καὶ ἡ τῆς ῥινὸς
<span class="lb" data-page="17b.238" data-line="17" id="l17b.238.17"></span>ὑγρότης, ἐκκενουμένων δι’ αὐτῆς τῶν κατὰ τὸν ἐγκέφαλον
<span class="pb" data-page="17b.239" id="p17b.239"></span>
<span class="lb" data-page="17b.239" data-line="1" id="l17b.239.1"></span>ἀθροιζομένων περιττωμάτων γίνεται. καὶ οἱ πταρμοὶ
<span class="lb" data-page="17b.239" data-line="2" id="l17b.239.2"></span>δὲ φύσεως μὲν ἔργον ὑπάρχουσιν ἀεὶ, γίνονται δὲ ἐπὶ νοσώδεσι
<span class="lb" data-page="17b.239" data-line="3" id="l17b.239.3"></span>διαθέσεσιν. ὀνομάζω δὲ νοσώδεις διαθέσεις οὐ μόνον
<span class="lb" data-page="17b.239" data-line="4" id="l17b.239.4"></span>ὅταν ἤδη νοσῶσιν, ἀλλὰ κἀπειδὰν ἄρχηταί τις αὐτῶν
<span class="lb" data-page="17b.239" data-line="5" id="l17b.239.5"></span>συνίστασθαι. οἷον γὰρ ἐπ’ ὀφθαλμῶν ἐστιν ἡ τάραξις ἰδίως
<span class="lb" data-page="17b.239" data-line="6" id="l17b.239.6"></span>ὀνομαζομένη, φλεγμονῆς ἀρχή τις οὖσα, τοιαῦται πολλαὶ
<span class="lb" data-page="17b.239" data-line="7" id="l17b.239.7"></span>νοσώδεις διαθέσεις ἀρχόμεναι συνίστασθαι λύονται τῆς φύσεως
<span class="lb" data-page="17b.239" data-line="8" id="l17b.239.8"></span>ἐκκρινούσης τοὺς γεννῶντας αὐτὰς ἀτμούς τε καὶ χυμούς.
<span class="lb" data-page="17b.239" data-line="9" id="l17b.239.9"></span>εἴρηται δὲ περὶ πάντων τῶν τοιούτων ἐν ταῖς περὶ
<span class="lb" data-page="17b.239" data-line="10" id="l17b.239.10"></span>τῶν συμπτωμάτων αἰτίαις. ἔνια μὲν γὰρ αὐτῶν ἀεὶ ὑπὸ
<span class="lb" data-page="17b.239" data-line="11" id="l17b.239.11"></span>τῆς φύσεως γίνεται, κωλυτικὰ δ’ ἐστὶ νοσωδῶν διαθέσεων,
<span class="lb" data-page="17b.239" data-line="12" id="l17b.239.12"></span>ἤτοι γεννωμένων ἢ γεννᾶσθαι μελλουσῶν, ὥσπερ ἔνια τῶν
<span class="lb" data-page="17b.239" data-line="13" id="l17b.239.13"></span>ἤδη γεγενημένων τε καὶ συμπεπληρωμένων θεραπευτικὰ, καὶ
<span class="lb" data-page="17b.239" data-line="14" id="l17b.239.14"></span>τοῦτ’ ἔστι τὸ τοὺς ἐξηγητὰς ἀπατῆσαν, ὡς οὐκ εἴη νῦν ὁ
<span class="lb" data-page="17b.239" data-line="15" id="l17b.239.15"></span>λόγος Ἱπποκράτους περὶ τῶν τῆς φύσεως ἔργων, ἀλλ’ ἔν γε
<span class="lb" data-page="17b.239" data-line="16" id="l17b.239.16"></span>τοῖς τρισὶν ὑπομνήμασιν ἐν οἷς διέρχομαι περὶ τῶν ἐν τοῖς
<span class="lb" data-page="17b.239" data-line="17" id="l17b.239.17"></span>συμπτώμασιν αἰτίων, ἅπας οὗτος ὁ λόγος ἐξείργασταί μοι
<span class="lb" data-page="17b.239" data-line="18" id="l17b.239.18"></span>δεικνύντι τῆς φύσεως ἐνεργούσης γίνεσθαι τοιαῦτα πάντα
<span class="pb" data-page="17b.240" id="p17b.240"></span>
<span class="lb" data-page="17b.240" data-line="1" id="l17b.240.1"></span>συμπτώματα, περὶ ὧν νῦν ὁ λόγος ἐνέστησε. καὶ γὰρ ὁ
<span class="lb" data-page="17b.240" data-line="2" id="l17b.240.2"></span>τῶν ὤτων ῥύπος ὑπ’ ἐκείνης γίνεται καθαιρούσης ἐγκεφάλον
<span class="lb" data-page="17b.240" data-line="3" id="l17b.240.3"></span>τὰ περιττώματα, καὶ ἡ βὴξ ἕνεκα τοῦ καθαρὰς ἐργάζεσθαι
<span class="lb" data-page="17b.240" data-line="4" id="l17b.240.4"></span>τὰς ὁδοὺς τῆς ἀναπνοῆς ἐδείχθη γενομένη, καθάπερ γε καὶ
<span class="lb" data-page="17b.240" data-line="5" id="l17b.240.5"></span>ὁ λυγμὸς καὶ χάσμη καὶ σκορδονισμὸς, ἐκκρίσεως ἕνεκεν
<span class="lb" data-page="17b.240" data-line="6" id="l17b.240.6"></span>περιττωμάτων. ἔνια δὲ τῶν εἰρημένων κατὰ τὴν προκειμένην
<span class="lb" data-page="17b.240" data-line="7" id="l17b.240.7"></span>ῥῆσιν οὐδὲ συμπτώματα ὅλως ἐστὶν, ὡς καὶ ἥ τε ἀναπνοὴ
<span class="lb" data-page="17b.240" data-line="8" id="l17b.240.8"></span>καὶ ἡ καθ’ ὅλον τὸ σῶμα διαπνοή. δεδήλωται δὲ ὑπ’
<span class="lb" data-page="17b.240" data-line="9" id="l17b.240.9"></span>αὐτοῦ περὶ μὲν τῆς ἀναπνοῆς, ἔνθα φησίν· πνεύματος εἴσοδος,
<span class="lb" data-page="17b.240" data-line="10" id="l17b.240.10"></span>ἔξοδος. περὶ δὲ τῆς διαπνοῆς ἐφεξῆς, ἔνθα πάλιν
<span class="lb" data-page="17b.240" data-line="11" id="l17b.240.11"></span>ἔγραψε, τροφῆς καὶ πνοῆς. σιάλου δὲ γένεσις ἐν τῷ στόματι
<span class="lb" data-page="17b.240" data-line="12" id="l17b.240.12"></span>τῶν προνοητικῶς ὑπὸ τῆς φύσεώς ἐστι γενομένων,
<span class="lb" data-page="17b.240" data-line="13" id="l17b.240.13"></span>ὥσπερ γε καὶ ἡ ἐκ θώρακός τε καὶ πνεύμονος ἀναγωγὴ τῶν
<span class="lb" data-page="17b.240" data-line="14" id="l17b.240.14"></span>πτυέλων. εἴρηται δὲ καὶ περὶ τούτων ἐν τῇ προκειμένῃ
<span class="lb" data-page="17b.240" data-line="15" id="l17b.240.15"></span>ῥήσει κατὰ τήνδε τὴν λέξιν, στόματος σιάλου ἀναγωγή. καὶ
<span class="lb" data-page="17b.240" data-line="16" id="l17b.240.16"></span>χρὴ τὸ μὲν, στόματος σιάλου, καθ’ ἑαυτὸ προενέγκασθαι,
<span class="lb" data-page="17b.240" data-line="17" id="l17b.240.17"></span>τὸ δ’ ἀναγωγὴ μετ’ αὐτὸ προσθέντας τοῦ πτυέλου, τάχα
<span class="lb" data-page="17b.240" data-line="18" id="l17b.240.18"></span>μὲν ἁμαρτηθέντος εὐθὺς ἐν ἀρχῇ τοῦ πρώτου τῶν ἀντιγράφων
<span class="pb" data-page="17b.241" id="p17b.241"></span>
<span class="lb" data-page="17b.241" data-line="1" id="l17b.241.1"></span>ὑπὸ τοῦ πρώτου βιβλιογράφου, τάχα δὲ αὐτοῦ
<span class="lb" data-page="17b.241" data-line="2" id="l17b.241.2"></span>τοῦ Ἱπποκράτους παραλιπόντος, ὡς ἂν ἑαυτῷ τινα ὑποτύπωσιν
<span class="lb" data-page="17b.241" data-line="3" id="l17b.241.3"></span>γράφοντος, οὐ πρὸς ἔκδοσιν σύγγραμμα. τὸ δ’ ἐπὶ
<span class="lb" data-page="17b.241" data-line="4" id="l17b.241.4"></span>τῇ τελευτῇ τῆς προκειμένης ῥήσεως γεγραμμένον οὐ τοῦ
<span class="lb" data-page="17b.241" data-line="5" id="l17b.241.5"></span>αὐτοῦ παντάπασι τρόπου τοιόνδ’ ἐστί. πάντα τὰ εἰρημένα
<span class="lb" data-page="17b.241" data-line="6" id="l17b.241.6"></span>πᾶσι τοῖς εἰρημένοις οὐ τοῦ αὐτοῦ τρόπου ἐστίν. ὡς γὰρ
<span class="lb" data-page="17b.241" data-line="7" id="l17b.241.7"></span>ἐδείξαμεν, ἔνια μὲν ἐπὶ τῶν κατὰ φύσιν ἐχόντων μόνων
<span class="lb" data-page="17b.241" data-line="8" id="l17b.241.8"></span>γίνεται, τινὰ δὲ ἐπὶ μόνων τῶν νοσωδῶν διαθέσεων, ὥσπερ
<span class="lb" data-page="17b.241" data-line="9" id="l17b.241.9"></span>δ’ αὖ πάλιν ὑπ’ ἀμφοτέρων ἔνια, καὶ τινὰ μὲν αὐτῶν μόνης
<span class="lb" data-page="17b.241" data-line="10" id="l17b.241.10"></span>τῆς φύσεώς ἐστιν ἔργα. γραφόντων δὲ τήνδε τὴν λέξιν τῶν
<span class="lb" data-page="17b.241" data-line="11" id="l17b.241.11"></span>ἐξηγητῶν πολυειδῶς ὀλίγον ὕστερον αἱ γραφαὶ λεχθήσονται.
<span class="lb" data-page="17b.241" data-line="12" id="l17b.241.12"></span>νυνὶ δὲ πρότερον, ὅσον ἔθ’ ὑπόλοιπόν ἐστιν ὅλης τῆς
<span class="lb" data-page="17b.241" data-line="13" id="l17b.241.13"></span>ῥήσεως, ἐν ᾗ τὰ φύσεως ἔργα κατέλεξεν, ἐξηγήσομαι.
</p>
<span class="lb rule" data-page="17b.241" data-line="14" id="l17b.241.14"></span>
          </article>

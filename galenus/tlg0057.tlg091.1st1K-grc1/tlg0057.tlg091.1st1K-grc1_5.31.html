<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.31">
<span class="pb page1" data-page="17b.299" id="p17b.299"></span>
<span class="milestone ed1page page1" data-n="5.517" data-unit="ed1page" id="ed1page.5.517"></span>
<span class="milestone ed2page page1" data-n="9.535" data-unit="ed2page" id="ed2page.9.535"></span>
<span class="lb head" data-page="17b.299" data-line="6" id="l17b.299.6"></span>
            <blockquote class="quote lemma">
<span class="lb" data-page="17b.299" data-line="7" id="l17b.299.7"></span>Ῥῖγος ἀπὸ τῆς ἄνω κοιλίης, πῦρ δὲ μᾶλλον ἀπὸ τῆς κάτω.
</blockquote>
<span class="lb rule" data-page="17b.299" data-line="8" id="l17b.299.8"></span>
            <p>
<span class="lb" data-page="17b.299" data-line="9" id="l17b.299.9"></span>Τῶν κατὰ τὴν κοιλίαν μορίων τὸ μὲν ἄνω ῥίγους μᾶλλόν
<span class="lb" data-page="17b.299" data-line="10" id="l17b.299.10"></span>ἐστι, τὸ δὲ κάτω πυρετοῦ γεννητικὸν ἢ αἰσθητικὸν ἢ
<span class="lb" data-page="17b.299" data-line="11" id="l17b.299.11"></span>ἀρκτικὸν, ὅπερ καὶ πιθανώτατόν ἐστι, καὶ δι’ αὐτό γε τοῦτο
<span class="lb" data-page="17b.299" data-line="12" id="l17b.299.12"></span>προσκεῖσθαι νομίζω τὸ μᾶλλον, ὡς ἀλλήλοις περιλαμβανομένων
<span class="lb" data-page="17b.299" data-line="13" id="l17b.299.13"></span>μόνων τῶν εἰρημένων. ἀλλ’ εἰ καὶ τοῦτο συγχωρήσαιμεν,
<span class="lb" data-page="17b.299" data-line="14" id="l17b.299.14"></span>ἐπέρχεταί τις ἄλλη ζήτησις οὐκ εἰδότων ἡμῶν πότερον,
<span class="lb" data-page="17b.299" data-line="15" id="l17b.299.15"></span>ὅταν ἐν φλεγμονῇ γένηται τὰ εἰρημένα μόρια, τοῦτο αὐτοῖς
<span class="lb" data-page="17b.299" data-line="16" id="l17b.299.16"></span>ἕπεσθαί φησι ἢ ὅταν εἰς αὐτὰ συῤῥεύσωσι χυμοί τινες ἐκ
<span class="lb" data-page="17b.299" data-line="17" id="l17b.299.17"></span>τοῦ σώματος δακνώδεις, ἢ ὅταν ἡ τροφὴ φθαρῇ. καί μοι
<span class="pb" data-page="17b.300" id="p17b.300"></span>
<span class="lb" data-page="17b.300" data-line="1" id="l17b.300.1"></span>δοκεῖ βέλτιον εἶναι τὸν λόγον αὐτῷ νομίζειν ἡμᾶς γεγονέναι
<span class="lb" data-page="17b.300" data-line="2" id="l17b.300.2"></span>περί τε τῆς ἐκ χυμῶν βλάβης καὶ τῆς ἑπομένης αὐτῇ διαφθορᾶς
<span class="lb" data-page="17b.300" data-line="3" id="l17b.300.3"></span>τῶν σιτίων. ὅταν γὰρ ἤτοι ψυχρὸς ἢ δακνώδης ἐν
<span class="lb" data-page="17b.300" data-line="4" id="l17b.300.4"></span>τῷ στόματι τῆς κοιλίας ἀθροισθῇ χυμὸς, ἐκ διαφθορᾶς
<span class="lb" data-page="17b.300" data-line="5" id="l17b.300.5"></span>τῶν σιτίων ἢ μοχθηρᾶς ποιότητος ἢ καὶ συῤῥοῆς τοῦ σώματος,
<span class="lb" data-page="17b.300" data-line="6" id="l17b.300.6"></span>ἀρχὴ ῥίγους ἐντεῦθεν γίνεται. δέδεικται γὰρ ἐν τῷ
<span class="lb" data-page="17b.300" data-line="7" id="l17b.300.7"></span>περὶ ῥίγους λόγῳ, διὰ ψυχρὸν αἴτιον ἢ δακνῶδες τὸ ῥῖγος
<span class="lb" data-page="17b.300" data-line="8" id="l17b.300.8"></span>γινόμενον, ὅταν γε τὸ αἴτιον τοῦτο διὰ σωμάτων αἰσθητικῶν
<span class="lb" data-page="17b.300" data-line="9" id="l17b.300.9"></span>κινῆται καὶ <span class="milestone ed2page" data-n="9.536" data-unit="ed2page" id="ed2page.9.536"></span>φέρηται σφοδρότερον· ὥσπερ δὲ
<span class="lb" data-page="17b.300" data-line="10" id="l17b.300.10"></span>τοῦτο φαίνεται συμβαῖνον, οὕτως ἐνίοτε πυρετὸς ἐπὶ διαφθορᾶς
<span class="lb" data-page="17b.300" data-line="11" id="l17b.300.11"></span>τροφῆς ὁρᾶται γινόμενος, ἐπειδὰν εἰς τὴν κάτω
<span class="lb" data-page="17b.300" data-line="12" id="l17b.300.12"></span>κοιλίη ἡ διεφθαρμένη κατενεχθῇ, μὴ προηγουμένου τηνικαῦτα
<span class="lb" data-page="17b.300" data-line="13" id="l17b.300.13"></span>ῥίγους, ὥσπερ ὁπότε τὰ κατὰ τὸ στόμα τῆς κοιλίας
<span class="lb" data-page="17b.300" data-line="14" id="l17b.300.14"></span>ἐδάκνετο.
</p>
<span class="lb rule" data-page="17b.300" data-line="15" id="l17b.300.15"></span>
          </article>

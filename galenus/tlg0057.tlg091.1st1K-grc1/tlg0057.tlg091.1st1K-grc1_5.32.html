<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.32">
<span class="pb page1" data-page="17b.300" id="p17b.300"></span>
<span class="milestone ed1page page1" data-n="5.517" data-unit="ed1page" id="ed1page.5.517"></span>
<span class="milestone ed2page page1" data-n="9.536" data-unit="ed2page" id="ed2page.9.536"></span>
<span class="lb head" data-page="17b.300" data-line="16" id="l17b.300.16"></span>
            <blockquote class="quote lemma">
<span class="lb" data-page="17b.300" data-line="17" id="l17b.300.17"></span>Ἐπισπασμὸς, πνεύμων, ξηρὸν καῦμα, ὑπέρινον ξηραίνει
<span class="lb" data-page="17b.300" data-line="18" id="l17b.300.18"></span>ὕπνος πολύς.
</blockquote>
<span class="lb rule" data-page="17b.300" data-line="19" id="l17b.300.19"></span>
            <span class="pb" data-page="17b.301" id="p17b.301"></span>
            <p>
<span class="lb" data-page="17b.301" data-line="1" id="l17b.301.1"></span>Τὸν γὰρ κεκενωμένον ὅτι ὁ πολὺς ὕπνος ξηραίνει καὶ
<span class="lb" data-page="17b.301" data-line="2" id="l17b.301.2"></span>τῇ πείρᾳ μὲν εἴσῃ δι’ ἧς ἅπαντες λόγοι κρίνονται καὶ πρὸ
<span class="lb" data-page="17b.301" data-line="3" id="l17b.301.3"></span>τῆς πείρας δὲ ποδηγηθείης ἂν εἰς τὴν τοῦ λεγομένου πίστιν
<span class="lb" data-page="17b.301" data-line="4" id="l17b.301.4"></span>ἐξ ὧν προμεμάθηκας. εἰ μὲν ἐν τοῖς ὕπνοις εἴσω συννεύει
<span class="lb" data-page="17b.301" data-line="5" id="l17b.301.5"></span>τὸ αἷμα καὶ δηλονότι τὸ ἔμφυτον θερμὸν, ἐν δὲ ταῖς ἐγρηγόρσεσιν
<span class="lb" data-page="17b.301" data-line="6" id="l17b.301.6"></span>ἐκτὸς ἀποτείνεται, πεφθήσεται μὲν ἐν τοῖς ὕπνοις
<span class="lb" data-page="17b.301" data-line="7" id="l17b.301.7"></span>τὰ κατὰ τὴν γαστέρα τε καὶ ἧπαρ, ὅλον δὲ τραφήσεται τὸ
<span class="lb" data-page="17b.301" data-line="8" id="l17b.301.8"></span>σῶμα κατὰ τὰς ἐγρηγόρσεις. εἰ τοίνυν τοῖς κεκενωμένοις
<span class="lb" data-page="17b.301" data-line="9" id="l17b.301.9"></span>ἔσω μὲν συννεύει τὸ θερμὸν, οὐδὲν δὲ ἔχον ὃ πέψῃ μαραίνεται.
<span class="lb" data-page="17b.301" data-line="10" id="l17b.301.10"></span>πρῶτον γάρ τοι τῶν ἄλλων ὑπὸ τῆς τροφῆς αὐτὸ
<span class="lb" data-page="17b.301" data-line="11" id="l17b.301.11"></span>τρέφεται, καθάπερ τὸ πῦρ ὑπὸ τῶν ξύλων, ἀσφαλῶς δὲ
<span class="lb" data-page="17b.301" data-line="12" id="l17b.301.12"></span>προσέθηκε τὸ πολύς. ὁ γὰρ ὀλίγος ἰᾶται τὸν προγεγονότα
<span class="lb" data-page="17b.301" data-line="13" id="l17b.301.13"></span>κάματον, ἡνίκα ὁ ἄνθρωπος ἐκκενῷ διὰ τῆς γαστρός. εἶτ’
<span class="lb" data-page="17b.301" data-line="14" id="l17b.301.14"></span>εἰ καθ’ ἧπαρ καὶ τὰς πρώτας φλέβας εἴη τι χυμῶν ἀπέπτων
<span class="lb" data-page="17b.301" data-line="15" id="l17b.301.15"></span>ὑπολειπόμενον, ἐκπέπτει πᾶν αὐτό. τοῦτο μὲν οὖν τὸ
<span class="lb" data-page="17b.301" data-line="16" id="l17b.301.16"></span>δεύτερον μέρος τῆς ῥήσεως οὐδὲν ἔχει ἰσχυρὸν κατὰ τὴν
<span class="lb" data-page="17b.301" data-line="17" id="l17b.301.17"></span>λέξιν ἁμάρτημα. τὸ δὲ πρότερον, ὃ κατὰ τήνδε γέγραπται
<span class="lb" data-page="17b.301" data-line="18" id="l17b.301.18"></span>τὴν λέξιν, ἐπισπασμὸς, πνεύμων, ξηρὸν καῦμα, πάμπολυ ﻿
<span class="pb" data-page="17b.302" id="p17b.302"></span>
<span class="lb" data-page="17b.302" data-line="1" id="l17b.302.1"></span>τοῦ τῶν Ἑλλήνων ἔθους ἀποκεχώρηκεν. ἐχρῆν γὰρ εἰρῆσθαι
<span class="lb" data-page="17b.302" data-line="2" id="l17b.302.2"></span>κατὰ τήνδε τὴν λέξιν αὐτὸ, ἐπισπασμὸς<span class="milestone ed1page" data-n="5.518" data-unit="ed1page" id="ed1page.5.518"></span> γίνεται,
<span class="lb" data-page="17b.302" data-line="3" id="l17b.302.3"></span>διότι ξηρὸν καῦμα κατὰ τὴν πνεύμονος κρᾶσιν ἐστὶν,
<span class="lb" data-page="17b.302" data-line="4" id="l17b.302.4"></span>ἐπισπασμὸν ἀκουόντων ἡμῶν δηλονότι τὴν εἰσπνοήν. ὁ δὲ
<span class="lb" data-page="17b.302" data-line="5" id="l17b.302.5"></span>Κόϊντος οὐδ’ ὅτι ξηρὸς καὶ θερμός ἐστιν ὁ πνεύμων, διὰ
<span class="lb" data-page="17b.302" data-line="6" id="l17b.302.6"></span>τοῦτο ἔφη γίνεσθαι τὴν ταχεῖάν τε καὶ πυκνὴν ἀναπνοὴν,
<span class="lb" data-page="17b.302" data-line="7" id="l17b.302.7"></span>ἀλλὰ διὰ τοῦ τοιαύτην ξηραίνεσθαί τε καὶ θερμαίνεσθαι τὸν
<span class="lb" data-page="17b.302" data-line="8" id="l17b.302.8"></span>πνεύμονα. τὸν γὰρ ἐπισπασμὸν οὐχ ἁπλῶς ἀναπνοὴν ἅπασαν,
<span class="lb" data-page="17b.302" data-line="9" id="l17b.302.9"></span>ἀλλὰ μόνην τὴν ταχεῖάν τε καὶ πυκνὴν ἐβούλετο δηλοῦν.
<span class="lb" data-page="17b.302" data-line="10" id="l17b.302.10"></span>ὅτι δὲ ὑπὸ τῆς πυκνῆς ὁ πνεύμων καταξηραίνεται
<span class="lb" data-page="17b.302" data-line="11" id="l17b.302.11"></span>κᾀν τῷ περὶ διαίτης ὀξέων ὑπ’ αὐτοῦ λέλεκται.
</p>
<span class="lb rule" data-page="17b.302" data-line="12" id="l17b.302.12"></span>
          </article>

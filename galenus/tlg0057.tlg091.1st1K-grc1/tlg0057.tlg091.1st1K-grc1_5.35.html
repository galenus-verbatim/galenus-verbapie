<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.35">
<span class="pb page1" data-page="17b.305" id="p17b.305"></span>
<span class="milestone ed1page page1" data-n="5.518" data-unit="ed1page" id="ed1page.5.518"></span>
<span class="milestone ed2page page1" data-n="9.537" data-unit="ed2page" id="ed2page.9.537"></span>
<span class="lb head" data-page="17b.305" data-line="8" id="l17b.305.8"></span>
            <blockquote class="quote lemma">
<span class="lb" data-page="17b.305" data-line="9" id="l17b.305.9"></span>Γυνὴ, αἲξ ἐλατήριον ἢ σίκυον ἄγριον βεβρωκυῖαι, παιδίοισι
<span class="lb" data-page="17b.305" data-line="10" id="l17b.305.10"></span>κάθαρσις.
</blockquote>
<span class="lb rule" data-page="17b.305" data-line="11" id="l17b.305.11"></span>
            <p>
<span class="lb" data-page="17b.305" data-line="12" id="l17b.305.12"></span>Οὐκ ἐλατήριον μόνον ὅπερ ἐστὶ σικύου ἀγρίου χυλὸς,
<span class="lb" data-page="17b.305" data-line="13" id="l17b.305.13"></span>ὥσπερ δὲ οὐδὲ σίκυον μόνον αἱ προσενεγκάμεναι καθαρτικὸν
<span class="lb" data-page="17b.305" data-line="14" id="l17b.305.14"></span>ἴσχουσι τὸ γάλα τῶν θηλαζόντων παίδων, ἀλλὰ κἂν
<span class="lb" data-page="17b.305" data-line="15" id="l17b.305.15"></span>ἄλλο τι ὑπηλάτων ὀνομαζομένων φαρμάκων. εἴτε δὲ τὴν
<span class="lb" data-page="17b.305" data-line="16" id="l17b.305.16"></span>μὲν γυναῖκα τὸ ἐλατήριον, τὴν δὲ αἶγα τὸν αἶγα τὸν σίκυον
<span class="lb" data-page="17b.305" data-line="17" id="l17b.305.17"></span>αὐτὸν, εἴτε δὲ ἀμφότερα βεβρωκυίας, καθαίρειν τὰ παιδία
<span class="pb" data-page="17b.306" id="p17b.306"></span>
<span class="lb" data-page="17b.306" data-line="1" id="l17b.306.1"></span>τῷ γάλακτί φησιν, οὐδὲν διαφέρει, καθάπερ οὐδ’ εἰ βεβρωκυῖα
<span class="lb" data-page="17b.306" data-line="2" id="l17b.306.2"></span>γράψει τις ἢ φαγοῦσα. χρήσιμος δ’ ὁ λόγος εἴς τε
<span class="lb" data-page="17b.306" data-line="3" id="l17b.306.3"></span>χρείαν ἰατρικὴν καὶ δόγμα φυσικόν. ὅταν γὰρ βουληθῶμεν
<span class="lb" data-page="17b.306" data-line="4" id="l17b.306.4"></span>ὑποκαθᾶραι <span class="milestone ed2page" data-n="9.538" data-unit="ed2page" id="ed2page.9.538"></span>βρέφη, διδόντες τι τῶν τοιούτων φαγεῖν,
<span class="lb" data-page="17b.306" data-line="5" id="l17b.306.5"></span>ἤτοι τῇ θηλαζούσῃ μητρὶ τὸ παιδίον ἢ αἰγὶ, δι’ ἐκείνων
<span class="lb" data-page="17b.306" data-line="6" id="l17b.306.6"></span>αὐτὸ καθαιροῦμεν, εἴς τε δόγματος ἐπίκρισιν διαπεφωνημένου
<span class="lb" data-page="17b.306" data-line="7" id="l17b.306.7"></span>χρήσιμον τοῦτο. τινὲς δ’ ἡγοῦνται μηδεμίαν δύναμιν
<span class="lb" data-page="17b.306" data-line="8" id="l17b.306.8"></span>ἔχειν τῶν ἐν ταῖς τροφαῖς ἐξ ἀρχῆς οὐσῶν διαφυλάττεσθαι
<span class="lb" data-page="17b.306" data-line="9" id="l17b.306.9"></span>μετὰ τὸ πεφθῆναι καὶ αἱματωθῆναι, τινὲς δὲ διαμένειν
<span class="lb" data-page="17b.306" data-line="10" id="l17b.306.10"></span>ἄχρι πολλοῦ τὰς ἰσχυρὰς δυνάμεις, ὥστε καὶ τοὺς
<span class="lb" data-page="17b.306" data-line="11" id="l17b.306.11"></span>ἱδρῶτας αὐτῶν ὄζειν, ὅπερ ἐκ τοῦ νῦν εἰρημένου μαρτυρεῖται.
<span class="lb" data-page="17b.306" data-line="12" id="l17b.306.12"></span>φαίνεται γὰρ ἐπὶ τῶν τοιούτων φυλαττομένη ἐδηδεσμένων
<span class="lb" data-page="17b.306" data-line="13" id="l17b.306.13"></span>ἡ δύναμις. ἀλλὰ καὶ παρ’ ἡμῖν κατὰ τὸ ἔαρ ὅταν
<span class="lb" data-page="17b.306" data-line="14" id="l17b.306.14"></span>τῆς σκαμμωνίας τὰ βλαστήματα φάγωσιν αἶγες, καθαρτικὸν
<span class="lb" data-page="17b.306" data-line="15" id="l17b.306.15"></span>αὐταῖς γίνεται τὸ γάλα, κἂν τιθυμάλλου δὲ προσενέγκωνται,
<span class="lb" data-page="17b.306" data-line="16" id="l17b.306.16"></span>ταὐτὸ συμβαίνει. καὶ μέντοι καὶ περὶ τὴν Δωρίδα
<span class="lb" data-page="17b.306" data-line="17" id="l17b.306.17"></span>καὶ Βοιωτίαν καὶ Θετταλίαν ὅσα τ’ αὐτῇ γειτνιᾷ χωρία
<span class="lb" data-page="17b.306" data-line="18" id="l17b.306.18"></span>τάσεσι τῶν μυῶν ἑάλωσαν πολλοὶ φαγόντες ὄρτυγας, ﻿
<span class="pb" data-page="17b.307" id="p17b.307"></span>
<span class="lb" data-page="17b.307" data-line="1" id="l17b.307.1"></span>ἐπειδὴ τὸν ἐλλέβορον ἐσθίουσιν οὗτοι. ταὐτὸ δὲ τοῦτο καὶ
<span class="lb" data-page="17b.307" data-line="2" id="l17b.307.2"></span>κατὰ τὰς Ἀθήνας οἶδά τισι συμβὰν ὀρτύγων δαψιλέστερον
<span class="lb" data-page="17b.307" data-line="3" id="l17b.307.3"></span>ἐδηδοκόσι.
</p>
<span class="lb rule" data-page="17b.307" data-line="4" id="l17b.307.4"></span>
          </article>

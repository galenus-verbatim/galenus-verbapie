<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.4">
<span class="pb page1" data-page="17b.241" id="p17b.241"></span>
<span class="milestone ed1page page1" data-n="5.508" data-unit="ed1page" id="ed1page.5.508"></span>
<span class="milestone ed2page page1" data-n="9.515" data-unit="ed2page" id="ed2page.9.515"></span>
<span class="lb head" data-page="17b.241" data-line="15" id="l17b.241.15"></span>
            <blockquote class="quote lemma">
<span class="lb" data-page="17b.241" data-line="16" id="l17b.241.16"></span><span class="milestone ed2page" data-n="9.516" data-unit="ed2page" id="ed2page.9.516"></span>
              <span class="milestone ed1page" data-n="5.509" data-unit="ed1page" id="ed1page.5.509"></span>Οὔρου ἄφοδος καὶ φύσης καὶ ταύτης τῆς ἑτέρης
<span class="lb" data-page="17b.241" data-line="17" id="l17b.241.17"></span>τροφῆς καὶ πνοῆς καὶ τοῖσι θήλεσι, τούτοισι καὶ
<span class="lb" data-page="17b.241" data-line="18" id="l17b.241.18"></span>κατὰ τὸ ἄλλο σῶμα ἱδρῶτες, κνησμοὶ, σκορδινισμοὶ καὶ
<span class="lb" data-page="17b.241" data-line="19" id="l17b.241.19"></span>ὅσα τοιαῦτα.
</blockquote>
<span class="lb rule" data-page="17b.241" data-line="20" id="l17b.241.20"></span>
              <span class="pb" data-page="17b.242" id="p17b.242"></span>
            <p>
<span class="lb" data-page="17b.242" data-line="1" id="l17b.242.1"></span>Γράφουσι μὲν καὶ ταύτην τὴν λέξιν ἄλλοι ἄλλως, ἀλλ’
<span class="lb" data-page="17b.242" data-line="2" id="l17b.242.2"></span>ἐγὼ καὶ νῦν τὴν τοῖς πλείστοις ὁμολογουμένην γραφὴν, ὅλῃ
<span class="lb" data-page="17b.242" data-line="3" id="l17b.242.3"></span>τε τῇ κατὰ τὴν ῥῆσιν διανοίᾳ συμφωνοῦσαν, ἔν τε τοῖς
<span class="lb" data-page="17b.242" data-line="4" id="l17b.242.4"></span>ἀκριβέσι τῶν παλαιῶν ἀντιγράφων εὑρισκομένην εἱλόμην.
<span class="lb" data-page="17b.242" data-line="5" id="l17b.242.5"></span>ἔστι δ’ ὁ νοῦς αὐτῆς τοιοῦτος, ὥσπερ ἐπὶ τῶν προειρημένων
<span class="lb" data-page="17b.242" data-line="6" id="l17b.242.6"></span>συμπτωμάτων ἔργα φύσεως αὐτοδιδάκτου διῆλθεν ἐπὶ
<span class="lb" data-page="17b.242" data-line="7" id="l17b.242.7"></span>σωτηρίᾳ τοῦ ζώου γενόμενα, κατὰ τὸν αὐτὸν τρόπον καὶ
<span class="lb" data-page="17b.242" data-line="8" id="l17b.242.8"></span>νῦν οὔρου καὶ ἀφόδου καὶ φύσης διττῆς ἐμνημόνευσε καὶ
<span class="lb" data-page="17b.242" data-line="9" id="l17b.242.9"></span>τροφῆς καὶ διαπνοῆς καὶ τῶν τοῖς θήλεσι ζώοις ὑπαρχόντων
<span class="lb" data-page="17b.242" data-line="10" id="l17b.242.10"></span>μόνοις, εἶτ’ ἐφεξῆς ἱδρώτων τε καὶ κνησμῶν καὶ σκορδονισμῶν.
<span class="lb" data-page="17b.242" data-line="11" id="l17b.242.11"></span>ἥ τε γὰρ δι’ οὔρων διάκρισις ἐὰν ἀναμνησθῇς
<span class="lb" data-page="17b.242" data-line="12" id="l17b.242.12"></span>ὅπως γίνεται, θαυμαστὴν ἐνδείξεταί σοι πρόνοιαν εἰς τὰ
<span class="lb" data-page="17b.242" data-line="13" id="l17b.242.13"></span>ζῶα, τῆς τε τῶν νεφρῶν κατασκευῆς ἕνεκα καὶ τῆς τῶν
<span class="lb" data-page="17b.242" data-line="14" id="l17b.242.14"></span>οὐρητήρων ἐκφύσεως, ἣν ἐκ τῆς κοιλίας τῶν νεφρῶν ἴσχουσιν,
<span class="lb" data-page="17b.242" data-line="15" id="l17b.242.15"></span>ἔτι τε ἐπιθεμάτων, ἃ τοῖς εἰς τὴν κύστιν ἐμφυομένοις
<span class="lb" data-page="17b.242" data-line="16" id="l17b.242.16"></span>στόμασιν αὐτῶν ἐπίκειται, τοῦ τε μυὸς, ὃς ἀνάλογον τῷ
<span class="lb" data-page="17b.242" data-line="17" id="l17b.242.17"></span>κατὰ τὴν ἕδραν σφιγκτῆρι περιβέβληται τῷ τραχήλῳ τῆς
<span class="lb" data-page="17b.242" data-line="18" id="l17b.242.18"></span>κύστεως, ἐπὶ τούτοις τε τῶν ἄλλων ὅσα μικρότερα μέν ἐστι
<span class="pb" data-page="17b.243" id="p17b.243"></span>
<span class="lb" data-page="17b.243" data-line="1" id="l17b.243.1"></span>τούτων καὶ ἧττον θαυμαστὰ, τοσαύτην δ’ ἔχοντα χρείαν
<span class="lb" data-page="17b.243" data-line="2" id="l17b.243.2"></span>εἰς τοὔργον, ὥστε εἰ μὴ τὸν τρόπον τοῦτον ἅπαντα κατεσκεύαστο,
<span class="lb" data-page="17b.243" data-line="3" id="l17b.243.3"></span>μοχθηρῶς ἂν ἢ οὐδ’ ὅλως ἐγένετο τὰ περὶ τὴν
<span class="lb" data-page="17b.243" data-line="4" id="l17b.243.4"></span>τῶν οὔρων διάκρισίν τε καὶ κένωσιν. ὡσαύτως δὲ καὶ τὰ
<span class="lb" data-page="17b.243" data-line="5" id="l17b.243.5"></span>κατὰ τὴν ἄφοδον, ὅπερ ἐστὶν ἀπόκρισιν τῶν περιττῶν τῆς
<span class="lb" data-page="17b.243" data-line="6" id="l17b.243.6"></span>τροφῆς, παρεσκευασμένα τῇ φύσει κατὰ τὴν τῶν τροφίμων
<span class="lb" data-page="17b.243" data-line="7" id="l17b.243.7"></span>ὀργάνων κατασκευὴν, ἐνδείκνυται τὴν εἰς τὰ ζῶα πρόνοιάν
<span class="lb" data-page="17b.243" data-line="8" id="l17b.243.8"></span>τε καὶ σοφίαν αὐτῆς, ἃ σύμπαντ’ ἔχεις ἐν τοῖς περὶ χρείας
<span class="lb" data-page="17b.243" data-line="9" id="l17b.243.9"></span>μορίων εἰρημένα. νυνὶ δ’ ἀρκεῖ τῶν κεφαλαίων ἀναμιμνήσκειν
<span class="lb" data-page="17b.243" data-line="10" id="l17b.243.10"></span>μόνον. ἔνιοι μὲν οὖν ἑκάτερον τῶν ἐν ἀρχῇ τῆς προκειμένης
<span class="lb" data-page="17b.243" data-line="11" id="l17b.243.11"></span>ῥήσεως γεγραμμένων ἀναγνόντες αὐτὸ καθ’ ἑαυτὸ
<span class="lb" data-page="17b.243" data-line="12" id="l17b.243.12"></span>μόνον οὔρων, αὐτὸν ἐνταῦθα καὶ ἀποπαθημάτων μνημονεύειν
<span class="lb" data-page="17b.243" data-line="13" id="l17b.243.13"></span>φασίν. ἔνιοι δὲ συνάψαντες ἀμφότερα τὴν ἄφοδον τῶν
<span class="lb" data-page="17b.243" data-line="14" id="l17b.243.14"></span>οὔρων, ὅπερ ἐστὶ τὴν κένωσιν, ἐκ τῆς λέξεως δηλοῦσθαί
<span class="lb" data-page="17b.243" data-line="15" id="l17b.243.15"></span>φασιν, ὡς εἰ καὶ οὔρου ἔκκρισιν εἶπεν. οὗτοι τοίνυν ἐν
<span class="lb" data-page="17b.243" data-line="16" id="l17b.243.16"></span>ἀρχῇ τῆς ῥήσεως ἔγραψαν κόπρου καὶ οὔρου ἄφοδος, ὡς εἰ
<span class="lb" data-page="17b.243" data-line="17" id="l17b.243.17"></span>καὶ οὕτως εἴρητο, κόπρου καὶ οὔρου κένωσις, ὥσπερ δὲ
<span class="pb" data-page="17b.244" id="p17b.244"></span>
<span class="lb" data-page="17b.244" data-line="1" id="l17b.244.1"></span>τῆς τροφῆς περιττώματα θαυμαστὴν οἴκονομίαν ἔχει κατὰ
<span class="lb" data-page="17b.244" data-line="2" id="l17b.244.2"></span>τὴν διάκρισιν, οὕτω καὶ περὶ τὴν τῆς φύσης ἀπόκρισιν
<span class="lb" data-page="17b.244" data-line="3" id="l17b.244.3"></span>ἑκατέρας, τῆς τε κατὰ τὸ ἀπευθυσμένον ἔντερον καὶ τῆς
<span class="lb" data-page="17b.244" data-line="4" id="l17b.244.4"></span>διὰ τοῦ στομάχου γινομένης, ἣν ἐρυγὴν ὀνομάζουσιν, ἥτις
<span class="lb" data-page="17b.244" data-line="5" id="l17b.244.5"></span>φύσεως ἐμφαίνεταί τις πρόνοια πρὸς ἔκκρισιν ἑκατέρας
<span class="lb" data-page="17b.244" data-line="6" id="l17b.244.6"></span>τῆς φύσης ὁρμώντων τῶν ὀργάνων ἐν οἷς ἀθροίζονται.
<span class="lb" data-page="17b.244" data-line="7" id="l17b.244.7"></span>φαίνονται ἐκκρινόμεναι, κἂν ὑπνοῦντες τύχωσιν οἱ ἔχοντες
<span class="lb" data-page="17b.244" data-line="8" id="l17b.244.8"></span>αὐτὰς, κἂν ἐν καταφορᾷ καὶ καταλήψει καὶ ληθάργῳ καὶ
<span class="lb" data-page="17b.244" data-line="9" id="l17b.244.9"></span>κάρῳ καὶ παραφροσύνῃ καὶ βαθεῖ κώματι. παραπλησίως
<span class="lb" data-page="17b.244" data-line="10" id="l17b.244.10"></span>δ’ ἂν εὕροις τέχνην τῆς φύσεως, εἰ μάθοις ὅσα περὶ τε
<span class="lb" data-page="17b.244" data-line="11" id="l17b.244.11"></span>τὴν τῆς τροφῆς οἰκονομίαν καὶ τοῦ πνεύματος ἐργάζεται καὶ
<span class="lb" data-page="17b.244" data-line="12" id="l17b.244.12"></span>τούτων ἔτι <span class="milestone ed2page" data-n="9.517" data-unit="ed2page" id="ed2page.9.517"></span>μᾶλλον θαυμάσεις, εἰ γνοίης ὅσα τοῖς
<span class="lb" data-page="17b.244" data-line="13" id="l17b.244.13"></span>θήλεσιν ἕνεκα τῆς κυήσεως ἐτεχνήσατο. παραπλήσια δὲ
<span class="lb" data-page="17b.244" data-line="14" id="l17b.244.14"></span>αὐτοῖς ἐστὶ καὶ τὰ καθ’ ὅλον τὸ σῶμα, περί τε τὴν τῶν
<span class="lb" data-page="17b.244" data-line="15" id="l17b.244.15"></span>ἱδρώτων ἔκκρισιν καὶ κνησμοὺς καὶ σκορδονισμούς. ὀνομάζουσιν
<span class="lb" data-page="17b.244" data-line="16" id="l17b.244.16"></span>μὲν οὖν κνησμὸν τὴν διὰ τῶν ὀνύχων ἐπιβολήν τε
<span class="lb" data-page="17b.244" data-line="17" id="l17b.244.17"></span>καὶ κίνησιν, ἣν ἐπὶ τῶν ὀδαξουμένων μορίων ποιεῖται τὰ
<span class="lb" data-page="17b.244" data-line="18" id="l17b.244.18"></span>ζῶα φύσει καὶ τούτου πᾶσιν ὑπάρχοντος αὐτοῖς. ἐθεάσασθε
<span class="pb" data-page="17b.245" id="p17b.245"></span>
<span class="lb" data-page="17b.245" data-line="1" id="l17b.245.1"></span>οὖν καὶ πρώην, ἡνίκα τὴν αἶγα ζῶσαν ἀνετέμνομεν ἐγκύμονα
<span class="lb" data-page="17b.245" data-line="2" id="l17b.245.2"></span>οὖσαν, τὸ καταδεδεμένης αὐτῆς ἐξαιρεθὲν ἔμβρυον,
<span class="lb" data-page="17b.245" data-line="3" id="l17b.245.3"></span>ὅπως ἐπὶ τὴν γῆν κατατεθὲν πρῶτον ἐπὶ τῶν τεττάρων
<span class="lb" data-page="17b.245" data-line="4" id="l17b.245.4"></span>ποδῶν βαδίζειν ἐπεχείρησεν, οὐδενὸς αὐτὸ διδάξαντος ἕνεκα
<span class="lb" data-page="17b.245" data-line="5" id="l17b.245.5"></span>βαδίσεως ὑποτεθεῖσθαι ταῦτα τὰ μόρια, καὶ μικρὸν ὕστερον
<span class="lb" data-page="17b.245" data-line="6" id="l17b.245.6"></span>ἀποσεισάμενον τὴν περικειμένην ἔξωθεν ἑαυτῷ περιττὴν
<span class="lb" data-page="17b.245" data-line="7" id="l17b.245.7"></span>κατὰ τοῦ δέρματος ὑγρότητα, καὶ μετ’ ὀλίγον αὖθις ἑνὶ τῶν
<span class="lb" data-page="17b.245" data-line="8" id="l17b.245.8"></span>ποδῶν τὰς πλευρὰς κνησάμενον, ἐφ’ ᾧ καὶ πάντες οἱ παρόντες
<span class="lb" data-page="17b.245" data-line="9" id="l17b.245.9"></span>ἀνεκράγετε, πρῶτον μὲν ὅτι τὴν ἴασιν εὗρεν αὐτὸ τοῦ
<span class="lb" data-page="17b.245" data-line="10" id="l17b.245.10"></span>συμπτώματος ἄνευ τοῦ διδαχθῆναι, δεύτερον δὲ ὅτι διὰ
<span class="lb" data-page="17b.245" data-line="11" id="l17b.245.11"></span>τοῦδε τοῦ μορίου δύναται μόνου γενέσθαι, καὶ τρίτον ὅτι
<span class="lb" data-page="17b.245" data-line="12" id="l17b.245.12"></span>κατὰ τόνδε τὸν τρόπον. ὁ δὲ σκορδονισμὸς τοιοῦτον μέν
<span class="lb" data-page="17b.245" data-line="13" id="l17b.245.13"></span>ἐστι σύμπτωμα κατὰ πάντας οἶμαι τοὺς μῦς, οἷόν περ ἐπὶ
<span class="lb" data-page="17b.245" data-line="14" id="l17b.245.14"></span>τῆς χάσμης γίνεται μόνοις τοῖς περὶ τὴν κάτω γένυν,
<span class="lb" data-page="17b.245" data-line="15" id="l17b.245.15"></span>ἐδείχθη δ’ ἐν ταῖς τῶν συμπτωμάτων αἰτίαις, εἴ τί
<span class="lb" data-page="17b.245" data-line="16" id="l17b.245.16"></span>γε μέμνησθε, καὶ τοῦτο κενώσεως ἕνεκα τῶν ἐν τοῖς μυσὶν
<span class="lb" data-page="17b.245" data-line="17" id="l17b.245.17"></span>ἀτμωδῶν περιττωμάτων ὑπὸ τῆς φύσεως γινόμενον.
<span class="lb" data-page="17b.245" data-line="18" id="l17b.245.18"></span>ὁρᾶται δὲ ἀδιδάκτως αὐτὸ καὶ τὰ βρέφη καὶ τὰ ἄλλα ζῶα
<span class="pb" data-page="17b.246" id="p17b.246"></span>
<span class="lb" data-page="17b.246" data-line="1" id="l17b.246.1"></span>ποιοῦντα. ταῦτ’ οὖν ἅπαντα καὶ ὅσα σὺν αὐτοῖς εἴπομεν,
<span class="lb" data-page="17b.246" data-line="2" id="l17b.246.2"></span>ὥσπερ καὶ τὸ ἀποσείσασθαι τὴν ὑγρότητα, μικρὸν ἔμπροσθεν
<span class="lb" data-page="17b.246" data-line="3" id="l17b.246.3"></span>ἐπὶ τοῦ κατὰ τὴν ἀνατομίαν ἐρίφου λέλεκται, θαυμαστήν
<span class="lb" data-page="17b.246" data-line="4" id="l17b.246.4"></span>τινα τῆς φύσεως ἐνδείκνυται πρόνοιαν εἰς τὰ ζῶα,
<span class="lb" data-page="17b.246" data-line="5" id="l17b.246.5"></span>καθ’ ἣν ὑγιαίνοντά τε φυλάττεται καὶ νοσοῦντα θεραπεύεται.
<span class="lb rule" data-page="17b.246" data-line="6" id="l17b.246.6"></span>
</p>
          </article>

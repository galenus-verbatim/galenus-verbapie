<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.5">
<span class="pb page1" data-page="17b.246" id="p17b.246"></span>
<span class="milestone ed1page page1" data-n="5.509" data-unit="ed1page" id="ed1page.5.509"></span>
<span class="milestone ed2page page1" data-n="9.517" data-unit="ed2page" id="ed2page.9.517"></span>
<span class="lb head" data-page="17b.246" data-line="7" id="l17b.246.7"></span>
            <blockquote class="quote lemma">
<span class="lb" data-page="17b.246" data-line="8" id="l17b.246.8"></span>Ἀνθρώπου ψυχὴ ἀεὶ φύεται ἄχρι θανάτου. ἢν δ’ ἐκπυρωθῇ
<span class="lb" data-page="17b.246" data-line="9" id="l17b.246.9"></span>ἅμα τῇ νούσῳ καὶ ἡ ψυχὴ, τὸ σῶμα φέρβεται.
</blockquote>
<span class="lb rule" data-page="17b.246" data-line="10" id="l17b.246.10"></span>
            <p>
<span class="lb" data-page="17b.246" data-line="11" id="l17b.246.11"></span>Μαντείας δεῖ μᾶλλον ἤ τινος μεθόδου, καθ’ ἥν εὑρήσει
<span class="lb" data-page="17b.246" data-line="12" id="l17b.246.12"></span>τις ὅ τί ποτε σημαίνειν βουληθεὶς ἔγραψε τὸ φύεται.
<span class="lb" data-page="17b.246" data-line="13" id="l17b.246.13"></span>δύναται μὲν γὰρ ἀκούεσθαι καὶ τὸ γεννᾶται, καθάπερ ὁ
<span class="lb" data-page="17b.246" data-line="14" id="l17b.246.14"></span>Ἀσκληπιάδης ὕστερον ὑπέλαβε, δύναται δὲ καὶ τὸ αὐξάνεται,
<span class="lb" data-page="17b.246" data-line="15" id="l17b.246.15"></span>δύναται δ’ ὥσπερ τινὲς ἤκουσαν, ἀντὶ τοῦ διασώζεται,
<span class="lb" data-page="17b.246" data-line="16" id="l17b.246.16"></span>τροφῇ καὶ ἀναπνοῇ χρωμένων ἡμῶν. ὅσοι γὰρ οἴονται
<span class="lb" data-page="17b.246" data-line="17" id="l17b.246.17"></span>τὴν ψυχὴν εἶναι πνεῦμα, διασώζεσθαι λέγουσιν αὐτὴν ﻿
<span class="pb" data-page="17b.247" id="p17b.247"></span>
<span class="lb" data-page="17b.247" data-line="1" id="l17b.247.1"></span>ἔκ τε τῆς ἀναθυμιάσεως τοῦ αἵματος καὶ τοῦ κατὰ τὴν εἰσπνοὴν
<span class="lb" data-page="17b.247" data-line="2" id="l17b.247.2"></span>ἑλκομένου διὰ τῆς τραχείας ἀρτηρίας εἴσω τοῦ σώματος,
<span class="lb" data-page="17b.247" data-line="3" id="l17b.247.3"></span>οὐκ ἄδηλον δ’ ἐστὶ καὶ ὡς οὐδὲν ὧν εἶπον ἀποφήνασθαι
<span class="lb" data-page="17b.247" data-line="4" id="l17b.247.4"></span>δυνατὸν ἡμῖν ἐστι διατεινομένοις, ὡς ἀληθὲς εἴη,
<span class="lb" data-page="17b.247" data-line="5" id="l17b.247.5"></span>μὴ πρότερον οὐσίαν ψυχῆς ἀκριβῶς ἐξευροῦσιν. εἰ μὲν οὖν
<span class="lb" data-page="17b.247" data-line="6" id="l17b.247.6"></span>ὥσπερ ἐν τῷ περὶ ἑβδομάδων ὁ γράψας τὸ βιβλίον ἐκεῖνο
<span class="lb" data-page="17b.247" data-line="7" id="l17b.247.7"></span>σαφῶς ἀπεφήνατο περὶ ψυχῆς οὐσίας, οὕτως καὶ κατ’ ἄλλο
<span class="lb" data-page="17b.247" data-line="8" id="l17b.247.8"></span>τι τῶν ὁμολογουμένων γνησίων Ἱπποκράτους συγγραμμάτων
<span class="lb" data-page="17b.247" data-line="9" id="l17b.247.9"></span>ἦν εἰρημένον, εἶχον ἄν τι κἀγὼ λέγειν περὶ τοῦ φύεται ῥήματος.
<span class="lb" data-page="17b.247" data-line="10" id="l17b.247.10"></span>ἐπεὶ δ’ οὐδαμόθι τῶν γνησίων βιβλίων Ἱπποκράτης
<span class="lb" data-page="17b.247" data-line="11" id="l17b.247.11"></span>ἀπεφήνατο <span class="milestone ed2page" data-n="9.518" data-unit="ed2page" id="ed2page.9.518"></span>σαφῶς, ὅ τί ποτε σημαίνει τὸ φύεται
<span class="lb" data-page="17b.247" data-line="12" id="l17b.247.12"></span>ῥῆμα. πρὸς δὲ τὸ τοῦτ’ ἀγνοεῖν οὐδ’ αὐτὸς ἐμαυτὸν
<span class="lb" data-page="17b.247" data-line="13" id="l17b.247.13"></span>πέπεικα ψυχῆς οὐσίαν ἐπίστασθαι βεβαίως. ὅτι μὲν γὰρ ὁ
<span class="lb" data-page="17b.247" data-line="14" id="l17b.247.14"></span>ἐγκέφαλος αἰσθήσεώς τε καὶ κινήσεως τῆς καθ’ ὁρμὴν ἡγεμών
<span class="lb" data-page="17b.247" data-line="15" id="l17b.247.15"></span>ἐστι τοῖς τοῦ ζώου μορίοις ἅπασιν, ἐν τοῖς περὶ τῶν
<span class="lb" data-page="17b.247" data-line="16" id="l17b.247.16"></span>Ἱπποκράτους καὶ Πλάτωνος δογμάτων ἀποδέδειγμαι. πέπεισμαι
<span class="lb" data-page="17b.247" data-line="17" id="l17b.247.17"></span>καὶ πρός γε τούτῳ τὸ κατὰ τὰς κοιλίας αὐτοῦ
<span class="pb" data-page="17b.248" id="p17b.248"></span>
<span class="lb" data-page="17b.248" data-line="1" id="l17b.248.1"></span>πνεῦμα <span class="milestone ed1page" data-n="5.510" data-unit="ed1page" id="ed1page.5.510"></span>πρῶτόν τι τῶν ὀργάνων εἶναι τῶν ψυχικῶν,
<span class="lb" data-page="17b.248" data-line="2" id="l17b.248.2"></span>ὅπερ ἦν μοι προπετέστερον ἀποφηναμένῳ ψυχῆς οὐσίαν εἰπεῖν.
<span class="lb" data-page="17b.248" data-line="3" id="l17b.248.3"></span>εἴτε δὲ ἡ ὅλη τοῦ ἐγκεφάλου φύσις ἐκ τῆς τῶν τεττάρων
<span class="lb" data-page="17b.248" data-line="4" id="l17b.248.4"></span>στοιχείων κράσεως εἰς τοιαύτην οὐσίαν ἦλθεν, ἢ ἰδιότητος,
<span class="lb" data-page="17b.248" data-line="5" id="l17b.248.5"></span>καθ’ ἣν αἰσθήσεώς τε καὶ κνήσεως τῆς καθ’ ὁρμὴν
<span class="lb" data-page="17b.248" data-line="6" id="l17b.248.6"></span>ἀρχηγὸς ἔσται τῷ ζώῳ καὶ δηλονότι καὶ μνήμης τε καὶ νοήσεως,
<span class="lb" data-page="17b.248" data-line="7" id="l17b.248.7"></span>εἴτε τις ἄλλη δύναμις ἀσώματος ὑπὸ τοῦ δημιουργήσαντος
<span class="lb" data-page="17b.248" data-line="8" id="l17b.248.8"></span>ἡμᾶς ἐντέθειταί τε τῷ ἐγκεφάλῳ καὶ χωρίζεται πάλιν
<span class="lb" data-page="17b.248" data-line="9" id="l17b.248.9"></span>ἀποθνησκόντων, οὐδεμίαν ἔχω ἀπόδειξιν βεβαίαν, ἀλλὰ
<span class="lb" data-page="17b.248" data-line="10" id="l17b.248.10"></span>καὶ τοὺς ἀποφηναμένους τι τούτων ἡγοῦμαι πλεονεκτεῖν ἐμοῦ
<span class="lb" data-page="17b.248" data-line="11" id="l17b.248.11"></span>προπετείᾳ μᾶλλον ἢ σοφίᾳ, καὶ μέντοι καὶ περιττὸν εἶναι
<span class="lb" data-page="17b.248" data-line="12" id="l17b.248.12"></span>νομίζω τοῖς ἰατροῖς ἐπίστασθαι ψυχῆς οὐσίαν. ἀρκεῖ γὰρ
<span class="lb" data-page="17b.248" data-line="13" id="l17b.248.13"></span>γινώσκεσθαι τοῖς τὴν ἰατρικὴν τέχνην λογικῶς μεταχειριζομένοις
<span class="lb" data-page="17b.248" data-line="14" id="l17b.248.14"></span>ὡς ἡ κατὰ φύσιν κρᾶσις αὐτοῦ τοῦ ἐγκεφάλου καὶ
<span class="lb" data-page="17b.248" data-line="15" id="l17b.248.15"></span>κατὰ τὰς κοιλίας αὐτοῦ πνεύματος ἄχρι περ ἂν διασώζηται,
<span class="lb" data-page="17b.248" data-line="16" id="l17b.248.16"></span>ζῆν δυνάμενον τὸ ζῶον. ἐὰν δὲ ἤτοι τὸ κατὰ τὰς κοιλίας
<span class="lb" data-page="17b.248" data-line="17" id="l17b.248.17"></span>πνεῦμα διαφθαρῇ παντάπασιν ἢ τῆς κατὰ φύσιν κράσεως
<span class="pb" data-page="17b.249" id="p17b.249"></span>
<span class="lb" data-page="17b.249" data-line="1" id="l17b.249.1"></span>ἐπὶ πλεῖστον ἐκτραπῇ, μετὰ τῆς κατὰ τὸν ἐγκέφαλον
<span class="lb" data-page="17b.249" data-line="2" id="l17b.249.2"></span>ἀκολουθῆσαι. ταῦτα γὰρ γινώσκων ὁ ἰατρὸς τῆς τ’ εὐκράσεως
<span class="lb" data-page="17b.249" data-line="3" id="l17b.249.3"></span>καὶ τῆς ὑπάρξεως προνοήσεται ἀεὶ κατὰ τὰς εἰρημένας
<span class="lb" data-page="17b.249" data-line="4" id="l17b.249.4"></span>μεθόδους ὑφ’ ἡμῶν, ἔν τε τοῖς ὑγιεινοῖς καὶ τοῖς θεραπευτικοῖς
<span class="lb" data-page="17b.249" data-line="5" id="l17b.249.5"></span>ὑπομνήμασι, ἃς ἔδειξα πάσας Ἱπποκράτην πρῶτον
<span class="lb" data-page="17b.249" data-line="6" id="l17b.249.6"></span>εἰρηκότα. διὰ τοῦτ’ οὖν οὐδὲ γνησίαν νομίζω τὴν
<span class="lb" data-page="17b.249" data-line="7" id="l17b.249.7"></span>προκειμένην ῥῆσιν εἶναι, παρεγγεγράφθαι δ’ ὑπό τινος
<span class="lb" data-page="17b.249" data-line="8" id="l17b.249.8"></span>ὥσπερ καὶ ἄλλας οὐκ ὀλίγας. ἴσως δὲ καὶ τὸν υἱὸν αὐτοῦ
<span class="lb" data-page="17b.249" data-line="9" id="l17b.249.9"></span>Θεσσαλὸν ἀθροῖσαί φασι τὰς ὑπογραφὰς τοῦ πατρὸς εὑρόντα
<span class="lb" data-page="17b.249" data-line="10" id="l17b.249.10"></span>γεγραμμένας ἐν χάρταις τε καὶ διφθέραις καὶ δέλτοις, καὶ
<span class="lb" data-page="17b.249" data-line="11" id="l17b.249.11"></span>τοιαύτας τινὰς παρεντεθεικέναι ῥήσεις. τῶν μέντοι γραψάντων
<span class="lb" data-page="17b.249" data-line="12" id="l17b.249.12"></span>ὑπομνήματα τοῦ προκειμένου βιβλίου τινὲς ἀντὶ
<span class="lb" data-page="17b.249" data-line="13" id="l17b.249.13"></span>τοῦ βελτίων γίνεται τὸ φύεταί φασιν εἰρῆσθαι. γίνεσθαι
<span class="lb" data-page="17b.249" data-line="14" id="l17b.249.14"></span>δ’ αὐτὴν ἐν τῷ χρόνῳ βελτίονα νομίζουσι τοῖς προνοουμένοις
<span class="lb" data-page="17b.249" data-line="15" id="l17b.249.15"></span>ἐπιστήμης τε καὶ σοφίας, ἀλλ’ οὔτε ἰατρικὸς ὁ λόγος
<span class="lb" data-page="17b.249" data-line="16" id="l17b.249.16"></span>οὔθ’ ὁμολογῶν τοῖς ἐπιφερομένοις. ὅτι γὰρ ἐπὶ τῆς οὐσίας
<span class="lb" data-page="17b.249" data-line="17" id="l17b.249.17"></span>αὐτῆς εἴρηται τὸ φύεται δῆλον ἐκ τοῦ φάναι· ἢν δ’ ἐκπυρωθῇ,
<span class="pb" data-page="17b.250" id="p17b.250"></span>
<span class="lb" data-page="17b.250" data-line="1" id="l17b.250.1"></span>ἅμα τῇ νούσῳ καὶ ἡ ψυχὴ τὸ σῶμα φέρβεται. καὶ
<span class="lb" data-page="17b.250" data-line="2" id="l17b.250.2"></span>δόξειε δ’ ἂν ἐκδείκνυσθαι τὸ ἐκπυρωθῇ ῥῆμα τὴν οὐσίαν
<span class="lb" data-page="17b.250" data-line="3" id="l17b.250.3"></span>τῆς ψυχῆς ἡγεῖσθαι τὸν Ἱπποκράτην τὸ ἔμφυτον εἶναι
<span class="lb" data-page="17b.250" data-line="4" id="l17b.250.4"></span>θερμὸν, ὃ καὶ τῶν φυσικῶν ἔργων αἰτιᾶται πολλαχόθι. μέγιστα
<span class="lb" data-page="17b.250" data-line="5" id="l17b.250.5"></span>δ’ ἐνταῦθα κινεῖται δόγμα διαπεφωνημένον καὶ αὐτοῖς
<span class="lb" data-page="17b.250" data-line="6" id="l17b.250.6"></span>τοῖς φιλοσόφοις. ἔνιοι μὲν ἡγοῦνται οὐσίαν εἶναι ψυχῆς
<span class="lb" data-page="17b.250" data-line="7" id="l17b.250.7"></span>τε καὶ φύσεως, οἱ μὲν ἐν τῷ πνεύματι τιθέμενοι τὴν
<span class="lb" data-page="17b.250" data-line="8" id="l17b.250.8"></span>ὕπαρξιν αὐτῶν, οἱ δ’ ἐν τῇ τοῦ σώματος ἰδιότητι. τινὲς
<span class="lb" data-page="17b.250" data-line="9" id="l17b.250.9"></span>δὲ οὐ μίαν, ἀλλ’ ἰδίαν ἑκατέρᾳ τὴν οὐσίαν εἶναί φασι καὶ
<span class="lb" data-page="17b.250" data-line="10" id="l17b.250.10"></span>οὐ σμικρῷ δέ τινι διαφερούσας, ἀλλ’ ὅλῳ τῷ γένει, ὅπου
<span class="lb" data-page="17b.250" data-line="11" id="l17b.250.11"></span>γε καὶ τὴν μὲν τῆς φύσεως φθαρτὴν εἶναι ἡγοῦνται, τὴν
<span class="lb" data-page="17b.250" data-line="12" id="l17b.250.12"></span>δὲ τῆς ψυχῆς ἄφθαρτον. Ἀριστοτέλης μὲν οὖν καὶ Πλάτων
<span class="lb" data-page="17b.250" data-line="13" id="l17b.250.13"></span>ὑπὸ μίαν προσηγορίαν ἀμφοτέρας <span class="milestone ed2page" data-n="9.519" data-unit="ed2page" id="ed2page.9.519"></span>ἄγουσι τὰς
<span class="lb" data-page="17b.250" data-line="14" id="l17b.250.14"></span>δυνάμεις, οὐ μόνον ᾗ λογιζόμεθα καὶ μεμνήμεθα ψυχὴν
<span class="lb" data-page="17b.250" data-line="15" id="l17b.250.15"></span>καλοῦντες, ἀλλὰ καὶ τὴν ἐν τοῖς φυτοῖς, ᾗ τρέφεταί τε καὶ
<span class="lb" data-page="17b.250" data-line="16" id="l17b.250.16"></span>αὔξεται καὶ διασώζεται, μέχρι περ ἂν ἐν τῷ χρόνῳ ξηρανθῇ.
<span class="lb" data-page="17b.250" data-line="17" id="l17b.250.17"></span>τοῖς Στωικοῖς δ’ ἔθος ἐστὶ φύσιν μὲν ὀνομάζειν,
<span class="pb" data-page="17b.251" id="p17b.251"></span>
<span class="lb" data-page="17b.251" data-line="1" id="l17b.251.1"></span>ᾗ τὰ φυτὰ διοικεῖται, ψυχὴν δὲ ᾗ τὰ ζῶα, τὴν οὐσίαν
<span class="lb" data-page="17b.251" data-line="2" id="l17b.251.2"></span>ἀμφοτέρων μὲν τίθενται τὸ σύμφυτον πνεῦμα καὶ διαφέρειν
<span class="lb" data-page="17b.251" data-line="3" id="l17b.251.3"></span>ἀλλήλων οἴονται ποιότητι. ξηρότερον μὲν γὰρ πνεῦμα τὸ
<span class="lb" data-page="17b.251" data-line="4" id="l17b.251.4"></span>τῆς ψυχῆς, ὑγρότερον δὲ τὸ τῆς φύσεως εἶναι, δεῖσθαι δ’
<span class="lb" data-page="17b.251" data-line="5" id="l17b.251.5"></span>ἄμφω πρὸς διαμονὴν οὐ τροφῆς μόνον, ἀλλὰ καὶ ἀέρος.
<span class="lb" data-page="17b.251" data-line="6" id="l17b.251.6"></span>καὶ ὅσοι γε τοῦ δόγματος τούτου νομίζουσιν ἡγεμόνα τὸν
<span class="lb" data-page="17b.251" data-line="7" id="l17b.251.7"></span>Ἱπποκράτην γεγονέναι, καθάπερ ἐν τῷ περὶ ἑβδομάδων εἴρηται,
<span class="lb" data-page="17b.251" data-line="8" id="l17b.251.8"></span>τὸ φύεσθαι λέγουσιν εἰρῆσθαι κατὰ τῆς γινομένης
<span class="lb" data-page="17b.251" data-line="9" id="l17b.251.9"></span>ἐν αὐτοῖς προσθέσεως ἐξ ἀμφοτέρων τῶν οὐσιῶν, τῆς τε
<span class="lb" data-page="17b.251" data-line="10" id="l17b.251.10"></span>τροφῆς καὶ τοῦ ἀέρος ὡς ἐναργῶς φαίνεται, κατὰ τὴν ἑκατέρου
<span class="lb" data-page="17b.251" data-line="11" id="l17b.251.11"></span>χρείαν ἐπιστάμεθα. δέδεικται γὰρ ἡ μὲν ἀναπνοὴ
<span class="lb" data-page="17b.251" data-line="12" id="l17b.251.12"></span>τὴν συμμετρίαν τῆς ἐμφύτου θερμασίας φυλάττειν, ἡ δὲ
<span class="lb" data-page="17b.251" data-line="13" id="l17b.251.13"></span>τῶν σιτίων προσφορὰ τὸ διαῤῥέον τῆς σωματικῆς οὐσίας
<span class="lb" data-page="17b.251" data-line="14" id="l17b.251.14"></span>ἀναπληροῦν, καὶ εἴπερ εἶδός τι τοῦ σώματός ἐστιν ἡ ψυχὴ,
<span class="lb" data-page="17b.251" data-line="15" id="l17b.251.15"></span>προσηκόντως ἂν λέγοιτο φύεσθαι μέχρι τοῦ θανάτου. εἰ δέ
<span class="lb" data-page="17b.251" data-line="16" id="l17b.251.16"></span>ἐστιν ἑτέρα τις αὐτῆς οὐσία τῆς φύσεως, ἣν Ἀριστοτέλης
<span class="lb" data-page="17b.251" data-line="17" id="l17b.251.17"></span>μὲν ὀνομάζει θρεπτικὴν, ἐπιθυμητικὴν δὲ Πλάτων, ἀληθὲς
<span class="lb" data-page="17b.251" data-line="18" id="l17b.251.18"></span>ἂν εἴη τὸ εἰρημένον, οὐκ ἀληθὲς δὲ ἐπὶ τῆς διανοητικῆς ﻿
<span class="pb" data-page="17b.252" id="p17b.252"></span>
<span class="lb" data-page="17b.252" data-line="1" id="l17b.252.1"></span>ψυχῆς. ὅτι μέντοι τὸ ἔμφυτον θερμὸν, ᾧ μάλιστα ἀναφέρει
<span class="lb" data-page="17b.252" data-line="2" id="l17b.252.2"></span>τὰ σωματικὰ τῶν ἔργων ὁ Ἱπποκράτης, ἐκπυρωθὲν οὐ
<span class="lb" data-page="17b.252" data-line="3" id="l17b.252.3"></span>μόνον οὐκ ἔστι δυνάμενον τὰς ἔμπροσθεν ἐνεργείας ἐπιτελεῖν,
<span class="lb" data-page="17b.252" data-line="4" id="l17b.252.4"></span>οὐδὲ τρέφειν ἡμᾶς, ὅπερ ἦν αὐτῷ κυριώτατον, ἀλλὰ διαφθείρει
<span class="lb" data-page="17b.252" data-line="5" id="l17b.252.5"></span>τε καὶ τήκει καθάπερ τὸ πῦρ, εὔδηλόν ἐστι τῷ
<span class="lb" data-page="17b.252" data-line="6" id="l17b.252.6"></span>λόγῳ σκοπουμένοις ἡμῖν καὶ τὰς ὑπὸ τῶν διακαῶν πυρετῶν
<span class="lb" data-page="17b.252" data-line="7" id="l17b.252.7"></span>συντήξεις τοῦ σώματος ἐναργῶς ὁρῶσι. περιλελειμμένης δὲ
<span class="lb" data-page="17b.252" data-line="8" id="l17b.252.8"></span>κατὰ τὸν εἰρημένον λόγον ἅπαντα τῆς τρίτης ψυχῆς ἢ δυνάμεως
<span class="lb" data-page="17b.252" data-line="9" id="l17b.252.9"></span>ἢ ὅπως ἂν ἐθέλῃς ὀνομάζειν αὐτὴν, ἣν ὁ Πλάτων
<span class="lb" data-page="17b.252" data-line="10" id="l17b.252.10"></span>ἐκάλει θυμοειδῆ, καὶ περὶ ταύτης ἄμεινόν ἐστιν εἰπεῖν ἕνεκα
<span class="lb" data-page="17b.252" data-line="11" id="l17b.252.11"></span>τοῦ μηδὲν ἔτι ὑπολείπεσθαι κατὰ τὸν περὶ ψυχῆς λόγον.
<span class="lb" data-page="17b.252" data-line="12" id="l17b.252.12"></span>θερμασία μέν τις ἔμφυτος ἐν ἥπατι περιέχεται, καθ’ ἣν
<span class="lb" data-page="17b.252" data-line="13" id="l17b.252.13"></span>αἷμα γεννᾶται· θερμασία δὲ ἑτέρα πλείων ἐστὶ, κατὰ τὴν
<span class="lb" data-page="17b.252" data-line="14" id="l17b.252.14"></span>καρδίαν εἰς θυμοῦ γένεσιν ἡμῖν δοθεῖσα. καὶ γὰρ χρεία
<span class="lb" data-page="17b.252" data-line="15" id="l17b.252.15"></span>τούτου τὶς ἐστιν, ὡς ἐν τοῖς περὶ τῶν Ἱπποκράτους καὶ
<span class="lb" data-page="17b.252" data-line="16" id="l17b.252.16"></span>Πλάτωνος δογμάτων ἐπιδέδεικται. δεῖται μὲν αὐτὴ ἡ θερμασία
<span class="lb" data-page="17b.252" data-line="17" id="l17b.252.17"></span>τῆς τροφῆς, ἡ δ’ ἑτέρα τῆς ἀναπνοῆς. οὕτω γὰρ
<span class="lb" data-page="17b.252" data-line="18" id="l17b.252.18"></span>ὀνομάζειν ἔθος ἐστὶ τοῖς ἰατροῖς τὴν διὰ τῶν ἀρτηριῶν
<span class="pb" data-page="17b.253" id="p17b.253"></span>
<span class="lb" data-page="17b.253" data-line="1" id="l17b.253.1"></span>γινομένην καθ’ ὅλον τὸ σῶμα διττὴν ἐνέργειαν, ἐκπεμπουσῶν
<span class="lb" data-page="17b.253" data-line="2" id="l17b.253.2"></span>αἰθαλῶδες περίττωμα κατὰ τὴν συστολὴν, ἑλκουσῶν δὲ
<span class="lb" data-page="17b.253" data-line="3" id="l17b.253.3"></span>τὸν πέριξ ἀέρα κατὰ τὴν διαστολήν.
</p>
<span class="lb rule" data-page="17b.253" data-line="4" id="l17b.253.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.6">
<span class="pb page1" data-page="17b.253" id="p17b.253"></span>
<span class="milestone ed1page page1" data-n="5.510" data-unit="ed1page" id="ed1page.5.510"></span>
<span class="milestone ed2page page1" data-n="9.519" data-unit="ed2page" id="ed2page.9.519"></span>
<span class="lb head" data-page="17b.253" data-line="5" id="l17b.253.5"></span>
            <blockquote class="quote lemma">
<span class="lb" data-page="17b.253" data-line="6" id="l17b.253.6"></span>Νοῦσοι ξύντροφοι ἐν γήραϊ λείπουσι καὶ διὰ πεπασμόν
<span class="lb" data-page="17b.253" data-line="7" id="l17b.253.7"></span>καὶ λύσιν καὶ ἀραίωσιν.
</blockquote>
<span class="lb rule" data-page="17b.253" data-line="8" id="l17b.253.8"></span>
            <p>
<span class="lb" data-page="17b.253" data-line="9" id="l17b.253.9"></span>Οὐ περὶ πασῶν ὁ λόγος αὐτῷ νῦν τῶν συντρόφων νόσων.
<span class="lb" data-page="17b.253" data-line="10" id="l17b.253.10"></span>ὀνομάζουσι δ’ οὕτως τὰς ἐκ πολλοῦ χρόνου κατὰ τὸ
<span class="lb" data-page="17b.253" data-line="11" id="l17b.253.11"></span>σῶμα τῶν ἀνθρώπων διαμενούσας. οὔτε γὰρ φαίνεται τοῦτο
<span class="lb" data-page="17b.253" data-line="12" id="l17b.253.12"></span>γινόμενον οὔτε αὐτὸς ἀγνοεῖ σαφῶς ἐν ἀφορισμοῖς εἰπών·
<span class="lb" data-page="17b.253" data-line="13" id="l17b.253.13"></span>οἱ πρεσβῦται <span class="milestone ed2page" data-n="9.520" data-unit="ed2page" id="ed2page.9.520"></span>τῶν νέων τὰ μὲν πλεῖστα νοσέουσιν
<span class="lb" data-page="17b.253" data-line="14" id="l17b.253.14"></span>ἧσσον, ὅσα δὲ αὐτοῖς χρόνια νοσήματα γίνεται, τὰ πολλὰ
<span class="lb" data-page="17b.253" data-line="15" id="l17b.253.15"></span>συναποθνήσκει. προσθεὶς δ’ ἐν αὐτῷ τῷ λόγῳ τὸ τὰ πολλὰ
<span class="lb" data-page="17b.253" data-line="16" id="l17b.253.16"></span>καὶ μὴ καθόλου ποιησάμενος τὴν ἀπόφασιν, ὡς ὅσα χρόνια
<span class="lb" data-page="17b.253" data-line="17" id="l17b.253.17"></span>νοσήματα γίνεται [τὰ πολλὰ] συναποθνήσκει, δῆλός ἐστιν
<span class="pb" data-page="17b.254" id="p17b.254"></span>
<span class="lb" data-page="17b.254" data-line="1" id="l17b.254.1"></span>εἰδὼς ἔνια λυόμενα πρὸ τοῦ θανάτου. τίνα τοίνυν ἐστὶ
<span class="lb" data-page="17b.254" data-line="2" id="l17b.254.2"></span>ταῦτα, καθάπερ γε καὶ τίνα τὰ μὴ λυόμενα πρὸ τοῦ θανάτου,
<span class="lb" data-page="17b.254" data-line="3" id="l17b.254.3"></span>διὰ τῶν ἀφορισμῶν αὐτὸς ἐνεδείξατο γράφων ὧδε·
<span class="lb" data-page="17b.254" data-line="4" id="l17b.254.4"></span>βράγχοι καὶ κόρυζαι τοῖς σφόδρα πρεσβυτέροισιν οὐ πεπαίνονται.
<span class="lb" data-page="17b.254" data-line="5" id="l17b.254.5"></span>ψυχρῶν οὖν ἐνταῦθα μνημονεύσας δῆλός ἐστιν ἔνια
<span class="lb" data-page="17b.254" data-line="6" id="l17b.254.6"></span>τῶν θερμῶν συγχωρῶν λυθῆναι δύνασθαι κατὰ τὴν τῶν
<span class="lb" data-page="17b.254" data-line="7" id="l17b.254.7"></span>πρεσβυτέρων ἡλικίαν, εἴ γε τὰ ἐναντία τῶν ἐναντίων ἐστὶν
<span class="lb" data-page="17b.254" data-line="8" id="l17b.254.8"></span>ἰάματα. σπάνια γάρ ἐστι ταῦτα καὶ τάς γε κεφαλαίας τὰς
<span class="lb" data-page="17b.254" data-line="9" id="l17b.254.9"></span>θερμὰς, ἑτεροκρανίας τε καὶ νεφρίτιδας τὰς τοιαύτας, ἔτι
<span class="lb" data-page="17b.254" data-line="10" id="l17b.254.10"></span>τε ἀρθρίτιδας, ὅσαι πάνυ θερμὴν ἔχουσι τὴν διάθεσιν.
<span class="lb" data-page="17b.254" data-line="11" id="l17b.254.11"></span>οὗτος μὲν οὖν ἐκ τῆς τοῦ γήρως κράσεως γινόμενος ὁ τρόπος
<span class="lb" data-page="17b.254" data-line="12" id="l17b.254.12"></span>τῆς λύσεως ἐν τῷ μέρει τῶν πεπασμῶν ἐστι, δηλοῦντος
<span class="lb" data-page="17b.254" data-line="13" id="l17b.254.13"></span>τοῦ πεπασμοῦ πᾶσαν ἀγωγὴν εἰς τὴν σύμμετρον
<span class="lb" data-page="17b.254" data-line="14" id="l17b.254.14"></span><span class="milestone ed1page" data-n="5.511" data-unit="ed1page" id="ed1page.5.511"></span>κρᾶσιν, ὡς ἐπὶ τῶν πεπαινομένων ἐδείχθη καρπῶν. ἑτέρους
<span class="lb" data-page="17b.254" data-line="15" id="l17b.254.15"></span>δὲ δύο τρόπους προστίθησιν ἔτι σπανιωτέρους τοῦ πεπασμοῦ,
<span class="lb" data-page="17b.254" data-line="16" id="l17b.254.16"></span>τόν τε κατὰ τὴν ἀραίωσιν καὶ τὸν ἀμφιβόλως εἰρημένον,
<span class="lb" data-page="17b.254" data-line="17" id="l17b.254.17"></span>εἴτε κατὰ τὴν διάλυσιν εἴτε κατὰ λύσιν ἀκοῦσαι χρή
<span class="lb" data-page="17b.254" data-line="18" id="l17b.254.18"></span>γίνεται δὲ οὗτος ἐξ αὐτῆς τῆς σωματικῆς οὐσίας κοινῆς
<span class="pb" data-page="17b.255" id="p17b.255"></span>
<span class="lb" data-page="17b.255" data-line="1" id="l17b.255.1"></span>ἅπασιν οὔσης, μὴ ὅτι τοῖς ἐμψύχοις, ἀλλὰ καὶ τοῖς ἀψύχοις.
<span class="lb" data-page="17b.255" data-line="2" id="l17b.255.2"></span>ἀποῤῥεῖ μὲν γάρ τι πάντως αὐτῶν, ἀλλὰ πλεῖστον
<span class="lb" data-page="17b.255" data-line="3" id="l17b.255.3"></span>μὲν τῶν μαλακωτέρων, ἔλαττον δὲ τῶν ἧττον μαλακῶν. οὕτως
<span class="lb" data-page="17b.255" data-line="4" id="l17b.255.4"></span>γοῦν ἔνιοι τῶν παρὰ φύσιν ὄγκων λύονται, διαφορουμένης
<span class="lb" data-page="17b.255" data-line="5" id="l17b.255.5"></span>τῆς οὐσίας αὐτῶν κατὰ βραχὺ χρόνῳ πλείονι, καὶ γίνεται
<span class="lb" data-page="17b.255" data-line="6" id="l17b.255.6"></span>τοῦτο τοῖς καλῶς διαιτωμένοις, ὡς ὅσοι γε πληρωτικῇ
<span class="lb" data-page="17b.255" data-line="7" id="l17b.255.7"></span>διαίτῃ χρῶνται, τὴν ἐπιῤῥοὴν τοῖς πεπονθόσι μέρεσιν ἴσην
<span class="lb" data-page="17b.255" data-line="8" id="l17b.255.8"></span>τῇ διαφερομένῃ ποιούμενοι φυλάττουσι τὰ πάθη. τρίτον
<span class="lb" data-page="17b.255" data-line="9" id="l17b.255.9"></span>δὲ τρόπον εἴρηκε λύσεως τὴν ἀραίωσιν τοῦ σώματος, ὑπὸ
<span class="lb" data-page="17b.255" data-line="10" id="l17b.255.10"></span>μὲν τῶν ἰατρῶν ἐκ προνοίας γινομένην, ὑπὸ δὲ τῆς γεροντικῆς
<span class="lb" data-page="17b.255" data-line="11" id="l17b.255.11"></span>ἡλικίας σπανίως, ὅταν ἀσθενεστέρας γινομένης τῆς
<span class="lb" data-page="17b.255" data-line="12" id="l17b.255.12"></span>δυνάμεως ἰσχνοτέρας τε τῆς ἕξεως, ἀτροφωτέρου δὲ καὶ
<span class="lb" data-page="17b.255" data-line="13" id="l17b.255.13"></span>τοῦ δέρματος ἀραιωθῶσιν οἱ πόροι. ἡμεῖς μὲν οὖν οὕτως
<span class="lb" data-page="17b.255" data-line="14" id="l17b.255.14"></span>ἐξηγούμεθα τὴν ῥῆσιν, ἀεὶ πειρώμενοι τοῖς ἀπὸ τῶν ἀῤῥώστων
<span class="lb" data-page="17b.255" data-line="15" id="l17b.255.15"></span>ὁρωμένοις ὁμολογούσας ἐπιδεικνύναι τὰς λέξεις αὐτοῦ,
<span class="lb" data-page="17b.255" data-line="16" id="l17b.255.16"></span>τῶν δ’ ἐξηγητῶν οἱ πλεῖστοι πάντα μᾶλλον ἢ τοῦτο πράττουσιν,
<span class="lb" data-page="17b.255" data-line="17" id="l17b.255.17"></span>οἵ γε καὶ νῦν ὡς ἐπὶ πάντων τῶν νοσημάτων εἰρημένου
<span class="lb" data-page="17b.255" data-line="18" id="l17b.255.18"></span>τοῦ λόγου τὰς αἰτίας ἀποδιδόναι πειρῶνται. τούτων
<span class="pb" data-page="17b.256" id="p17b.256"></span>
<span class="lb" data-page="17b.256" data-line="1" id="l17b.256.1"></span>δ’ ἀτοπώτερα λέγουσιν οἱ τὰ τοιαῦτα πάθη φάσκοντες
<span class="lb" data-page="17b.256" data-line="2" id="l17b.256.2"></span>ἐν τῷ γήρᾳ λύεσθαι, τῆς ψυχῆς μὲν οὖν ὀργὰς, φιλαργυρίας,
<span class="lb" data-page="17b.256" data-line="3" id="l17b.256.3"></span>δεισιδαιμονίας, τοῦ δὲ σώματος ἐρωτικὰς διαθέσεις.
</p>
<span class="lb rule" data-page="17b.256" data-line="4" id="l17b.256.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:5.9">
<span class="pb page1" data-page="17b.257" id="p17b.257"></span>
<span class="milestone ed1page page1" data-n="5.511" data-unit="ed1page" id="ed1page.5.511"></span>
<span class="milestone ed2page page1" data-n="9.521" data-unit="ed2page" id="ed2page.9.521"></span>
<span class="lb head" data-page="17b.257" data-line="4" id="l17b.257.4"></span>
            <blockquote class="quote lemma">
<span class="lb" data-page="17b.257" data-line="5" id="l17b.257.5"></span>Ὀξυθυμίη ἀνασπᾷ καὶ καρδίην καὶ πνεύμονα ἐς ἑωυτὰ καὶ
<span class="lb" data-page="17b.257" data-line="6" id="l17b.257.6"></span>ἐς κεφαλὴν καὶ τὰ θερμὰ καὶ τὸ ὑγρόν. ἡ δὲ εὐθυμίη
<span class="lb" data-page="17b.257" data-line="7" id="l17b.257.7"></span>ἀφίησι καρδίην.
</blockquote>
<span class="lb rule" data-page="17b.257" data-line="8" id="l17b.257.8"></span>
            <p>
<span class="lb" data-page="17b.257" data-line="9" id="l17b.257.9"></span>Ἀνιγματωδέστερον ἡ λέξις σύγκειται καὶ διὰ τοῦτο καὶ
<span class="lb" data-page="17b.257" data-line="10" id="l17b.257.10"></span>γραφὰς αὐτῆς πλείονας ἐποιήσαντο καὶ ταῖς γραφαῖς οἰκείας
<span class="lb" data-page="17b.257" data-line="11" id="l17b.257.11"></span>ἐξηγήσεις, ἀληθέστερον δ’ ἂν εἴποι τις, οὐ ταῖς γραφαῖς
<span class="lb" data-page="17b.257" data-line="12" id="l17b.257.12"></span>τὰς ἐξηγήσεις, ἀλλὰ ταῖς ἐπινοηθείσαις ἐξηγήσεσι προσαναπεπλάκασι
<span class="lb" data-page="17b.257" data-line="13" id="l17b.257.13"></span>τὰς γραφάς. εὐθὺς οὖν ἡ ἀνασπᾷ ῥῆσις τί
<span class="lb" data-page="17b.257" data-line="14" id="l17b.257.14"></span>ποτε σημαίνει κατὰ τὴν λέξιν; ἀνασπᾶσθαι τὴν καρδίαν
<span class="lb" data-page="17b.257" data-line="15" id="l17b.257.15"></span>καὶ τὸν πνεύμονα λέγειν αὐτὸν ὑπὸ τῆς ὀξυθυμίης ἐξηγησόμεθα,
<span class="lb" data-page="17b.257" data-line="16" id="l17b.257.16"></span>προσκειμένου δὲ τοῦ, ἐς ἑωυτὰ καὶ ἐς κεφαλὴν,
<span class="pb" data-page="17b.258" id="p17b.258"></span>
<span class="lb" data-page="17b.258" data-line="1" id="l17b.258.1"></span>διανοίας ἑτέρας ἔμφασις γίνεται τοιαύτης, ἡ καρδία καὶ ὁ
<span class="lb" data-page="17b.258" data-line="2" id="l17b.258.2"></span>πνεύμων ἀνασπᾷ καὶ εἰς ἑαυτὰ καὶ εἰς τὴν κεφαλὴν καὶ τὰ
<span class="lb" data-page="17b.258" data-line="3" id="l17b.258.3"></span>θερμὰ καὶ τὸ ὑγρὸν, ὄντος καὶ τοῦ θερμὰ πλησίον ἀδιανοήτου.
<span class="lb" data-page="17b.258" data-line="4" id="l17b.258.4"></span>θερμὸν γὰρ ἐχρῆν ἢ θερμὰ εἰρῆσθαι μᾶλλον.
<span class="lb" data-page="17b.258" data-line="5" id="l17b.258.5"></span>ἄμεινον οὖν ἐστιν ἴσως ἀπογνόντα τῆς κατὰ μέρος ἐν τῇ
<span class="lb" data-page="17b.258" data-line="6" id="l17b.258.6"></span>ῥήσει λέξεως, ὡς συγκεχυμένης, ἔκφρασιν αὐτῆς μᾶλλον ἢ
<span class="lb" data-page="17b.258" data-line="7" id="l17b.258.7"></span>παράφρασιν ἢ ὅπως ἄν τις ὀνομάζειν ἐθέλῃ ποιήσασθαι.
<span class="lb" data-page="17b.258" data-line="8" id="l17b.258.8"></span>τοῦτο δ’ ἀδύνατον γενέσθαι, μὴ κᾂν ἕν γ’ ἔτι τῶν ὀνομάτων
<span class="lb" data-page="17b.258" data-line="9" id="l17b.258.9"></span>ἐξηγησαμένων ἡμῶν, ὅπερ ἐστὶ τὸ ἀνασπᾷν. δυοῖν γὰρ θάτερον
<span class="lb" data-page="17b.258" data-line="10" id="l17b.258.10"></span>ἐν ταῖς ὀξυθυμίαις, ἤτοι τὸν πνεύμονα καὶ τὴν καρδίαν
<span class="lb" data-page="17b.258" data-line="11" id="l17b.258.11"></span>εἰς τὴν κεφαλὴν ἀνασπᾶσθαι φάναι ἢ τὴν καρδίαν καὶ
<span class="lb" data-page="17b.258" data-line="12" id="l17b.258.12"></span>τὸν πνεύμονα καὶ τὴν κεφαλὴν ἀνασπᾷν εἰς ἑαυτὰ τό τε
<span class="lb" data-page="17b.258" data-line="13" id="l17b.258.13"></span>θερμὸν καὶ τὸ ὑγρόν. πιθανὸν γὰρ ἐκ τῶν κατὰ τὸ ἧπαρ
<span class="lb" data-page="17b.258" data-line="14" id="l17b.258.14"></span>χωρίων, ὅθεν ἡ χορηγία τοῦ αἵματός ἐστιν, ἀνασπᾶσθαι
<span class="lb" data-page="17b.258" data-line="15" id="l17b.258.15"></span>τήν τε θερμασίαν καὶ τὴν ὑγρότητα. φαίνεται οὖν ἐναργῶς
<span class="lb" data-page="17b.258" data-line="16" id="l17b.258.16"></span>ἐν ταῖς ὀξυθυμίαις μείζονά τε καὶ σφοδρότερον ἡ καρδία
<span class="lb" data-page="17b.258" data-line="17" id="l17b.258.17"></span>ποιουμένη τὸν σφυγμὸν ἅμα ταῖς καθ’ ὅλον τὸ ζῶον
<span class="lb" data-page="17b.258" data-line="18" id="l17b.258.18"></span>ἀρτηρίαις. εὔλογον δὲ καὶ τὰ πληρώσαντα τὴν διαστολὴν
<span class="pb" data-page="17b.259" id="p17b.259"></span>
<span class="lb" data-page="17b.259" data-line="1" id="l17b.259.1"></span>αὐτῆς ἕλκεσθαι τηνικαῦτα πλείω. τοῦ δὲ πρὸς τὴν κεφαλὴν
<span class="lb" data-page="17b.259" data-line="2" id="l17b.259.2"></span>ἀναφέρεσθαι τό τε ὑγρὸν καὶ τὴν θερμασίαν πλείονα σημεῖόν
<span class="lb" data-page="17b.259" data-line="3" id="l17b.259.3"></span>ἐστι τὸ κατὰ τοὺς ὀφθαλμούς τε καὶ τὸ πρόσωπον
<span class="lb" data-page="17b.259" data-line="4" id="l17b.259.4"></span>ὅλον ἔρευθος. ἀλλὰ καὶ εἰ ἅψαιο, θερμότερα ταῦτα φανεῖταί
<span class="lb" data-page="17b.259" data-line="5" id="l17b.259.5"></span>σοι γεγονότα. προδήλως τε καὶ οἱ ὀφθαλμοὶ λάμπουσί
<span class="lb" data-page="17b.259" data-line="6" id="l17b.259.6"></span>τε ἅμα καὶ προπετέστεροι δηλοῦσι γεγονέναι καὶ ἡ σύμπασα
<span class="lb" data-page="17b.259" data-line="7" id="l17b.259.7"></span>κεφαλὴ θερμότερα, κατὰ δὲ τὴν εὐθυμίαν, φησὶν, ἀφίησι
<span class="lb" data-page="17b.259" data-line="8" id="l17b.259.8"></span>τὴν καρδίαν, τουτέστι καταλείπει τὰ προειρημένα. χρήσιμος
<span class="lb" data-page="17b.259" data-line="9" id="l17b.259.9"></span>δὲ τῶν εἰρημένων ἡ γνῶσις εἰς τὸ ποτὲ μὲν φυλάττεσθαι
<span class="lb" data-page="17b.259" data-line="10" id="l17b.259.10"></span>τὴν ὀξυθυμίαν, ποτὲ δ’ αὐτὸν ἐπιτηδεύειν, φυλάττεσθαι
<span class="lb" data-page="17b.259" data-line="11" id="l17b.259.11"></span>μὲν ὅταν ἡ καρδία καὶ ἡ κεφαλὴ θερμότεραι
<span class="lb" data-page="17b.259" data-line="12" id="l17b.259.12"></span><span class="milestone ed2page" data-n="9.522" data-unit="ed2page" id="ed2page.9.522"></span>τοῦ προσήκοντος ὑπάρχουσι κατὰ φυσικὴν δυσκρασίαν, ἤ τι
<span class="lb" data-page="17b.259" data-line="13" id="l17b.259.13"></span>πάθος θερμὸν ἐπίκτητον, ἐπιτηδεύειν δ’ ἐν τοῖς πάθεσι
<span class="lb" data-page="17b.259" data-line="14" id="l17b.259.14"></span>ψυχικοῖς καὶ τῇ φύσει ψυχροτέρᾳ κεφαλῇ. ὡσαύτως δὲ ἡ
<span class="lb" data-page="17b.259" data-line="15" id="l17b.259.15"></span>καθ’ ὅλον τὸ σῶμα κρᾶσις, εἰ μὲν εἴη θερμοτέρα τοῦ δέοντος,
<span class="lb" data-page="17b.259" data-line="16" id="l17b.259.16"></span>ἤτοι κατὰ πάθος ἢ φύσει, βλαβήσεται μεγάλως ὑπὸ
<span class="lb" data-page="17b.259" data-line="17" id="l17b.259.17"></span>τῆς ὀξυθυμίης. ἡ δ’ ἐναντία τῇδε μεγάλως ὀνήσεται. τοῦτο
<span class="lb" data-page="17b.259" data-line="18" id="l17b.259.18"></span>γάρ τοι καὶ κατὰ τὸ δεύτερον τῶν ἐπιδημιῶν ἐδείκνυμεν ὑπ’
<span class="pb" data-page="17b.260" id="p17b.260"></span>
<span class="lb" data-page="17b.260" data-line="1" id="l17b.260.1"></span>αὐτοῦ δεδιδαγμένον, ἡνίκ’ ἔλεγεν, ἐπιτηδεύειν ὀξυθυμίην
<span class="lb" data-page="17b.260" data-line="2" id="l17b.260.2"></span>ἐμποιέειν καὶ χροιῆς ἀναλήψιος ἕνεκα καὶ χυμάσιος.
</p>
<span class="lb rule" data-page="17b.260" data-line="3" id="l17b.260.3"></span>
          </article>

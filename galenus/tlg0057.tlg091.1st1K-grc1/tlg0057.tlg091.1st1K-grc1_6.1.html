<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:6.1">
<span class="pb page1" data-page="17b.311" id="p17b.311"></span>
<span class="milestone ed1page page1" data-n="5.519" data-unit="ed1page" id="ed1page.5.519"></span>
<span class="milestone ed2page page1" data-n="9.539" data-unit="ed2page" id="ed2page.9.539"></span>
            <h2>ΙΠΠΟΚΡΑΤΟΥΣ ΕΠΙΔΗΜΙΩΝ ΣΤ.
<br></br>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br></br>ΣΤ. ΤΜΗΜΑ ΣΤ.
</h2>
<span class="lb head" data-page="17b.311" data-line="1" id="l17b.311.1"></span>
            <blockquote class="quote lemma">
<span class="lb" data-page="17b.311" data-line="2" id="l17b.311.2"></span><span class="milestone ed2page" data-n="9.540" data-unit="ed2page" id="ed2page.9.540"></span>Σάρκες ὁλκοὶ ἐκ κοιλίης καὶ ἔξωθεν. δηλοῖ ἡ αἴσθησις
<span class="lb" data-page="17b.311" data-line="3" id="l17b.311.3"></span>ὡς ἔκπνουν καὶ εἴσπνουν.
</blockquote>
<span class="lb rule" data-page="17b.311" data-line="4" id="l17b.311.4"></span>
            <p>
<span class="lb" data-page="17b.311" data-line="5" id="l17b.311.5"></span>Ἕλκειν εἰς ἑαυτάς φησι τὰς σάρκας ἔκ τε κοιλίας καὶ
<span class="lb" data-page="17b.311" data-line="6" id="l17b.311.6"></span>ἔξωθεν. ἐκ μὲν τῆς κοιλίας δηλονότι τὸν ἐκ τῶν σιτίων
<span class="lb" data-page="17b.311" data-line="7" id="l17b.311.7"></span>τε καὶ ποτῶν χυλὸν, ὑφ’ οὖ τρέφεται, ἔξωθεν δὲ οὐκέθ’
<span class="pb" data-page="17b.312" id="p17b.312"></span>
<span class="lb" data-page="17b.312" data-line="1" id="l17b.312.1"></span>ὁμοίως· ἄδηλον δ’ εἴτε τροφὴν εἴτ’ ἀέρα λέγει. δυνατὸν
<span class="lb" data-page="17b.312" data-line="2" id="l17b.312.2"></span>μὲν γὰρ τροφὴν ἕλκειν τὰς σάρκας ὥσπερ ἐκ τῆς κοιλίας,
<span class="lb" data-page="17b.312" data-line="3" id="l17b.312.3"></span>οὕτω κᾀκ τῶν ἔξω μερῶν εἰς τὸ βάθος ἀντεπισπᾶσθαι. δυνατὸν
<span class="lb" data-page="17b.312" data-line="4" id="l17b.312.4"></span>δὲ καὶ τὸν ἀέρα, διὰ δὲ τῶν καθηκουσῶν ἀρτηριῶν
<span class="lb" data-page="17b.312" data-line="5" id="l17b.312.5"></span>εἰς τὸ δέρμα φέρεσθαι πρὸς τὰς σάρκας, ἑλκόμενον ὑπ’ αὐτῶν,
<span class="lb" data-page="17b.312" data-line="6" id="l17b.312.6"></span>ὃ καὶ μᾶλλον ἔχεται τῆς κατὰ τὴν ὅλην ῥῆσιν ἀκολουθίας,
<span class="lb" data-page="17b.312" data-line="7" id="l17b.312.7"></span>διαπεφωνημένου δὲ τοῦ περὶ τῆς ὁλκῆς δόγματος.
<span class="lb" data-page="17b.312" data-line="8" id="l17b.312.8"></span>ἔνιοι μὲν γὰρ τῶν <span class="milestone ed2page" data-n="9.541" data-unit="ed2page" id="ed2page.9.541"></span>ἰατρῶν τε καὶ φιλοσόφων οὐδ’
<span class="lb" data-page="17b.312" data-line="9" id="l17b.312.9"></span>ὅλως ὁλκὴν ἔφασαν εἶναι, τινὲς δ’ εἶναι μέν φασιν, ἐν ταῖς
<span class="lb" data-page="17b.312" data-line="10" id="l17b.312.10"></span>σαρξὶ δ’ οὐκ εἶναι. τὸ γράφειν δ’ ἀποδείξεις ἁπάντων τῶν
<span class="lb" data-page="17b.312" data-line="11" id="l17b.312.11"></span>τοιούτων ἐν ἐξηγητικοῖς ὑπομνήμασιν ἀδύνατον ἔφην εἶναι.
<span class="lb" data-page="17b.312" data-line="12" id="l17b.312.12"></span>πολλάκις τε γὰρ ἀναγκασθήσεται λέγειν τὰ αὐτὰ, πλῆθός
<span class="lb" data-page="17b.312" data-line="13" id="l17b.312.13"></span>τε καὶ μῆκος ὑπομνημάτων ἔσεσθαι μηδ’ ἀριθμηθῆναι ῥᾳδίως
<span class="lb" data-page="17b.312" data-line="14" id="l17b.312.14"></span>δυνάμενον, ἀλλ’ οὐδὲ τὸν τῆς ζωῆς χρόνον ἱκανὸν ἔσεσθαι
<span class="lb" data-page="17b.312" data-line="15" id="l17b.312.15"></span>πρὸς τὴν τῶν Ἱπποκράτους βιβλίων ἐξήγησιν, ἥτις
<span class="lb" data-page="17b.312" data-line="16" id="l17b.312.16"></span>ἑκάστου δόγματος ἀεὶ τὰς ἀποδείξεις γράφει καθ’ ἑκάστην
<span class="lb" data-page="17b.312" data-line="17" id="l17b.312.17"></span>ῥῆσιν. ἔτι τε τοῖς ἀναγνωσομένοις ὀχληρὸν τὸ πρᾶγμα καὶ
<span class="lb" data-page="17b.312" data-line="18" id="l17b.312.18"></span>τοῖς κατασκευάσαι βουλομένοις τὰ ὑπομνήματα σὺν χρόνῳ
<span class="pb" data-page="17b.313" id="p17b.313"></span>
<span class="lb" data-page="17b.313" data-line="1" id="l17b.313.1"></span>πολλῷ καὶ δαπανήμασί τε γραφήσεσθαι. βέλτιον οὖν ἔδοξεν
<span class="lb" data-page="17b.313" data-line="2" id="l17b.313.2"></span>ἐξηγεῖσθαι μὲν ἐν τούτοις τοῖς ὑπομνήμασι τὴν διάνοιαν
<span class="lb" data-page="17b.313" data-line="3" id="l17b.313.3"></span>ἑκάστης ῥήσεως, ὅπερ ἴδιόν ἐστιν ἐξηγητοῦ. προστιθέναι
<span class="lb" data-page="17b.313" data-line="4" id="l17b.313.4"></span>δὲ καὶ τὰς αἰτίας, ἐνίοτε τοῖς εἰρημένοις ὑπ’ αὐτοῦ κατὰ
<span class="lb" data-page="17b.313" data-line="5" id="l17b.313.5"></span>τὴν ἀκολουθίαν τῶν ἀποδεδειγμένων δογμάτων, αὐτὰ δὲ τὰ
<span class="lb" data-page="17b.313" data-line="6" id="l17b.313.6"></span>δόγματα μὴ κατασκευάζειν μὲν ἐνταῦθα, μόνον δ’ ἀναμιμνήσκειν
<span class="lb" data-page="17b.313" data-line="7" id="l17b.313.7"></span>ἐν τίσιν ἤδη βιβλίοις τῶν ὑπ’ ἐμοῦ γεγραμμένων
<span class="lb" data-page="17b.313" data-line="8" id="l17b.313.8"></span>ἀποδέδεικται καθάπερ καὶ νῦν, ὅτι μὲν ἑλκόντων τὸν οἰκεῖον
<span class="lb" data-page="17b.313" data-line="9" id="l17b.313.9"></span>χυμὸν ἐφ’ αὑτὰ τῶν τρεφομένων ἡ πρὸς αὐτὰ γίνεται φορὰ
<span class="lb" data-page="17b.313" data-line="10" id="l17b.313.10"></span>τῆς τροφῆς ἐν τοῖς τῶν φυσικῶν δυνάμεων ὑπομνήμασιν
<span class="lb" data-page="17b.313" data-line="11" id="l17b.313.11"></span>ἀποδέδεικται. τὸ δ’ ἔκπνουν τε καὶ εἴσπνουν ὅλον τὸ σῶμα
<span class="lb" data-page="17b.313" data-line="12" id="l17b.313.12"></span>διά τε τοῦ περὶ χρείας ἀναπνοῆς ὑπομνήματος καὶ τοῦ περὶ
<span class="lb" data-page="17b.313" data-line="13" id="l17b.313.13"></span>χρείας σφυγμῶν, ὧν ἐν μὲν τῷ προτέρῳ λεχθέντι τὴν
<span class="lb" data-page="17b.313" data-line="14" id="l17b.313.14"></span>χρείαν τῆς ἀναπνοῆς ἐδείξαμεν εἶναι φυλακὴν τῆς συμμετρίας
<span class="lb" data-page="17b.313" data-line="15" id="l17b.313.15"></span>τοῦ κατὰ τὴν καρδίαν θερμοῦ. κατὰ δὲ τὸ περὶ
<span class="lb" data-page="17b.313" data-line="16" id="l17b.313.16"></span>χρείας σφυγμῶν τὴν καθ’ ὅλον τὸ σῶμα μετριότητα τῆς
<span class="lb" data-page="17b.313" data-line="17" id="l17b.313.17"></span>θερμασίας ἐκ τοῦ τῶν ἀρτηριῶν ἔργον φυλάττεσθαι. ταῦτ’
<span class="lb" data-page="17b.313" data-line="18" id="l17b.313.18"></span>οὖν ἐστιν ἱκανὰ μόνα πρὸς τὴν τοῦ προτέρου μέρους τῆς
<span class="pb" data-page="17b.314" id="p17b.314"></span>
<span class="lb" data-page="17b.314" data-line="1" id="l17b.314.1"></span>ῥήσεως ἐξήγησιν. ἐπὶ δὲ τὸ δεύτερον αὐτῆς ἤδη μετέλθωμεν,
<span class="lb" data-page="17b.314" data-line="2" id="l17b.314.2"></span>ἐν ᾧ τὸ δηλοῖ ἡ αἴσθησις, ὡς οὐ κατὰ συνήθειαν
<span class="lb" data-page="17b.314" data-line="3" id="l17b.314.3"></span>οὔθ’ Ἱπποκράτους οὔτε καθόλως Ἑλληνικῶς ἑρμηνευόμενον.
<span class="lb" data-page="17b.314" data-line="4" id="l17b.314.4"></span>ἐπηνορθώσαντο δέ τινες, οἱ μὲν κατὰ δοτικὴν πτῶσιν αἰσθήσει
<span class="lb" data-page="17b.314" data-line="5" id="l17b.314.5"></span>γράψαντες, ἵν’ ᾖ τὸ λεγόμενον ὑπ’ αὐτοῦ τοιόνδε·
<span class="lb" data-page="17b.314" data-line="6" id="l17b.314.6"></span>δῆλόν ἐστι τῇ αἰσθήσει ὡς ἔκπνουν καὶ εἴσπνουν εἴη τὸ
<span class="lb" data-page="17b.314" data-line="7" id="l17b.314.7"></span>σῶμα τῷ ζώῳ ὅλον, ἐπενηνέχθαι δὲ τούτοις τὸ σάρκες ὁλκοὶ
<span class="lb" data-page="17b.314" data-line="8" id="l17b.314.8"></span>ἐκ κοιλίας καὶ ἔξωθεν ὑπὸ τῆς αἰσθήσεως μαρτυρούμενον,
<span class="lb" data-page="17b.314" data-line="9" id="l17b.314.9"></span>ὅπερ ταὐτόν ἐστιν τῷ λέγειν, ὑπὸ τῶν ἐναργῶς φαινομένων
<span class="lb" data-page="17b.314" data-line="10" id="l17b.314.10"></span>ἡμῖν διὰ τῶν αἰσθήσεων. ἰδιωτῶν γε μὴν ἐνίων ἤκουσα
<span class="lb" data-page="17b.314" data-line="11" id="l17b.314.11"></span>θαυμαζόντων τὸ συμβὰν αὐτοῖς ἐπὶ τοῖς τῶν ποτίμων ὑδάτων
<span class="lb" data-page="17b.314" data-line="12" id="l17b.314.12"></span>λουτροῖς. ἔμπροσθεν γὰρ ἐξ ἡλίου θερμοῦ καὶ ὁδοιπορίας
<span class="lb" data-page="17b.314" data-line="13" id="l17b.314.13"></span>ἥκοντες αὐχμηρόν τε τὸ σῶμα καὶ τὸ στόμα ξηρότατον
<span class="lb" data-page="17b.314" data-line="14" id="l17b.314.14"></span>ἔφασαν ἔχειν, ἀμηχάνῳ τε δίψει συνέχεσθαι, μετὰ
<span class="lb" data-page="17b.314" data-line="15" id="l17b.314.15"></span>δὲ τὸ λουτρὸν ἄδιψοί τε γενέσθαι καὶ τὸ σῶμα σχεῖν ὑγρόν.
<span class="lb" data-page="17b.314" data-line="16" id="l17b.314.16"></span>ὁμοίως δὲ αὐτῷ καὶ τὸ σύμπαν σῶμα μαλακόν τε καὶ ὑγρὸν
<span class="lb" data-page="17b.314" data-line="17" id="l17b.314.17"></span>ἀπεργασθῆναι, τὸν ἔμπροσθεν αὐχμὸν ἀποθέμενον. ἔνιοι
<span class="lb" data-page="17b.314" data-line="18" id="l17b.314.18"></span>δὲ καὶ σαφῶς ᾐσθῆναι τοῦ σώματος ἔφασκον, ἕλκοντος εἰς
<span class="pb" data-page="17b.315" id="p17b.315"></span>
<span class="lb" data-page="17b.315" data-line="1" id="l17b.315.1"></span>ἑαυτοὺς κατὰ τὰς δεξαμενὰς ὕδωρ. τοιαῦτα μὲν οὖν τινα,
<span class="lb" data-page="17b.315" data-line="2" id="l17b.315.2"></span>ἃ καὶ τοῖς ἰδιώταις φαίνεται, μαρτύρια τοῦ δόγματος ἐξ
<span class="lb" data-page="17b.315" data-line="3" id="l17b.315.3"></span>αἰσθήσεως λαμβανόμενα. τινὰ δ’ ἐκ λογικωτέρων ἀποδείξεων
<span class="lb" data-page="17b.315" data-line="4" id="l17b.315.4"></span>εὑρίσκεται τοῖς ἰατροῖς, ὧν ἐστι μία καὶ ἣν ἐφεξῆς
<span class="lb" data-page="17b.315" data-line="5" id="l17b.315.5"></span>αὐτὸς εἶπεν, ἣν γνώσεσθε κατὰ τὴν ἐχομένην ῥῆσιν. εἰς
<span class="lb" data-page="17b.315" data-line="6" id="l17b.315.6"></span>γὰρ τὴν προκειμένην ἀρκέσει καὶ ταῦτα, δυναμένων ἡμῶν
<span class="lb" data-page="17b.315" data-line="7" id="l17b.315.7"></span>ἐκ τῶν ὀρθῶς εἰρημένων φωρᾶσαι τὰ κακῶς τοῖς ἐξηγηταῖς
<span class="lb" data-page="17b.315" data-line="8" id="l17b.315.8"></span>γεγραμμένα.
</p>
<span class="lb rule" data-page="17b.315" data-line="9" id="l17b.315.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:6.3">
<span class="pb page1" data-page="17b.319" id="p17b.319"></span>
<span class="milestone ed1page page1" data-n="5.520" data-unit="ed1page" id="ed1page.5.520"></span>
<span class="milestone ed2page page1" data-n="9.543" data-unit="ed2page" id="ed2page.9.543"></span>
<span class="lb head" data-page="17b.319" data-line="1" id="l17b.319.1"></span>
            <blockquote class="quote lemma">
<span class="lb" data-page="17b.319" data-line="2" id="l17b.319.2"></span>Καὶ οἷσι τὸ μὲν πῖον, χολὴ ξανθὴ, τὸ δ’ αἷμα μέλαινα.
</blockquote>
<span class="lb rule" data-page="17b.319" data-line="3" id="l17b.319.3"></span>
            <p>
<span class="lb" data-page="17b.319" data-line="4" id="l17b.319.4"></span>Ἀναμνησθῆναι χρὴ περὶ τῶν δύο δοξῶν τῆς προεξηγουμένης
<span class="lb" data-page="17b.319" data-line="5" id="l17b.319.5"></span>ῥήσεως. ἡμεῖς γὰρ ἐλέγομεν αὐτὸν ἐπιδεικνύναι
<span class="lb" data-page="17b.319" data-line="6" id="l17b.319.6"></span>τὴν χρείαν τῆς διαπνοῆς, ὀνομαζομένης οὕτω τῆς δι’ ὅλου
<span class="lb" data-page="17b.319" data-line="7" id="l17b.319.7"></span>τοῦ σώματος ἐκ τῶν ἀρτηριῶν εἰς τοὐκτὸς φορὰς τοῦ πνεύματος,
<span class="lb" data-page="17b.319" data-line="8" id="l17b.319.8"></span>ὥσπερ τῆς διὰ τοῦ στόματος ἐκπνοῆς. ἔνιοι δὲ περὶ
<span class="lb" data-page="17b.319" data-line="9" id="l17b.319.9"></span>καύσου γενέσεως ἐνόμισαν εἶναι τὸν λόγον, οἷς οὐ πάνυ τι
<span class="lb" data-page="17b.319" data-line="10" id="l17b.319.10"></span>μαρτυρεῖν ἔφαμεν, τὸ ἀνίσχει τὸ καυσῶδες καὶ εὐθὺς ἀποκρίνει.
<span class="lb" data-page="17b.319" data-line="11" id="l17b.319.11"></span>μήτε γὰρ εὐθέως ἀποκρίνεσθαι κατὰ τοὺς καύσους,
<span class="lb" data-page="17b.319" data-line="12" id="l17b.319.12"></span>ἅπερ αὐτοί φασι δι’ ἐμέτων ἢ τῆς κάτω γαστρὸς ἐκκενοῦσθαι,
<span class="lb" data-page="17b.319" data-line="13" id="l17b.319.13"></span>μήτ’ ἀναγκαῖον εἶναι προσκεῖσθαί τι τῶν τοῦ καύσου
<span class="lb" data-page="17b.319" data-line="14" id="l17b.319.14"></span>συμπτωμάτων τῷ περὶ τῆς γενέσεως αὐτοῦ λόγῳ, τὴν δ’
<span class="lb" data-page="17b.319" data-line="15" id="l17b.319.15"></span>ἡμετέραν ἐξήγησιν ἀμείνονα τῆσδε φαμὲν εἶναι, πρῶτον μὲν
<span class="lb" data-page="17b.319" data-line="16" id="l17b.319.16"></span>ἐκ τοῦ τῶν ἐγκλημάτων τούτων ἐκτὸς εἶναι, δεύτερον δὲ
<span class="lb" data-page="17b.319" data-line="17" id="l17b.319.17"></span>κᾀκ  τὸ δόγμα πᾶν φαίνεσθαι διδασκόμενον ἐν τῷ λόγῳ
<span class="pb" data-page="17b.320" id="p17b.320"></span>
<span class="lb" data-page="17b.320" data-line="1" id="l17b.320.1"></span>περὶ τῆς εἴσω τε καὶ ἔξω φορᾶς τοῦ πνεύματος, ἣν ἀπεδείξαμεν
<span class="lb" data-page="17b.320" data-line="2" id="l17b.320.2"></span>ἐν τισὶν ἡμετέροις ὑπομνήμασιν, οὐ μόνον ἐν ταῖς
<span class="lb" data-page="17b.320" data-line="3" id="l17b.320.3"></span>διὰ τοῦ στόματος ἀναπνοαῖς, ἀλλὰ καὶ ταῖς καθ’ ὅλον τὸ
<span class="lb" data-page="17b.320" data-line="4" id="l17b.320.4"></span>σῶμα διαπνοαῖς γίνεσθαι, τινῶν μὲν ἕνεκα γενέσεως πνεύματος
<span class="lb" data-page="17b.320" data-line="5" id="l17b.320.5"></span>ψυχικοῦ, καθάπερ Ἀσκληπιάδης, ἐνίων δ’, ὡς Ἐρασίστρατος,
<span class="lb" data-page="17b.320" data-line="6" id="l17b.320.6"></span>οὐ τούτου μόνου, ἀλλὰ καὶ ζωτικοῦ, τινῶν δ’
<span class="lb" data-page="17b.320" data-line="7" id="l17b.320.7"></span>ἕνεκα θρέψεως τῶν πνευμάτων τούτων τὰς εἰσπνοὰς γίνεσθαι
<span class="lb" data-page="17b.320" data-line="8" id="l17b.320.8"></span>λεγόντων, ἀπορουμένων δ’ ἐν τῷ τὴν χρείαν ἀποδιδόναι
<span class="lb" data-page="17b.320" data-line="9" id="l17b.320.9"></span>τῆς ἐκπνοῆς ὁ Ἱπποκράτης, ὡς ἐδείξαμεν ἐν τοῖς
<span class="lb" data-page="17b.320" data-line="10" id="l17b.320.10"></span>προειρημένοις ὑπομνήμασιν, ἀληθῆ χρείαν οὐ μόνον τῆς διὰ
<span class="lb" data-page="17b.320" data-line="11" id="l17b.320.11"></span>τοῦ στόματος ἐκπνοῆς, ἀλλὰ καὶ τῆς καθ’ ὅλον τὸ σῶμα
<span class="lb" data-page="17b.320" data-line="12" id="l17b.320.12"></span>διῆλθεν ἐν τῷ προκειμένῳ λόγῳ. τοὺς δ’ ἐξηγησαμένους
<span class="lb" data-page="17b.320" data-line="13" id="l17b.320.13"></span>ἑτέρως μέμψασθαι δίκαιον, ἐπιλανθανομένους τίνος ἐξηγοῦνται
<span class="lb" data-page="17b.320" data-line="14" id="l17b.320.14"></span>βιβλίον. οὐ γὰρ ἂν εἰς ἄλλων ἀνδρῶν ὑπέσυρον τὸ
<span class="lb" data-page="17b.320" data-line="15" id="l17b.320.15"></span>δόγμα, τὴν ἀκολουθίαν ἀπολιπόντες ὧν Ἱπποκράτης ἠβουλήθη.
<span class="lb" data-page="17b.320" data-line="16" id="l17b.320.16"></span>σαφῶς γοῦν εἰπόντος αὐτοῦ τὰς σάρκας ὁλκοὺς ἐκ
<span class="lb" data-page="17b.320" data-line="17" id="l17b.320.17"></span>κοιλίας καὶ ἔξωθεν, ὃ διαφέρει πάμπολυ τοῦ νομίζειν, τῇ
<span class="lb" data-page="17b.320" data-line="18" id="l17b.320.18"></span>πρὸς τὸ κενούμενον ἀκολουθίᾳ τὴν ἐκ τῆς κοιλίας ἀνάδοσιν ﻿
<span class="pb" data-page="17b.321" id="p17b.321"></span>
<span class="lb" data-page="17b.321" data-line="1" id="l17b.321.1"></span>τῆς τροφῆς ἐν τῷ σώματι γίνεσθαι. πρῶτον μὲν ἐχρῆν
<span class="lb" data-page="17b.321" data-line="2" id="l17b.321.2"></span>ἐννοῆσαι μὴ μόνον ἑλκτικὴν τῶν οἰκείων εἶναι δύναμιν ἐν
<span class="lb" data-page="17b.321" data-line="3" id="l17b.321.3"></span>αὐταῖς, ἀλλὰ καὶ τῶν ἀλλοτρίων ἀποκριτικήν. ἕπεται γὰρ
<span class="lb" data-page="17b.321" data-line="4" id="l17b.321.4"></span>τοῦτο τοῖς ὑποθεμένοις προνοητικὴν εἶναι τὴν φύσιν τῆς
<span class="lb" data-page="17b.321" data-line="5" id="l17b.321.5"></span>τοῦ ζώου διαμονῆς, ὧν εἷς ἦν καὶ Ἐρασίστρατος, δεύτερον
<span class="lb" data-page="17b.321" data-line="6" id="l17b.321.6"></span>δέ τί ποτέ ἐστι τὸ τῆς ἐκκρίσεως δεόμενον εἰπεῖν. οὐ γὰρ
<span class="lb" data-page="17b.321" data-line="7" id="l17b.321.7"></span>δήπου τὸ αἷμα φήσουσιν ἐξ οὗ τρέφεται τὸ σῶμα. τούτων
<span class="lb" data-page="17b.321" data-line="8" id="l17b.321.8"></span>οὖν ἐκεῖνοι μὲν οὐδέτερον ἔπραξαν, ὁ δὲ Ἱπποκράτης ὡς
<span class="lb" data-page="17b.321" data-line="9" id="l17b.321.9"></span>ὑπὸ τῶν αἰσθήσει φαινομένων ἑκάτερον ἐναργῶς μαρτυρεῖται
<span class="lb" data-page="17b.321" data-line="10" id="l17b.321.10"></span>προειπὼν, ἐφεξῆς ἐπὶ τὴν χρείαν μετέβη τῆς καθ’ ὅλον
<span class="lb" data-page="17b.321" data-line="11" id="l17b.321.11"></span>τὸ σῶμα διαπνοῆς, τὴν τῆς γενέσεως ἀναγκαίαν αἰτίαν εἰπὼν
<span class="lb" data-page="17b.321" data-line="12" id="l17b.321.12"></span>τῶν λιγνυωδῶν περιττωμάτων. ἡ γάρ τοι κατὰ τὸ
<span class="lb" data-page="17b.321" data-line="13" id="l17b.321.13"></span>σῶμα τῶν ζώων θερμασία περιττώματα ποιεῖ τοιαῦτα
<span class="lb" data-page="17b.321" data-line="14" id="l17b.321.14"></span>συνεχοῦς κενώσεως δεόμενα. καὶ τοίνυν ἐν <span class="milestone ed2page" data-n="9.544" data-unit="ed2page" id="ed2page.9.544"></span>τῇ προκειμένῃ
<span class="lb" data-page="17b.321" data-line="15" id="l17b.321.15"></span>ῥήσει τὴν ὕλην τῆς τῶν περιττωμάτων γενέσεως
<span class="lb" data-page="17b.321" data-line="16" id="l17b.321.16"></span>ἐδείξαμεν. ὡς γὰρ ἡ πλείων θερμασία γεννᾶν αὐτὰ πέφυκεν,
<span class="lb" data-page="17b.321" data-line="17" id="l17b.321.17"></span>οὕτως καὶ ὗλαί τινες εἰσιν ἐπιτήδειοι πρὸς τὴν γένεσιν
<span class="lb" data-page="17b.321" data-line="18" id="l17b.321.18"></span>αὐτῶν, εὐλόγως οὖν ἐμνημόνευσε τῆς μελαίνης χολῆς. ἐμάθετε
<span class="pb" data-page="17b.322" id="p17b.322"></span>
<span class="lb" data-page="17b.322" data-line="1" id="l17b.322.1"></span>γὰρ τὴν γένεσιν αὐτῆς εἶναι διττὴν, ἔκ τε παχέος αἵματος
<span class="lb" data-page="17b.322" data-line="2" id="l17b.322.2"></span>καὶ τῆς ξανθῆς ὑπεροπτηθείσης. εἰ δέ γε περὶ καύσου
<span class="lb" data-page="17b.322" data-line="3" id="l17b.322.3"></span>γενέσεως ὁ λόγος ἦν αὐτῷ, μάτην ἂν ἐμέμνητο μελαίνης
<span class="lb" data-page="17b.322" data-line="4" id="l17b.322.4"></span>χολῆς, ὥστε κᾀκ τούτου δῆλον εἶναι τὴν ἡμετέραν
<span class="lb" data-page="17b.322" data-line="5" id="l17b.322.5"></span>ἐξήγησιν ἀληθεύειν τε ἅμα καὶ ὁμολογεῖν τοῖς Ἱπποκράτους
<span class="lb" data-page="17b.322" data-line="6" id="l17b.322.6"></span>δόγμασιν, τὴν δ’ ἐκείνων διαφέρεσθαι. <span class="milestone ed1page" data-n="5.521" data-unit="ed1page" id="ed1page.5.521"></span>τὴν δ’ αὐτὴν
<span class="lb" data-page="17b.322" data-line="7" id="l17b.322.7"></span>ταύτην ῥῆσιν εἴρηκε κατ’ ἄλλο μέρος τοῦ βιβλίου, ἡμεῖς
<span class="lb" data-page="17b.322" data-line="8" id="l17b.322.8"></span>αὐτοὶ προεξηγησάμεθα, καθ’ ἣν καὶ τοῦτο ἐλέγομεν, ὅτι τὸ
<span class="lb" data-page="17b.322" data-line="9" id="l17b.322.9"></span>πῖον, οὐ μόνον ἐπὶ τοῦ λιπαροῦ καὶ πιμελώδους εἰρῆσθαι
<span class="lb" data-page="17b.322" data-line="10" id="l17b.322.10"></span>χρὴ νομίζειν, ἀλλὰ κᾀπὶ τοῦ γλυκέος παντὸς, ὡς περιλαμβάνεσθαι
<span class="lb" data-page="17b.322" data-line="11" id="l17b.322.11"></span>τῷ λόγῳ καὶ τὸ μέλι καὶ τὸ σίραιον, ὅπερ ἕψημα
<span class="lb" data-page="17b.322" data-line="12" id="l17b.322.12"></span>καλοῦσιν οἱ κατὰ τὴν ἡμετέραν Ἀσίαν Ἕλληνες.
</p>
<span class="lb rule" data-page="17b.322" data-line="13" id="l17b.322.13"></span>
          </article>

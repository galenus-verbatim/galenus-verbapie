<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:6.4">
<span class="pb page1" data-page="17b.322" id="p17b.322"></span>
<span class="milestone ed1page page1" data-n="5.521" data-unit="ed1page" id="ed1page.5.521"></span>
<span class="milestone ed2page page1" data-n="9.544" data-unit="ed2page" id="ed2page.9.544"></span>
<span class="lb head" data-page="17b.322" data-line="14" id="l17b.322.14"></span>
            <blockquote class="quote lemma">
<span class="lb" data-page="17b.322" data-line="15" id="l17b.322.15"></span>Γνώμης, μνήμης, ὀδμῆς, τῶν ἄλλων καὶ πείνης, ὀργάνων
<span class="lb" data-page="17b.322" data-line="16" id="l17b.322.16"></span>ἄσκησις. πόνοι, σιτία, ποτὰ, ἀφροδίσια, μέτρια πάντα.
<span class="lb" data-page="17b.322" data-line="17" id="l17b.322.17"></span>ὁ ἐμψυχρότερος ἐν ψυχρῇ ὥρῃ καὶ χώρῃ ἐνθερμότερος
<span class="lb" data-page="17b.322" data-line="18" id="l17b.322.18"></span>ἔσται.
</blockquote>
<span class="lb rule" data-page="17b.322" data-line="19" id="l17b.322.19"></span>
            <span class="pb" data-page="17b.323" id="p17b.323"></span>
            <p>
<span class="lb" data-page="17b.323" data-line="1" id="l17b.323.1"></span>Ὅτι μὲν οὔθ’ ὁ κατὰ πάθος ψυχρότερος οὔθ’ ὁ δι’
<span class="lb" data-page="17b.323" data-line="2" id="l17b.323.2"></span>ἡλικίαν ἐν ψυχρᾷ χώρᾳ καὶ ὥρᾳ δύναται γενέσθαι θερμότερος
<span class="lb" data-page="17b.323" data-line="3" id="l17b.323.3"></span>συμπεφώνηται πᾶσι, καὶ διὰ τοῦτό γε οἱ περὶ τὸν Σαβῖνον
<span class="lb" data-page="17b.323" data-line="4" id="l17b.323.4"></span>ἐπὶ τῶν φύσει ψυχροτέρων ἀληθῆ τὸν λόγον εἶναί φασιν.
<span class="lb" data-page="17b.323" data-line="5" id="l17b.323.5"></span>οὐ μὴν οὐδ’ ἐπὶ τούτων ἁπλῶς ῥηθεὶς ἀληθής ἐστιν, ἄνευ
<span class="lb" data-page="17b.323" data-line="6" id="l17b.323.6"></span>διορισμοῦ τοιοῦδε. τὸ περιϊστάμενον ἔξωθεν ψυχρὸν ὅτι
<span class="lb" data-page="17b.323" data-line="7" id="l17b.323.7"></span>μὲν πυκνοῖ καὶ· ψύχει τὰ κατὰ τὸ δέρμα τῶν ἐναργῶς φαινομένων
<span class="lb" data-page="17b.323" data-line="8" id="l17b.323.8"></span>ἐστὶ, οὐ μὴν ὡσαύτως γε ἂν διατίθησι τὸ βάθος
<span class="lb" data-page="17b.323" data-line="9" id="l17b.323.9"></span>τοῦ σώματος, ἀλλ’ ὥσπερ ἐν ἀφορισμοῖς διώρισται κατ’
<span class="lb" data-page="17b.323" data-line="10" id="l17b.323.10"></span>ἐκεῖνον τὸν λόγον ἔνθα φησὶ, ἔστι δ’ ὅκου ἐπὶ τετάνου ἄνευ
<span class="lb" data-page="17b.323" data-line="11" id="l17b.323.11"></span>ἕλκεος νέῳ εὐσάρκῳ, θέρεος μέσου ψυχροῦ πολλοῦ κατάχυσις
<span class="lb" data-page="17b.323" data-line="12" id="l17b.323.12"></span>ἐπανάκλησιν θέρμης ποιεῖται, οὕτω καὶ νῦν ἐστιν ἡμῖν
<span class="lb" data-page="17b.323" data-line="13" id="l17b.323.13"></span>διωριστέον. τὸ γάρ τοι καταχεόμενον τοῦ σώματος ἡμῶν
<span class="lb" data-page="17b.323" data-line="14" id="l17b.323.14"></span>ψυχρὸν, ἤτοι δεικνεῖται περὶ τὸ βάθος, ὡς καὶ τὰ κατὰ
<span class="lb" data-page="17b.323" data-line="15" id="l17b.323.15"></span>τοῦτο μόρια παραπλησίως ψύξαι τοῖς ἐπιπολῆς, ἢ μόνα ψύχει
<span class="lb" data-page="17b.323" data-line="16" id="l17b.323.16"></span>τὰ κατὰ τὸ δέρμα. πρὸς μὲν οὖν τὸ βάθος ἐξικνούμενον
<span class="lb" data-page="17b.323" data-line="17" id="l17b.323.17"></span>ἐμψύχει τὰ κατὰ τοῦτο μόρια καὶ βλάβην οὐ σμικρὰν
<span class="lb" data-page="17b.323" data-line="18" id="l17b.323.18"></span>ἐργάζεται καθ’ ὅλον τὸ ζῶον. ἐκλυθείσης δ’ αὐτοῦ
<span class="pb" data-page="17b.324" id="p17b.324"></span>
<span class="lb" data-page="17b.324" data-line="1" id="l17b.324.1"></span>τῆς δυνάμεως ἐν τοῖς ἐπιπολῆς τοῦ σώματος μέρεσιν, οὐ
<span class="lb" data-page="17b.324" data-line="2" id="l17b.324.2"></span>μόνον οὐκ ἂν ἔτι ψύξει τὰ κατὰ βάθος, ἀλλὰ καὶ θερμότερα
<span class="lb" data-page="17b.324" data-line="3" id="l17b.324.3"></span>πολλῷ τῆς ἔμπροσθεν αὐτοῖς ὑπαρχούσης κράσεως
<span class="lb" data-page="17b.324" data-line="4" id="l17b.324.4"></span>ἀποδείξει. ὅσοι δὲ περὶ ἀραιὸν ἐχόντων τὸ δέρμα καὶ τὰς
<span class="lb" data-page="17b.324" data-line="5" id="l17b.324.5"></span>ὑπ’ αὐτὸ σάρκας, ἡγοῦνται τὸν λόγον αὐτῷ γεγονέναι πυκνουμένης
<span class="lb" data-page="17b.324" data-line="6" id="l17b.324.6"></span>τῆς ἐπιφανείας καὶ κατεχομένου τοῦ πρότερον
<span class="lb" data-page="17b.324" data-line="7" id="l17b.324.7"></span>ἐκκενουμένου θερμοῦ, λέγουσι μέν τι τῶν ἀληθῶν, οὐ μὴν
<span class="lb" data-page="17b.324" data-line="8" id="l17b.324.8"></span>ἐχρῆν αὐτοὺς ὑπολαμβάνειν εἰρῆσθαι τοὺς οὕτω διαπνεομένους
<span class="lb" data-page="17b.324" data-line="9" id="l17b.324.9"></span>καὶ ψυχροτέρους. μάλιστα μὲν γὰρ, ὡς ἐμάθετε, τοῖς
<span class="lb" data-page="17b.324" data-line="10" id="l17b.324.10"></span>ὑγροῖς καὶ θερμοῖς σώμασιν ὑπάρχει ταῦτα, δεύτερον δὲ
<span class="lb" data-page="17b.324" data-line="11" id="l17b.324.11"></span>τοῖς θερμοῖς, κᾂν χωρὶς ὑγρότητος ᾖ τοιαῦτα. τῶν ψυχρῶν
<span class="lb" data-page="17b.324" data-line="12" id="l17b.324.12"></span>δ’ οὐδὲν εὐδιαφόρητόν ἐστι, ἀλλ’ ἧττον μὲν τοῦτο
<span class="lb" data-page="17b.324" data-line="13" id="l17b.324.13"></span>πέπονθε τὰ ὑγρὰ, μᾶλλον δὲ τὰ ξηρὰ <span class="milestone ed2page" data-n="9.545" data-unit="ed2page" id="ed2page.9.545"></span>πλεονεκτεῖ
<span class="lb" data-page="17b.324" data-line="14" id="l17b.324.14"></span>δ’ ἀμφοῖν τὰ φύσει θερμά. κατὰ τοῦτο οὖν μοι δοκοῦσιν
<span class="lb" data-page="17b.324" data-line="15" id="l17b.324.15"></span>ἁμαρτάνειν.
</p>
<span class="lb rule" data-page="17b.324" data-line="16" id="l17b.324.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:6.5">
<span class="pb page1" data-page="17b.325" id="p17b.325"></span>
<span class="milestone ed1page page1" data-n="5.521" data-unit="ed1page" id="ed1page.5.521"></span>
<span class="milestone ed2page page1" data-n="9.545" data-unit="ed2page" id="ed2page.9.545"></span>
<span class="lb head" data-page="17b.325" data-line="1" id="l17b.325.1"></span>
            <blockquote class="quote lemma">
<span class="lb" data-page="17b.325" data-line="2" id="l17b.325.2"></span>Ὀδυνέων τὴν ἐγγύτατα κοιλίην καθαίρειν, αἵματός τε κοιλίην
<span class="lb" data-page="17b.325" data-line="3" id="l17b.325.3"></span>διαιρεῖν, καῦσις, τομὴ, θάλψις, ψύξις, πταρμὸς,
<span class="lb" data-page="17b.325" data-line="4" id="l17b.325.4"></span>φυτῶν χυμοὶ, ἐφ’ ὧν τὴν δύναμιν ἔχουσιν καὶ κυκεών.
<span class="lb" data-page="17b.325" data-line="5" id="l17b.325.5"></span>κακούργων, γάλα, σκόροδα, οἶνος ἀπεζεσμένος, ὄξος, ἅλες.
</blockquote>
<span class="lb rule" data-page="17b.325" data-line="6" id="l17b.325.6"></span>
            <p>
<span class="lb" data-page="17b.325" data-line="7" id="l17b.325.7"></span>Βοηθημάτων κατάλογον ἐνταῦθα πεποίηται καὶ σμικραῖς
<span class="lb" data-page="17b.325" data-line="8" id="l17b.325.8"></span>καὶ μεγάλαις ὀδύναις ἁρμοττόντων, ὥσπερ ἐν ἀφορισμοῖς
<span class="lb" data-page="17b.325" data-line="9" id="l17b.325.9"></span>ἔγραψε τῶν ἐν ὀφθαλμοῖς μόνον, ἔνθα φησὶν, ὀδύνας
<span class="lb" data-page="17b.325" data-line="10" id="l17b.325.10"></span>ὀφθαλμῶν ἀκρητοποσίη ἢ λουτρὸν ἢ πυρίη ἢ φλεβοτομίη
<span class="lb" data-page="17b.325" data-line="11" id="l17b.325.11"></span>ἢ φαρμακείη λύει. προσέθηκέ τινα νῦν βοηθήματα
<span class="lb" data-page="17b.325" data-line="12" id="l17b.325.12"></span>ταῖς ἐπὶ τῶν ὀφθαλμῶν ὀδύναις ἀνάρμοστα. τὸ μὲν οὖν
<span class="lb" data-page="17b.325" data-line="13" id="l17b.325.13"></span>ἁπάντων πρῶτον εἰρημένον ἐν τῷ προκειμένῳ λόγῳ κάθαρσίς
<span class="lb" data-page="17b.325" data-line="14" id="l17b.325.14"></span>ἐστιν, ἣν  φιλονίκη  ἐρεθίζουσι, μήτ’
<span class="lb" data-page="17b.325" data-line="15" id="l17b.325.15"></span>ἀνοήση  βοηθήματα τελέως ἐξηγησάμεθα καθ’ ὅν τινα
<span class="lb" data-page="17b.325" data-line="16" id="l17b.325.16"></span>τρόπον ἔγραψεν. περὶ δὲ τῶν ἐφεξῆς λεγομένων πρώτη
<span class="lb" data-page="17b.325" data-line="17" id="l17b.325.17"></span>καῦσίς ἐστι παραλαμβανομένη κατὰ τὰ μεγάλα πεπονθότα ﻿
<span class="pb" data-page="17b.326" id="p17b.326"></span>
<span class="lb" data-page="17b.326" data-line="1" id="l17b.326.1"></span>διὰ κακοχυμίαν πολλὴν, ὡς ἐπὶ τῶν κακοηθεστάτων ἑλκῶν
<span class="lb" data-page="17b.326" data-line="2" id="l17b.326.2"></span>γίνεται, ποτὲ μὲν ἄντικρυς διαπύροις σιδήροις καιόντων
<span class="lb" data-page="17b.326" data-line="3" id="l17b.326.3"></span>ἡμῶν αὐτὰ, ποτὲ δὲ φαρμάκοις καυστικοῖς. ἐφεξῆς δὲ τῇ
<span class="lb" data-page="17b.326" data-line="4" id="l17b.326.4"></span>κατακαύσει γέγραπται τομὴ, παύουσα καὶ αὐτὴ τὰς ὀδύνας,
<span class="lb" data-page="17b.326" data-line="5" id="l17b.326.5"></span>τῶν ἤδη πῦον ἐχόντων πολὺ μορίων ἐπὶ φλεγμοναῖς μεγάλαις
<span class="lb" data-page="17b.326" data-line="6" id="l17b.326.6"></span>προηγησαμέναις, εἶθ’ ἑξῆς θάλψις, ἐν λουτροῖς τε
<span class="lb" data-page="17b.326" data-line="7" id="l17b.326.7"></span>δηλονότι καὶ πυριάσεσι γινομένη. προηκηκόατε δ’ ἤδη τὰς
<span class="lb" data-page="17b.326" data-line="8" id="l17b.326.8"></span>ὕλας τῶν πυριάσεων, ἐφ’ ὦν τε προσήκει κεχρῆσθαι διαθέσεων
<span class="lb" data-page="17b.326" data-line="9" id="l17b.326.9"></span>ὀδύνην ἐπιφερουσῶν, οἶον ἐπὶ μὲν τῶν κατὰ θώρακα,
<span class="lb" data-page="17b.326" data-line="10" id="l17b.326.10"></span>δι’ ὦν αὐτὸς εἶπεν ἐν τῷ περὶ διαίτης ὀξέων. ἐπὶ δὲ τῶν
<span class="lb" data-page="17b.326" data-line="11" id="l17b.326.11"></span>ὀφθαλμῶν διὰ σπόγγου μαλθακοῦ, μὴ φέροντος τοῦ μορίου
<span class="lb" data-page="17b.326" data-line="12" id="l17b.326.12"></span>τὰς διὰ τῶν μαρσίππων τε καὶ καταπλασμάτων θάλψεις,
<span class="lb" data-page="17b.326" data-line="13" id="l17b.326.13"></span>ἀλλὰ καὶ ἡ δι’ ἐλαίου κατάντλησις ἐπί τε τῶν μέσων τοῦ
<span class="lb" data-page="17b.326" data-line="14" id="l17b.326.14"></span>σώματος καὶ τῆς κεφαλῆς ἴαμα πόνων ἐστὶ θάλψις οὖσα,
<span class="lb" data-page="17b.326" data-line="15" id="l17b.326.15"></span>καὶ ἡ δι’ ὕδατος ἐπὶ τῶν κώλων, καὶ συνεχεστάτη καὶ
<span class="lb" data-page="17b.326" data-line="16" id="l17b.326.16"></span>πλείστη χρῆσις ἐπὶ τῶν ὀδυνωμένων μορίων, ἣ διὰ τῆς
<span class="lb" data-page="17b.326" data-line="17" id="l17b.326.17"></span>θάλψεως γίνεται τοῖς ἰατροῖς, ἐπειδὴ καὶ τὰ τεταμένα
<span class="lb" data-page="17b.326" data-line="18" id="l17b.326.18"></span>χαλᾷ καὶ τὰ πεπληρωμένα κενοῖ καὶ τὰ κατεψυγμένα θερμαίνει.
<span class="pb" data-page="17b.327" id="p17b.327"></span>
<span class="lb" data-page="17b.327" data-line="1" id="l17b.327.1"></span>τῇ ψύξει δὲ σπανιώτερον ἐπὶ τῶν ὀδυνωμένων χρώμεθα,
<span class="lb" data-page="17b.327" data-line="2" id="l17b.327.2"></span>πυκνούσῃ μὲν τὴν ἐκτὸς ἐπιφάνειαν αὐτῶν καὶ διὰ
<span class="lb" data-page="17b.327" data-line="3" id="l17b.327.3"></span>τοῦτο τὰς διαπνοὰς εἰργούσῃ, τεινούσῃ δὲ μᾶλλον τὰ τεταμένα.
<span class="lb" data-page="17b.327" data-line="4" id="l17b.327.4"></span>μόνας οὖν τὰς θερμὰς δυσκρασίας, ὅσαι χωρὶς πλήθους
<span class="lb" data-page="17b.327" data-line="5" id="l17b.327.5"></span>συνίστανται, ψύξις ἰάσεται, καθάπερ ἐπὶ τῶν ἐξ ἐγκαύσεως
<span class="lb" data-page="17b.327" data-line="6" id="l17b.327.6"></span>ὀδυνωμένων τὴν κεφαλὴν ἢ διακαιομένων ὑπὸ πυρετοῦ.
<span class="lb" data-page="17b.327" data-line="7" id="l17b.327.7"></span>καταντλοῦντες οὖν αὐτὴν ῥοδίνῳ ψυχρῷ θεραπεύομεν τὸ
<span class="lb" data-page="17b.327" data-line="8" id="l17b.327.8"></span>σύμπτωμα καὶ τῶν ἐρυσιπελάτων τὰ δι’ ὑπερβάλλουσαν θερμασίαν
<span class="lb" data-page="17b.327" data-line="9" id="l17b.327.9"></span>ὀδυνῶντα  καὶ ποδάγρας ὡσαύτως ἐφ’ ὦν τὸ
<span class="lb" data-page="17b.327" data-line="10" id="l17b.327.10"></span>ῥεῦμα χολῶδές τε ἢ θερμόν. ἐφεξῆς δὲ τοῖς εἰρημένοις γέγραπται,
<span class="lb" data-page="17b.327" data-line="11" id="l17b.327.11"></span>φυτῶν χυμοὶ ἐφ’ ὦν τὴν δύναμιν ἔχουσιν. ἧς
<span class="lb" data-page="17b.327" data-line="12" id="l17b.327.12"></span>πάλιν λέξεως ἡ διάνοιά μοι δοκεῖ τοιαύτη τις ὑπάρχειν,
<span class="lb" data-page="17b.327" data-line="13" id="l17b.327.13"></span>ὀδυνῶν ἰάματά σοι γενήσεταί ποτε καὶ οἱ τῶν φυτῶν χυμοί.
<span class="lb" data-page="17b.327" data-line="14" id="l17b.327.14"></span>ταῦτα δ’ ἔστι πάμπολλα, τὰ μὲν ὑγρὰ διαμένοντα, τὰ
<span class="lb" data-page="17b.327" data-line="15" id="l17b.327.15"></span>δὲ πηγνύμενα. πρῶτον<span class="milestone ed2page" data-n="9.546" data-unit="ed2page" id="ed2page.9.546"></span> μὲν τὸ ἔλαιον ἤδη παμπόλλον
<span class="lb" data-page="17b.327" data-line="16" id="l17b.327.16"></span>χρείαν ἡμῖν εἰς τὰς ὀδυνομένων ἰάσεις τε καὶ παρηγορήσεις
<span class="lb" data-page="17b.327" data-line="17" id="l17b.327.17"></span>παρέχει θερμὸν προσφερόμενον, εἶθ’ ἑξῆς ἄλλα
<span class="lb" data-page="17b.327" data-line="18" id="l17b.327.18"></span>πολλὰ τούτου πολὺ μᾶλλον θερμαίνοντα, δάφνινον, κέδρινον,
<span class="pb" data-page="17b.328" id="p17b.328"></span>
<span class="lb" data-page="17b.328" data-line="1" id="l17b.328.1"></span>κίκινον, σινάπινον, ῥαφάνινον, ὑγρὰ μὲν ταῦτα, πεπηγότα
<span class="lb" data-page="17b.328" data-line="2" id="l17b.328.2"></span>δὲ τὰ μὲν μᾶλλον τὰ δὲ ἦττον, αἵ τε ῥητίναι καὶ μάλιστ’
<span class="lb" data-page="17b.328" data-line="3" id="l17b.328.3"></span>αὐτῶν αἱ αὐτόῤῥυτοι καλούμεναι, θαψία τε καὶ εὐφόρβιον,
<span class="lb" data-page="17b.328" data-line="4" id="l17b.328.4"></span>οἵ τε ὀποὶ πάντες, ὁ Κυρηναῖος, ὁ Παρθικὸς, ὁ Ἀσσύριος,
<span class="lb" data-page="17b.328" data-line="5" id="l17b.328.5"></span>ὁ σαγαπηνὸς, ὁ ἐκ τῶν τιθυμάλλων, ὁ ἐκ τοῦ πάνακος
<span class="lb" data-page="17b.328" data-line="6" id="l17b.328.6"></span>ὁ ἰδίως ὀποπάναξ καλούμενος. ἐκ τοῦδε τοῦ γένους ἐστὶ
<span class="lb" data-page="17b.328" data-line="7" id="l17b.328.7"></span>καὶ ἡ χαλβάνη καὶ ἄλλα πολλὰ περὶ ὦν ἔμαθες ἐν ταῖς
<span class="lb" data-page="17b.328" data-line="8" id="l17b.328.8"></span>τῶν ἁπλῶν φαρμάκων δυνάμεσιν. ἐάν τε γὰρ ὀπὸς ᾖ τινος,
<span class="lb" data-page="17b.328" data-line="9" id="l17b.328.9"></span>ἐάν τε χυλὸς, ἐν τῇ τῶν χυμῶν προσηγορίᾳ περιλαμβάνεται.
<span class="lb" data-page="17b.328" data-line="10" id="l17b.328.10"></span>τούτου τοίνυν τοῦ γένους ἔσται καὶ ἡ ὑγρὰ πίττα
<span class="lb" data-page="17b.328" data-line="11" id="l17b.328.11"></span>καὶ τὸ πίσσανον ὀνομαζόμενον, ἔτι δὲ καὶ τὸ κατὰ τὴν
<span class="lb" data-page="17b.328" data-line="12" id="l17b.328.12"></span>Κιλικίαν καπέλαιον, ἕτερά τε μυρία τὰ μὲν ἐκ βοτανῶν, τὰ
<span class="lb" data-page="17b.328" data-line="13" id="l17b.328.13"></span>δ’ ἐκ θάμνων, τὰ δ’ ἐκ δένδρων γινόμενα, καθ’ ὦν ὄνομα
<span class="lb" data-page="17b.328" data-line="14" id="l17b.328.14"></span>κοινόν ἐστι τὸ φυτὸν, οὗ νῦν Ἱπποκράτης ἐμνημόνευσε,
<span class="lb" data-page="17b.328" data-line="15" id="l17b.328.15"></span>φυτῶν χυμοί. προσέθηκε δ’ αὐτοῖς, ἐφ’ ὧν δύναμιν ἔχουσιν,
<span class="lb" data-page="17b.328" data-line="16" id="l17b.328.16"></span>ἀσαφῆ διὰ συντομίαν τὸν λόγον ἐργασάμενος. εἰκότως τοιγαροῦν
<span class="lb" data-page="17b.328" data-line="17" id="l17b.328.17"></span>οἱ ἐξηγηταὶ διηνέχθησαν, ἄλλοι ἄλλως οὐ μόνον
<span class="lb" data-page="17b.328" data-line="18" id="l17b.328.18"></span>ἐξηγησάμενοι τὴν λέξιν, ἀλλὰ καὶ μεταγράψαντες. ὅπως
<span class="pb" data-page="17b.329" id="p17b.329"></span>
<span class="lb" data-page="17b.329" data-line="1" id="l17b.329.1"></span><span class="milestone ed1page" data-n="5.522" data-unit="ed1page" id="ed1page.5.522"></span>οὖν μὴ γράφοιμι πολλὰ, καταλιπὼν αὐτοὺς ἃ δοκεῖ
<span class="lb" data-page="17b.329" data-line="2" id="l17b.329.2"></span>μοι πιθανώτατα εἶναι, ταῦτα ἐρῶ μόνα. τῶν τοίνυν φαρμάκων
<span class="lb" data-page="17b.329" data-line="3" id="l17b.329.3"></span>ὅσα πραΰνειν τὰς ὀδύνας πέφυκεν, ὥσπερ ἄλλο πρὸς
<span class="lb" data-page="17b.329" data-line="4" id="l17b.329.4"></span>ἄλλην διάθεσιν, οὕτω καὶ πρὸς μόριον ἄλλο δύναμιν ἔχει.
<span class="lb" data-page="17b.329" data-line="5" id="l17b.329.5"></span>μακροτέρου δ’ ὄντος ἢ καθ’ ὑπόμνημα τοῦ λόγου, διὰ παραδειγμάτων
<span class="lb" data-page="17b.329" data-line="6" id="l17b.329.6"></span>ὀλίγων αὐτὸν ἐπιδραμεῖν ἔγνωκα. τὸ μὲν οὖν
<span class="lb" data-page="17b.329" data-line="7" id="l17b.329.7"></span>τὰς ὀδυνηρὰς διαθέσεις μὴ πάσας δεῖσθαι τῶν αὐτῶν φαρμάκων,
<span class="lb" data-page="17b.329" data-line="8" id="l17b.329.8"></span>ἔστω σοι παράδειγμα τόδε. δακνωδῶν ὑγρῶν ἐν μὲν
<span class="lb" data-page="17b.329" data-line="9" id="l17b.329.9"></span>τοῖς ἐντέροις περιεχομένων, τὰ περικλύζοντα πρότερον ἐνιέντες,
<span class="lb" data-page="17b.329" data-line="10" id="l17b.329.10"></span>ὦν ἐστὶ καὶ μελίκρατον καὶ πτισσάνης χυλὸς, ὅταν ἐκκριθείη
<span class="lb" data-page="17b.329" data-line="11" id="l17b.329.11"></span>ταῦτα, τὰ πρᾳΰνοντα τὰς δήξεις ἐπενίεμεν, ὅσα τε
<span class="lb" data-page="17b.329" data-line="12" id="l17b.329.12"></span>ἐμπλάττεσθαι καὶ περιπλάττεσθαι δύναται τῇ τῶν ἐντέρων
<span class="lb" data-page="17b.329" data-line="13" id="l17b.329.13"></span>ἐπιπολῇ, ἃ κωλύουσιν προσπίπτειν τοὺς καταφερομένους
<span class="lb" data-page="17b.329" data-line="14" id="l17b.329.14"></span>ἄνωθεν εἰς αὐτὰ δάκνοντας χυμοὺς, ἐδέσματά τε δίδομεν
<span class="lb" data-page="17b.329" data-line="15" id="l17b.329.15"></span>αὐτοῖς εὔχυμά τε καὶ ὅσα δύσφθαρτα. κατὰ δὲ τὴν ἄνω
<span class="lb" data-page="17b.329" data-line="16" id="l17b.329.16"></span>κοιλίαν καὶ μάλιστ’ αὐτῆς κατὰ τὸ στόμα τοιούτων περιεχομένων
<span class="lb" data-page="17b.329" data-line="17" id="l17b.329.17"></span>χυμῶν ἐμεῖν μὲν πρῶτον αὐτοὺς κελεύομεν. εἰ δὲ
<span class="lb" data-page="17b.329" data-line="18" id="l17b.329.18"></span>δυσεμεῖς εἶεν, ἔλαιον ἢ ὑδρέλαιον ἤ τι τοιοῦτον καταῤῥοφῆσαι
<span class="pb" data-page="17b.330" id="p17b.330"></span>
<span class="lb" data-page="17b.330" data-line="1" id="l17b.330.1"></span>δίδομεν, ἐφ’ ᾦ τῶν ἐμέτων γενομένων ἔξωθεν μὲν ἐπιτίθεμεν
<span class="lb" data-page="17b.330" data-line="2" id="l17b.330.2"></span>τῶν στυφόντων τὶ καὶ δυσωδῶν, ἔνδοθεν τροφὰς
<span class="lb" data-page="17b.330" data-line="3" id="l17b.330.3"></span>εὐχύμους τε ἅμα καὶ δυσφθάρτους καί τι καὶ στῦφον ἐχούσας.
<span class="lb" data-page="17b.330" data-line="4" id="l17b.330.4"></span>τοῖς δ’ ὀφθαλμοῖς τοιούτων ἐν ὅλῳ τῷ σώματι προκαθαίρομεν.
<span class="lb" data-page="17b.330" data-line="5" id="l17b.330.5"></span>εἰ δ’ αἵματος πλῆθος, ἐπὶ τὴν ἐν ἀγκῶνι
<span class="lb" data-page="17b.330" data-line="6" id="l17b.330.6"></span>φλέβα τὴν ἔξωθεν ἣν ὠμιαίαν καλοῦσιν ἥκομεν, εἶθ’ ἑξῆς
<span class="lb" data-page="17b.330" data-line="7" id="l17b.330.7"></span>φαρμάκῳ χρώμεθα τῶν ἁπαλωτάτων τέ τινι καὶ ἀδηκτοτάτων,
<span class="lb" data-page="17b.330" data-line="8" id="l17b.330.8"></span>ἐφ’ ᾦ νηστεύσαντα δι’ ὅλης τῆς ἡμέρας εἰς ἑσπέραν
<span class="lb" data-page="17b.330" data-line="9" id="l17b.330.9"></span>ἐπὶ λουτρὸν ἄγομεν. εἰ δὲ μήτε καθάρσεως δέοιτο μήτε
<span class="lb" data-page="17b.330" data-line="10" id="l17b.330.10"></span>φλεβοτομίας, τοῖς τ’ εἰρημένοις φαρμάκοις καὶ τῷ λουτρῷ
<span class="lb" data-page="17b.330" data-line="11" id="l17b.330.11"></span>μετ’ αὐτὰ, καθάπερ ἴστε, τὰς τοιαύτας ὀδύνας ἐξιώμεθα,
<span class="lb" data-page="17b.330" data-line="12" id="l17b.330.12"></span>μήτε ταῖς κατὰ γαστέρα δήξεσι τῶν κολλυρίων ἐνιέντες τι,
<span class="lb" data-page="17b.330" data-line="13" id="l17b.330.13"></span>μήτε τοῖς ὀφθαλμοῖς τράγου χυλὸν ἢ στέαρ αἰγὸς ἢ κηρωτὴν
<span class="lb" data-page="17b.330" data-line="14" id="l17b.330.14"></span>ἄδηκτον ἤ τι τῶν ἄλλων ὅσα διὰ τῆς ἕδρας
<span class="lb" data-page="17b.330" data-line="15" id="l17b.330.15"></span><span class="milestone ed2page" data-n="9.547" data-unit="ed2page" id="ed2page.9.547"></span>ἐνίεμεν. ἀρκέσει ταῦθ’ ὡς ἐπὶ παραδείγματος εἰρῆσθαι
<span class="lb" data-page="17b.330" data-line="16" id="l17b.330.16"></span>πρὸς ἔνδειξιν τοῦ τὴν αὐτὴν διάθεσιν οὐ τῶν αὐτῶν δεῖσθαι ﻿
<span class="pb" data-page="17b.331" id="p17b.331"></span>
<span class="lb" data-page="17b.331" data-line="1" id="l17b.331.1"></span>βοηθημάτων, ὅταν ἐν διαφέρουσι γένηται αὐτοῖς. ἐπιδεῖξαι
<span class="lb" data-page="17b.331" data-line="2" id="l17b.331.2"></span>γὰρ πρόκειται κατὰ τίνα διάνοιαν ὁ Ἱπποκράτης εἶπε,
<span class="lb" data-page="17b.331" data-line="3" id="l17b.331.3"></span>φυτῶν χυμοὶ ἐφ’ ὧν δύναμιν ἔχουσι. τὸ γὰρ ἐφ’ ὧν ἤτοι
<span class="lb" data-page="17b.331" data-line="4" id="l17b.331.4"></span>μορίων ἢ διαθέσεων ἢ τρόπων χρήσεως ἀναγκαῖόν ἐστιν
<span class="lb" data-page="17b.331" data-line="5" id="l17b.331.5"></span>ἀκοῦσαι. λέγω δὲ τρόπους χρήσεως, ὅταν ἤτοι τὴν αἰτίαν
<span class="lb" data-page="17b.331" data-line="6" id="l17b.331.6"></span>αὐτήν τις ἐκκόπτῃ, δι’ ἣν ὀδυνᾶται τὸ πεπονθὸς μόριον,
<span class="lb" data-page="17b.331" data-line="7" id="l17b.331.7"></span>ἤτοι τὸ γεννώμενον ἐξ αὐτῆς φυσῶδες πνεῦμα διαφορῇ.
<span class="lb" data-page="17b.331" data-line="8" id="l17b.331.8"></span>καὶ τοῦτ’ αὐτὸ ποιεῖ διττῶς, ἢ λεπτύνων αὐτοῦ τὸ παχὺ
<span class="lb" data-page="17b.331" data-line="9" id="l17b.331.9"></span>καὶ φυσῶδες ἢ ἀραιῶν τὸ περιέχον αὐτὸ σῶμα. καὶ μέντοι
<span class="lb" data-page="17b.331" data-line="10" id="l17b.331.10"></span>καὶ περὶ ταῦτα τρόπος ἕτερός ἐστιν ἀνωδυνίας ποιητικὸς
<span class="lb" data-page="17b.331" data-line="11" id="l17b.331.11"></span>ἐκ τοῦ ναρκοῦσθαι τὴν αἴσθησιν γινόμενος, ἐφ’ οὗ καὶ
<span class="lb" data-page="17b.331" data-line="12" id="l17b.331.12"></span>συνέσεώς ἐστιν οὐ τῆς τυχούσης μίξαι τῷ ναρκωτικῷ
<span class="lb" data-page="17b.331" data-line="13" id="l17b.331.13"></span>τἄλλα καὶ μὴ μόνῳ χρήσασθαι. τίς γὰρ οὐκ οἶδεν ἐν τῷ
<span class="lb" data-page="17b.331" data-line="14" id="l17b.331.14"></span>Φιλωνείῳ φαρμάκῳ τὴν μὲν τῆς ὀδύνης παῦλαν ἡ τῆς αἰσθήσεως
<span class="lb" data-page="17b.331" data-line="15" id="l17b.331.15"></span>νάρκη ποιεῖ, τὰ δὲ ἐργαζόμενα ταύτην ἐστὶν ὁτὲ
<span class="lb" data-page="17b.331" data-line="16" id="l17b.331.16"></span>τοῦ μήκωνος ὀπὸς καὶ τὸ τοῦ ὑοσκυάμου σπέρμα, ταῦτα δ’
<span class="lb" data-page="17b.331" data-line="17" id="l17b.331.17"></span>εἰ μόνα προσενεχθείη, παντάπασιν μὲν ὀλίγα δοθέντα
<span class="lb" data-page="17b.331" data-line="18" id="l17b.331.18"></span>τὴν ὀδύνην οὐ δυνήσεται παύειν· εἰ δ’ ἐν ᾧ μέτρῳ ληφθέντα
<span class="pb" data-page="17b.332" id="p17b.332"></span>
<span class="lb" data-page="17b.332" data-line="1" id="l17b.332.1"></span>παῦσαι δύναται, τοῦτ’ ἔχοι τὸ μέτρον, οὐ σμικρὰν
<span class="lb" data-page="17b.332" data-line="2" id="l17b.332.2"></span>βλάβην ἐργάζεται κατὰ τὸ πάσχον μόριον. ἵν’ οὖν μήτε
<span class="lb" data-page="17b.332" data-line="3" id="l17b.332.3"></span>μεγάλως αὐτὸ βλάψῃ καὶ ναρκώσῃ τὴν αἴσθησιν, ἡ τῶν ἄλλων
<span class="lb" data-page="17b.332" data-line="4" id="l17b.332.4"></span>φαρμάκων μίξις εὑρέθη τῷ Φίλωνι. τίς δέ ἐστιν ἡ
<span class="lb" data-page="17b.332" data-line="5" id="l17b.332.5"></span>μέθοδος ᾗ χρώμενος ἄν τις ἐπὶ τὴν τοιαύτην ἥκοι κατασκευὴν
<span class="lb" data-page="17b.332" data-line="6" id="l17b.332.6"></span>τῶν φαρμάκων, ἐν τοῖς περὶ συνθέσεως αὐτῶν εἴρηται.
<span class="lb" data-page="17b.332" data-line="7" id="l17b.332.7"></span>περὶ μὲν δὴ τούτων ἱκανὰ καὶ ταῦτα, θεασώμεθα
<span class="lb" data-page="17b.332" data-line="8" id="l17b.332.8"></span>δὲ περὶ τῶν ἐφεξῆς εἰρημένων ὧν ἡγεῖται πρῶτος γεγραμμένος
<span class="lb" data-page="17b.332" data-line="9" id="l17b.332.9"></span>ὁ κυκεών. ὅτι μὲν οὖν οἶνος ὀδύνας ὀφθαλμῶν ὅσαι
<span class="lb" data-page="17b.332" data-line="10" id="l17b.332.10"></span>δι’ ἔμφραξιν γίνονται παύει, διὰ τῶν εἰς τοὺς ἀφορισμοὺς
<span class="lb" data-page="17b.332" data-line="11" id="l17b.332.11"></span>ὑπομνημάτων ἐμάθετε. νῦν δὲ καὶ περὶ τῶν ἄλλων, ὅσαι
<span class="lb" data-page="17b.332" data-line="12" id="l17b.332.12"></span>κατὰ τὸν αὐτὸν λόγον γίνονται, ποτὲ μὲν διὰ πάχος αἵματος,
<span class="lb" data-page="17b.332" data-line="13" id="l17b.332.13"></span>ποτὲ διὰ ψύξιν, ἀναμνήσθητε πολλάκις ἑωρακότες ἐπί
<span class="lb" data-page="17b.332" data-line="14" id="l17b.332.14"></span>τε τῶν κατὰ κοιλίαν ὀδυνῶν, ἐπί τε τῆς καλουμένης ἡμικραίρας,
<span class="lb" data-page="17b.332" data-line="15" id="l17b.332.15"></span>οἶνον ἀκρατέστερον αὐτίκα μὲν ὠφελήσαντα σαφῶς,
<span class="lb" data-page="17b.332" data-line="16" id="l17b.332.16"></span>ὕπνου δὲ ἐπιγενομένου τελέως παύσαντα· τεθέασθέ
<span class="lb" data-page="17b.332" data-line="17" id="l17b.332.17"></span>με διδόντα οἶνον οὐκ εὐθέως νήστει, ἀλλ’ ἐπὶ τροφῇ. νῦν
<span class="pb" data-page="17b.333" id="p17b.333"></span>
<span class="lb" data-page="17b.333" data-line="1" id="l17b.333.1"></span>δὲ ὁ Ἱπποκράτης ἔμιξεν ἀμφότερα καὶ τὴν τροφὴν καὶ τὸ
<span class="lb" data-page="17b.333" data-line="2" id="l17b.333.2"></span>πόμα. τοιοῦτον γάρ τι πρᾶμά ἐστιν ὁ κυκεὼν, ὡς καὶ παρ’
<span class="lb" data-page="17b.333" data-line="3" id="l17b.333.3"></span>Ὁμήρου μεμαθήκατε. μιγνύντων μὲν ἄλλα τῷ οἴνῳ, κοινὸν
<span class="lb" data-page="17b.333" data-line="4" id="l17b.333.4"></span>δ’ ἐχόντων ἁπάντων αὐτόν. ἴσως καί τι τὸ μετ’ ἀλφίτων
<span class="lb" data-page="17b.333" data-line="5" id="l17b.333.5"></span>μὲν εἶναι τὸν οἶνον. ἐξ ἀνάγκης δὲ καί τι ἄλλο ἐκ τοῦ
<span class="lb" data-page="17b.333" data-line="6" id="l17b.333.6"></span>κυκεὼν ὀνόματος ἀξιώσει τις δηλοῦσθαι τοὺς παλαιούς,
<span class="lb" data-page="17b.333" data-line="7" id="l17b.333.7"></span>οὕτω μᾶλλον ἐπιδεικνὺς κεχρῆσθαι τῇ προσηγορίᾳ. χρῆσθαι
<span class="lb" data-page="17b.333" data-line="8" id="l17b.333.8"></span>δέ ποτε καὶ τροφῆς χωρὶς οἴνῳ τῶν οὕτως ἀλγούντων τινὰ
<span class="lb" data-page="17b.333" data-line="9" id="l17b.333.9"></span>κελεύσας ἕνεκα τοῦ βεβαιῶσαί μου τὴν ὑπόληψιν, ἐθεασάμην
<span class="lb" data-page="17b.333" data-line="10" id="l17b.333.10"></span>ὡς προσεδόκησα παροξυνθέντα θερμῶν ἀτμῶν πολλῶν
<span class="lb" data-page="17b.333" data-line="11" id="l17b.333.11"></span>ἀθρόως ἀναδραμόντων ἐπὶ τὸν πεπονθότα τόπον, ἐφ’ οἷς
<span class="lb" data-page="17b.333" data-line="12" id="l17b.333.12"></span>ἀνώμαλός τε ἅμα δυσκρασία καὶ πλήρωσις ἠκολούθησε
<span class="lb" data-page="17b.333" data-line="13" id="l17b.333.13"></span>τοῦ μέρους. ἐπιδέδεικται δὲ ἡμῖν ἡ μὲν πλήρωσις τῷ
<span class="lb" data-page="17b.333" data-line="14" id="l17b.333.14"></span>διατείνειν πάντῃ τὰ σώματα ὀδύνας ἐργαζομένη τοῖς ἀσθενέσιν,
<span class="lb" data-page="17b.333" data-line="15" id="l17b.333.15"></span>ἡ δ’ ἀνώμαλος δυσκρασία διὰ τό τινα μὲν ἔτι κατὰ
<span class="lb" data-page="17b.333" data-line="16" id="l17b.333.16"></span>φύσιν ἔχειν μόρια, τινὰ δὲ ὁμιλεῖν αὐτοῖς ἐψυγμένα. γίνεται
<span class="lb" data-page="17b.333" data-line="17" id="l17b.333.17"></span>γὰρ ἐν τούτοις ἐκ τῶν παρὰ φύσιν ἐχόντων εἰς τὰ
<span class="lb" data-page="17b.333" data-line="18" id="l17b.333.18"></span>κατὰ φύσιν ἔχοντα διάδοσις τῆς ψύξεως ἀνιαρά. τὰ δὲ
<span class="pb" data-page="17b.334" id="p17b.334"></span>
<span class="lb" data-page="17b.334" data-line="1" id="l17b.334.1"></span>ὅλα ψυχθέντα καὶ ὡς <span class="milestone ed2page" data-n="9.548" data-unit="ed2page" id="ed2page.9.548"></span>ἂν εἴποι τις ἑκτικὴν κτησάμενα
<span class="lb" data-page="17b.334" data-line="2" id="l17b.334.2"></span>τὴν τοιαύτην κράσιν, οὐκ ὀδυνᾶται. τὴν γὰρ φύσιν,
<span class="lb" data-page="17b.334" data-line="3" id="l17b.334.3"></span>φησὶ, διαλλασσαμένοισι καὶ διαφθειρομένοισιν αἱ ὀδύναι
<span class="lb" data-page="17b.334" data-line="4" id="l17b.334.4"></span>γίνονται, οὐ διηλλαγμένοις οὐδὲ διεφθαρμένοις ἤδη. τὸν
<span class="lb" data-page="17b.334" data-line="5" id="l17b.334.5"></span>μὲν οἶνον αὐτός τε προσεδόκησα βλάψειν ἄνευ τῆς τροφῆς
<span class="lb" data-page="17b.334" data-line="6" id="l17b.334.6"></span>πινόμενον, ἥ τε πεῖρα μαρτυρήσασα βεβαιοτέραν μοι τὴν πίστιν
<span class="lb" data-page="17b.334" data-line="7" id="l17b.334.7"></span>εἰργάσατο. κυκεὼν δ’ οὐκ ἂν βλάψειεν ἔχων ἐν αὑτῷ
<span class="lb" data-page="17b.334" data-line="8" id="l17b.334.8"></span>τὴν τροφήν. ἐκ γὰρ τῆς ἀμφοῖν συμμέτρου μίξεως ὁμαλὴ
<span class="lb" data-page="17b.334" data-line="9" id="l17b.334.9"></span>κατὰ βραχὺ θάλψις ἐν τοῖς πεπονθόσι μορίοις αὐξανομένη
<span class="lb" data-page="17b.334" data-line="10" id="l17b.334.10"></span>χωρὶς ἀτμῶν πολλῶν ἐκθερμαίνει τε τὰ κατεψυγμένα καὶ
<span class="lb" data-page="17b.334" data-line="11" id="l17b.334.11"></span>διαφορεῖ τὰ ἐμπεφραγμένα. διέρχεται γὰρ ὅσα πρότερον
<span class="lb" data-page="17b.334" data-line="12" id="l17b.334.12"></span>ἕν τισιν ἐσφίγγησαν διὰ πάχος, αὐτά τε λεπτυνόμενα καὶ
<span class="lb" data-page="17b.334" data-line="13" id="l17b.334.13"></span>χεόμενα τῶν τε περιεχόντων αὐτὰ σωμάτων ἀραιοτέρων
<span class="lb" data-page="17b.334" data-line="14" id="l17b.334.14"></span>ἀποτελουμένων, ἅπερ ἐπὶ τῶν θερμαινόντων ὁμαλῶς γίνεσθαι
<span class="lb" data-page="17b.334" data-line="15" id="l17b.334.15"></span>φιλεῖ. καὶ οἱ πταρμοὶ δὲ, καὶ γὰρ τούτους ἐφεξῆς
<span class="lb" data-page="17b.334" data-line="16" id="l17b.334.16"></span>ἔγραψεν, ἐναργῶς φαίνονται κεφαλαλγίας ἰώμενοι, τὰς ἐπὶ
<span class="lb" data-page="17b.334" data-line="17" id="l17b.334.17"></span>πλήθει φυσώδει πνεύματος γινομένας ταυτὶ μὲν οὖν ἅπαντα
<span class="lb" data-page="17b.334" data-line="18" id="l17b.334.18"></span>μέχρι τῶν πταρμῶν ἐπιδέδεικταί μοι τοῦ προτεθέντος ἐξ
<span class="pb" data-page="17b.335" id="p17b.335"></span>
<span class="lb" data-page="17b.335" data-line="1" id="l17b.335.1"></span>ἀρχῶν ἔχεσθαι, κακῶς ὑπὸ τῶν ἐξηγησαμένων εἰς πλείους
<span class="lb" data-page="17b.335" data-line="2" id="l17b.335.2"></span>λόγους τεμνόμενα. ἐπὶ δὲ τὴν ἑξῆς λέξιν μεταβῶμεν, ἀπέχεσθαι
<span class="lb" data-page="17b.335" data-line="3" id="l17b.335.3"></span>δοκοῦσαν ἔτι τε καὶ μᾶλλον ἁπασῶν τῶν ἔμπροσθεν
<span class="lb" data-page="17b.335" data-line="4" id="l17b.335.4"></span>ἤπερ ἀλλήλων ἐκεῖναι. δύναται δ’, ὡς ἐγώ φημι, καὶ αὐτὴ
<span class="lb" data-page="17b.335" data-line="5" id="l17b.335.5"></span>περὶ μὲν ὀδυνῶν εἰρῆσθαι καθάπερ ἐκεῖναι, διαφέρειν
<span class="lb" data-page="17b.335" data-line="6" id="l17b.335.6"></span>δ’ αὐτῶν τῇ κακίᾳ. γίνονται γάρ τινες ὀδύναι κακοήθεις
<span class="lb" data-page="17b.335" data-line="7" id="l17b.335.7"></span>ὑπὸ τῶν κακούργων εἴτ’ οὖν φαρμάκων ἃ δηλητήρια καλοῦσιν,
<span class="lb" data-page="17b.335" data-line="8" id="l17b.335.8"></span>εἴτε θηρίων ἰοβόλων, εἴτε καὶ χυμῶν τινων ἐκ διαίτης
<span class="lb" data-page="17b.335" data-line="9" id="l17b.335.9"></span>μοχθηρᾶς ἢ λοιμώδους ἀέρος ἐν τῷ σώματι γεννηθέντων.
<span class="lb" data-page="17b.335" data-line="10" id="l17b.335.10"></span>ἐπὶ τούτων οὖν φημὶ λελέχθαι ταῦτα τὰ βοηθήματα,
<span class="lb" data-page="17b.335" data-line="11" id="l17b.335.11"></span>γάλα, σκόροδα, οἶνος ἀπεζεσμένος <span class="milestone ed1page" data-n="5.523" data-unit="ed1page" id="ed1page.5.523"></span>ὄξος, ἅλες. γάλα
<span class="lb" data-page="17b.335" data-line="12" id="l17b.335.12"></span>μὲν ἐπὶ τῶν κατὰ διάβρωσιν ἀναιρούντων· ἐπικράσεως γὰρ
<span class="lb" data-page="17b.335" data-line="13" id="l17b.335.13"></span>δεῖται· σκόροδον δ’ ἐπὶ τῶν κατὰ σφοδρὰν ψύξιν, οἶνος δ’
<span class="lb" data-page="17b.335" data-line="14" id="l17b.335.14"></span>ἐπὶ τῶν κατὰ μετρίαν. προσκειμένου δὲ αὐτῷ τοῦ ἀπεζεσμένου
<span class="lb" data-page="17b.335" data-line="15" id="l17b.335.15"></span>δυνατόν ἐστιν ἀκούειν τὸν ἱκανῶς θερμὸν, ἐγχωρεῖ
<span class="lb" data-page="17b.335" data-line="16" id="l17b.335.16"></span>δὲ καὶ τὸν οὕτως ἀφεψημένον, ὡς γίνεσθαι τὸ καλούμενον
<span class="lb" data-page="17b.335" data-line="17" id="l17b.335.17"></span>σίραιον. ἐπικρατικὸν γάρ τοι καὶ τοῦτ’ ἔστι καὶ δριμυτήτων ﻿
<span class="pb" data-page="17b.336" id="p17b.336"></span>
<span class="lb" data-page="17b.336" data-line="1" id="l17b.336.1"></span>διαβρωτικόν. ὄξος δ’ ἕνεκα τοῦ τέμνειν χυμοὺς κολλώδεις,
<span class="lb" data-page="17b.336" data-line="2" id="l17b.336.2"></span>ὡς ἐπὶ τῶν μυκήτων ἢ καὶ ψύξεως ἕνεκεν, ὡς ἐπὶ
<span class="lb" data-page="17b.336" data-line="3" id="l17b.336.3"></span>θαψίας. τοὺς δ’ ἅλας, ὡς ἐκδαπανῆσαι δυναμένους ὅλην
<span class="lb" data-page="17b.336" data-line="4" id="l17b.336.4"></span>τὴν οὐσίαν τῶν κακούργων χυμῶν τε καὶ φαρμάκων. ἀλλ’
<span class="lb" data-page="17b.336" data-line="5" id="l17b.336.5"></span>ἐπεὶ μὴ μόνον ὠφέλειαι καὶ βλάβαι τοῖς σώμασιν ἡμῶν
<span class="lb" data-page="17b.336" data-line="6" id="l17b.336.6"></span>γίνονται κατὰ τὰς τῶν κακούργων χυμῶν τε καὶ φαρμάκων,
<span class="lb" data-page="17b.336" data-line="7" id="l17b.336.7"></span>ἀλλ’ ἐπεὶ μὴ μόνον ὠφέλειαι καὶ βλάβαι τοῖς σώμασιν
<span class="lb" data-page="17b.336" data-line="8" id="l17b.336.8"></span>ἡμῶν γίνονται κατὰ τὰς τῶν ὁμιλούντων ἁπλᾶς ποιότητας,
<span class="lb" data-page="17b.336" data-line="9" id="l17b.336.9"></span>ἀλλὰ καὶ καθ’ ὅλην τὴν οὐσίαν, ἐμάθετε γὰρ καὶ τοῦτο δι’
<span class="lb" data-page="17b.336" data-line="10" id="l17b.336.10"></span>ἑτέρων ὑπομνημάτων, προσηκόντως ἂν εἰρημένον εἴη τὸ
<span class="lb" data-page="17b.336" data-line="11" id="l17b.336.11"></span>φυτῶν χυμοὶ ἐφ’ ὦν τε δύναμιν ἔχουσιν. καὶ γὰρ καθ’
<span class="lb" data-page="17b.336" data-line="12" id="l17b.336.12"></span>ὅλην τὴν οὐσίαν ἰδιότητες ἤτοι οἰκεῖαι τοῖς σώμασιν ἡμῶν
<span class="lb" data-page="17b.336" data-line="13" id="l17b.336.13"></span>ἢ ἀλλότριαι κατὰ τέτταρας ὕλας εἰσὶ καθαρτικὰ φάρμακα
<span class="lb" data-page="17b.336" data-line="14" id="l17b.336.14"></span>καὶ τροφαὶ καὶ τρίτα πρὸς αὐτοῖς ἃ νῦν Ἱπποκράτης ὠνόμασε
<span class="lb" data-page="17b.336" data-line="15" id="l17b.336.15"></span>κακοῦργα καὶ τέτταρα τὰ τούτων ἰάματα. τεμνομένου
<span class="lb" data-page="17b.336" data-line="16" id="l17b.336.16"></span>δὲ τοῦ τρίτου γένους τῆς ὕλης εἴς τε τὰ δηλητήρια
<span class="lb" data-page="17b.336" data-line="17" id="l17b.336.17"></span>καλούμενα φάρμακα καὶ τοὺς ἰοὺς τῶν θηρίων, διττὴ καὶ
<span class="lb" data-page="17b.336" data-line="18" id="l17b.336.18"></span>τῶν ταῦτα θεραπευόντων ἐστὶν ἡ ὕλη. καλεῖται δὲ ἀλεξιφάρμακα
<span class="pb" data-page="17b.337" id="p17b.337"></span>
<span class="lb" data-page="17b.337" data-line="1" id="l17b.337.1"></span>μὲν, ὅσα τοῖς δηλητηρίοις ἀνθίσταται, θηριακὰ δὲ
<span class="lb" data-page="17b.337" data-line="2" id="l17b.337.2"></span>ὅσα τὰς τῶν θηρίων ἰᾶται δήξεις. ἴσως <span class="milestone ed2page" data-n="9.549" data-unit="ed2page" id="ed2page.9.549"></span>δέ τις
<span class="lb" data-page="17b.337" data-line="3" id="l17b.337.3"></span>ἀξιώσει καὶ τὴν τῶν καθαιρόντων φαρμάκων ὕλην ἐν τοῖς
<span class="lb" data-page="17b.337" data-line="4" id="l17b.337.4"></span>τῶν δηλητηρίων περιέχεσθαι, διαφθείρει γὰρ ἡμᾶς καὶ
<span class="lb" data-page="17b.337" data-line="5" id="l17b.337.5"></span>ταῦτα, πλείω τῶν συμμέτρων δοθέντα. τοῦτο δ’ εἰ συγχωρήσαιμεν,
<span class="lb" data-page="17b.337" data-line="6" id="l17b.337.6"></span>ἀκόλουθον ἡμῖν ἔσται τά τ’ ἀλεξιφάρμακα καὶ
<span class="lb" data-page="17b.337" data-line="7" id="l17b.337.7"></span>τὰ θηριακὰ ἐν τοῖς δηλητηρίοις συγκαταριθμεῖν, ἐπειδὴ καὶ
<span class="lb" data-page="17b.337" data-line="8" id="l17b.337.8"></span>ταῦτα ἀναιρεῖν πέφυκεν, εἰ μή τις αὐτῶν βραχὺ προσενέγκοιτο
<span class="lb" data-page="17b.337" data-line="9" id="l17b.337.9"></span>παντάπασιν. ἀλλὰ δι’ αὐτὸ τοῦτό μοι δοκοῦσιν ἰατροὶ
<span class="lb" data-page="17b.337" data-line="10" id="l17b.337.10"></span>θανάσιμα μὲν πολλὰ φάρμακα καλεῖν, ὧν ἀναγκαῖον ὄφελος
<span class="lb" data-page="17b.337" data-line="11" id="l17b.337.11"></span>τι κατὰ καιροὺς γίνεται, δηλητήρια δὲ τὰ μηδέποτε μηδὲν
<span class="lb" data-page="17b.337" data-line="12" id="l17b.337.12"></span>ὀνοῦντα μήτε νοσοῦντας ἀνθρώπους μήθ’ ὑγιαίνοντας·
<span class="lb" data-page="17b.337" data-line="13" id="l17b.337.13"></span>οὔτε γὰρ ἀκόντιον οὔθ’ ὑδράργυρος οὔτε λιθάργυρος οὔτε
<span class="lb" data-page="17b.337" data-line="14" id="l17b.337.14"></span>λαγωὸς θαλάττιος εἴσω τοῦ σώματος λαμβανόμενος παρέχει
<span class="lb" data-page="17b.337" data-line="15" id="l17b.337.15"></span>τινὰ ἡμῖν ὠφέλειαν, ὥσπερ καὶ τἄλλα πολλὰ, περὶ ὦν ἐν
<span class="lb" data-page="17b.337" data-line="16" id="l17b.337.16"></span>τοῖς κατὰ τὴν ἰδιότητα τῆς ὅλης οὐσίας ὠφελοῦσί τε καὶ
<span class="lb" data-page="17b.337" data-line="17" id="l17b.337.17"></span>βλάπτουσιν εἴρηται.
</p>
<span class="lb rule" data-page="17b.337" data-line="18" id="l17b.337.18"></span>
          </article>

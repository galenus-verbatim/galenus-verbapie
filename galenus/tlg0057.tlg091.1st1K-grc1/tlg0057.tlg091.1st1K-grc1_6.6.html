<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:6.6">
<span class="pb page1" data-page="17b.338" id="p17b.338"></span>
<span class="milestone ed1page page1" data-n="5.523" data-unit="ed1page" id="ed1page.5.523"></span>
<span class="milestone ed2page page1" data-n="9.549" data-unit="ed2page" id="ed2page.9.549"></span>
<span class="lb head" data-page="17b.338" data-line="1" id="l17b.338.1"></span>
            <blockquote class="quote lemma">
<span class="lb" data-page="17b.338" data-line="2" id="l17b.338.2"></span>Ἄνθρωπος ἐκ κόπων ἐξ ὁδοῦ, ἀδυναμίη βάρος ἀνέπτυεν,
<span class="lb" data-page="17b.338" data-line="3" id="l17b.338.3"></span>ἔβηξε γὰρ ἐκ κορυφῆς, πυρετὸς ὀξὺς πρὸς χεῖρα ὑποδάκνων·
<span class="lb" data-page="17b.338" data-line="4" id="l17b.338.4"></span>δευτεραίῳ δὲ καρηβαρία, γλῶσσα ἀπεκαύθη, ῥὶς
<span class="lb" data-page="17b.338" data-line="5" id="l17b.338.5"></span>ὀνυχογραφηθεῖσα, οὐχ ᾑμοῤῥάγησεν, ἀριστερὸς σπλὴν μέγας
<span class="lb" data-page="17b.338" data-line="6" id="l17b.338.6"></span>καὶ σκληρὸς ὠδυνᾶτο.
</blockquote>
<span class="lb rule" data-page="17b.338" data-line="7" id="l17b.338.7"></span>
            <p>
<span class="lb" data-page="17b.338" data-line="8" id="l17b.338.8"></span>Τὰ μὲν γενόμενα τῷ κάμνοντι διηγήσατο, εἴτε δ’ ἂν
<span class="lb" data-page="17b.338" data-line="9" id="l17b.338.9"></span>ἀπέθανεν εἴτ’ ἐσώθη παρέλιπεν, ὦν χάριν ἅπαντα γράφεται
<span class="lb" data-page="17b.338" data-line="10" id="l17b.338.10"></span>τἄλλα. τί ἂν οὖν ἐγὼ παρὰ τοῦ νοσοῦντος οὕτως ἔσεσθαι
<span class="lb" data-page="17b.338" data-line="11" id="l17b.338.11"></span>προεῖπον ἴσως ἀκοῦσαι ποθεῖ τις, ᾧ τἀληθῆ ῥητέον
<span class="lb" data-page="17b.338" data-line="12" id="l17b.338.12"></span>ἐστίν. ὡς εἴ μοί τις ἔδειξεν αὐτοῦ τὰ οὖρα, σαφῶς ἂν
<span class="lb" data-page="17b.338" data-line="13" id="l17b.338.13"></span>ἀπεφηνάμην ὁποῖόν τι φρονῶ περὶ τοῦ κάμνοντος, ὅσον μὲν
<span class="lb" data-page="17b.338" data-line="14" id="l17b.338.14"></span>γὰρ ἐπὶ τοῖς εἰρημένοις ὀλεθρίως εἶχεν. εἰ δὲ ἦν καὶ τὰ
<span class="lb" data-page="17b.338" data-line="15" id="l17b.338.15"></span>οὖρα ἄριστα, σωθήσεσθαι μὲν, ὀξέως δὲ νοσῆσαι τὸν ἄνθρωπον
<span class="lb" data-page="17b.338" data-line="16" id="l17b.338.16"></span>ἀπεφηνάμην ἄν· εἰ δὲ ἦν καὶ τὰ οὖρα μοχθηρὰ,
<span class="lb" data-page="17b.338" data-line="17" id="l17b.338.17"></span>διὰ ταχέων τεθνήξεσθαι. μέσον δὲ αὐτῶν, ὡς μήτ’ ἐπαινεῖσθαι
<span class="pb" data-page="17b.339" id="p17b.339"></span>
<span class="lb" data-page="17b.339" data-line="1" id="l17b.339.1"></span>μήτε ψέγεσθαι πλείονα χρόνον ζήσαντα τεθνήξεσθαι.
<span class="lb" data-page="17b.339" data-line="2" id="l17b.339.2"></span>τὰ μὲν οὖν ἄλλα συμπτώματα μεταξύ πως ἐστὶν
<span class="lb" data-page="17b.339" data-line="3" id="l17b.339.3"></span>ὀλέθρου καὶ σωτηρίας, ἡ δὲ ὀνυχογραφηθεῖσα ῥὶς. εἶτα μὴ
<span class="lb" data-page="17b.339" data-line="4" id="l17b.339.4"></span>μεθεῖσα τοῦ αἵματος, οὕτω γὰρ ἔγραψε Ζεῦξις, ῥὶς ὀνυχογραφηθεῖσα,
<span class="lb" data-page="17b.339" data-line="5" id="l17b.339.5"></span>οὐχ ᾑμοῤῥάγησεν, ὀλέθριον μὲν καὶ οὕτως, ἧττον
<span class="lb" data-page="17b.339" data-line="6" id="l17b.339.6"></span>δὲ τοῦ μηδ’ ὅλως αἷμα μεθεῖναι. πρόδηλον δ’ ὅτι τῆς
<span class="lb" data-page="17b.339" data-line="7" id="l17b.339.7"></span>χειρουργίας καλῶς γενομένης ὅμως οὐκ ἐῤῥύη τὸ αἷμα. τὴν
<span class="lb" data-page="17b.339" data-line="8" id="l17b.339.8"></span>ἀρχὴν γὰρ οὐκ ἂν ἔγραψε κατὰ τὴν διήγησιν, ὀνυχογραφηθῆναι
<span class="lb" data-page="17b.339" data-line="9" id="l17b.339.9"></span>μὲν τὴν ῥῖνα, μὴ γενέσθαι δὲ τὴν αἱμοῤῥαγίαν, εἰ
<span class="lb" data-page="17b.339" data-line="10" id="l17b.339.10"></span>περὶ τὴν χειρουργίαν τοῦτο συμβεβήκει. λέγουσι δὲ τοὺς
<span class="lb" data-page="17b.339" data-line="11" id="l17b.339.11"></span>παλαιοὺς οὐ μόνον τοῖς ἰδίοις ὄνυξι τὴν ῥῖνα διαιρεῖν, ἀλλὰ
<span class="lb" data-page="17b.339" data-line="12" id="l17b.339.12"></span>καὶ σιδήρῳ τινὶ πρὸς αὐτὸ τοῦτο παρεσκευασμένῳ, καὶ ἐοίκασι,
<span class="lb" data-page="17b.339" data-line="13" id="l17b.339.13"></span>κατά γε τὸ ἐν τῷ λόγῳ τῷδε προκείμενον, ἄῤῥωστον
<span class="lb" data-page="17b.339" data-line="14" id="l17b.339.14"></span>διὰ τὴν καρηβαρίαν ἐπὶ τὴν διαίρεσιν αὐτῆς οἱ θεραπεύοντες
<span class="lb" data-page="17b.339" data-line="15" id="l17b.339.15"></span>τὸν ἄνθρωπον ἰατροὶ παραγενέσθαι· τὸ δ’ ἐπὶ τοῦ
<span class="lb" data-page="17b.339" data-line="16" id="l17b.339.16"></span>σπληνὸς εἰρημένον, <span class="milestone ed2page" data-n="9.550" data-unit="ed2page" id="ed2page.9.550"></span>ἀριστερὸς σπλὴν μέγας, οἱ μὲν
<span class="pb" data-page="17b.340" id="p17b.340"></span>
<span class="lb" data-page="17b.340" data-line="1" id="l17b.340.1"></span>οὕτως προσκεῖσθαι νομίζουσιν ὡς τῷ γάλα τὸ λευκὸν ὁ
<span class="lb" data-page="17b.340" data-line="2" id="l17b.340.2"></span>ποιητὴς προσέθηκε καὶ τῷ σύες τὸ χαμαιευνάδες, οὐκ ὄντος
<span class="lb" data-page="17b.340" data-line="3" id="l17b.340.3"></span>οὔτε γάλακτός τινος, ὃ μὴ λευκόν ἐστιν, οὔτε συῶν
<span class="lb" data-page="17b.340" data-line="4" id="l17b.340.4"></span>* * * αἳ * * * μὴ χαμαιευνάδες εἰσίν.
<span class="lb" data-page="17b.340" data-line="5" id="l17b.340.5"></span>τάχα δὲ * * * ἐκούσης τῆς ῥήσεως τοῦ γέροντος
<span class="lb" data-page="17b.340" data-line="6" id="l17b.340.6"></span>οὕτως ῥὶς ὀνυχογραφηθεῖσα οὐχ ᾑμοῤῥάγησεν ἀριστερὴ ἐν
<span class="lb" data-page="17b.340" data-line="7" id="l17b.340.7"></span>ἴσῳ τῇ τῶν ἀριστερῶν μυκτήρων καὶ κατ’ ἴξιν ἐστὶν οὗτος
<span class="lb" data-page="17b.340" data-line="8" id="l17b.340.8"></span>τῷ σπληνὶ, καὶ πιθανὸν ἐπὶ τούτων ὁρμῆσαι τὸν χειρουργοῦντα.
<span class="lb" data-page="17b.340" data-line="9" id="l17b.340.9"></span>διαμαρτόντος δὲ πρώτου βιβλιογράφου συνέβη
<span class="lb" data-page="17b.340" data-line="10" id="l17b.340.10"></span>φυλαχθῆναι τὸ ἁμάρτημα. ἐγκειμένου δὲ τῇ ῥήσει καὶ τοῦ
<span class="lb" data-page="17b.340" data-line="11" id="l17b.340.11"></span>βήσσειν αὐτὸν ἐκ κορυφῆς ἐγένετο καὶ περὶ τούτου τοῖς
<span class="lb" data-page="17b.340" data-line="12" id="l17b.340.12"></span>ἐξηγησαμένοις τὸ βιβλίον ἀμφισβήτησις, ἐνίων μὲν ἐκ τῆς
<span class="lb" data-page="17b.340" data-line="13" id="l17b.340.13"></span>κεφαλῆς τὴν βῆχα γίνεσθαι λεγόντων, οὐχ ὡς εἴωθε πολλάκις
<span class="lb" data-page="17b.340" data-line="14" id="l17b.340.14"></span>ἐκ τοῦ θώρακός τε καὶ πνεύμονος καὶ τῆς τραχείας ἀρτηρίας,
<span class="lb" data-page="17b.340" data-line="15" id="l17b.340.15"></span>ὅταν ταῦτα πρῶτον πάθῃ. τινῶν δὲ τὸ ἐκ κορυφῆς
<span class="lb" data-page="17b.340" data-line="16" id="l17b.340.16"></span>κυρίως λελέχθαι νομιζόντων, ἵνα μὴ μόνον ἐκ τῆς κεφαλῆς
<span class="lb" data-page="17b.340" data-line="17" id="l17b.340.17"></span>κατάῤῥος τις αἴτιος εἶναι τῆς βηχὸς, ἀλλὰ καὶ κεφαλῆς
<span class="lb" data-page="17b.340" data-line="18" id="l17b.340.18"></span>αὐτῆς ἐκείνου τοῦ μέρους ὃ κορυφὴν ὀνομάζομεν.
</p>
<span class="lb rule" data-page="17b.340" data-line="19" id="l17b.340.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:6.8">
<span class="pb page1" data-page="17b.343" id="p17b.343"></span>
<span class="milestone ed1page page1" data-n="5.524" data-unit="ed1page" id="ed1page.5.524"></span>
<span class="milestone ed2page page1" data-n="9.551" data-unit="ed2page" id="ed2page.9.551"></span>
<span class="lb head" data-page="17b.343" data-line="10" id="l17b.343.10"></span>
            <blockquote class="quote lemma">
<span class="lb" data-page="17b.343" data-line="11" id="l17b.343.11"></span>Ἀνθ’ οἵων αἱ νοῦσοι.
</blockquote>
<span class="lb rule" data-page="17b.343" data-line="12" id="l17b.343.12"></span>
            <p>
<span class="lb" data-page="17b.343" data-line="13" id="l17b.343.13"></span>Τοῦτο τοῖς προγεγραμμένοις ἐπεφώνησε, δύναμιν ἔχον
<span class="lb" data-page="17b.343" data-line="14" id="l17b.343.14"></span>τοιαύτην, ἀνθ’ οἵων νούσων οἷαι νοῦσοι γίνονται καλὸν ἐπίστασθαι.
<span class="lb" data-page="17b.343" data-line="15" id="l17b.343.15"></span>προσυπακοῦσαι γὰρ δεῖ τοιοῦτον ὥσπερ γὰρ ὁ
<span class="lb" data-page="17b.343" data-line="16" id="l17b.343.16"></span>τεταρταῖος ἐπιληψίαν ἰᾶται καὶ πυρετὸς ὁστισοῦν σπασμὸν
<span class="lb" data-page="17b.343" data-line="17" id="l17b.343.17"></span>ἢ καὶ κατάῤῥουν καὶ ἆσθμα, κατὰ τὸν αὐτὸν τρόπον
<span class="pb" data-page="17b.344" id="p17b.344"></span>
<span class="lb" data-page="17b.344" data-line="1" id="l17b.344.1"></span>ὀφθαλμίαν μὲν διάῤῥοια, λειεντερίαν δὲ ὀξυρεγμία καὶ
<span class="lb" data-page="17b.344" data-line="2" id="l17b.344.2"></span>πλευρῖτις περιπνευμονίαν, λήθαργον φρενῖτις. ἔμπαλιν δὲ
<span class="lb" data-page="17b.344" data-line="3" id="l17b.344.3"></span>οὐκ ἐπ’ ἀγαθῷ φρενῖτις μὲν εἰς λήθαργον, πλευρῖτις δὲ εἰς
<span class="lb" data-page="17b.344" data-line="4" id="l17b.344.4"></span>περιπνευμονίαν μεταπίπτει. καὶ μὴν καὶ μελαγχολίαν αἱμοῤῥοῒς
<span class="lb" data-page="17b.344" data-line="5" id="l17b.344.5"></span>ὤφθη πολλάκις ἀρχομένην γε κωλύουσα καὶ ἤδη γεγενημένην
<span class="lb" data-page="17b.344" data-line="6" id="l17b.344.6"></span>ἰασαμένη καὶ σπλῆνα σκιῤῥούμενον, ἀλλὰ καὶ οἱ
<span class="lb" data-page="17b.344" data-line="7" id="l17b.344.7"></span>κιρσοὶ τὰ αὐτὰ τοιαῦτα θεραπεύουσι, ποδάγρας τε καὶ
<span class="lb" data-page="17b.344" data-line="8" id="l17b.344.8"></span>ἀρθρίτιδας.
</p>
<span class="lb rule" data-page="17b.344" data-line="9" id="l17b.344.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.1">
<span class="pb page1" data-page="17b.345" id="p17b.345"></span>
<span class="milestone ed1page page1" data-n="4.22" data-unit="ed1page" id="ed1page.5.220"></span>
<span class="milestone ed2page page1" data-n="8.1" data-unit="ed2page" id="ed2page.9.1"></span>
            <h2>ΙΠΠΟΚΡΑΤΟΥΣ ΑΦΟΡΙΣΜΟΙ ΚΑΙ
<br></br>ΓΑΛΗΝΟΥ ΕΙΣ ΑΥΤΟΥΣ
<br></br>ΥΠΟΜΝΗΜΑΤΑ.
</h2>
<span class="lb head" data-page="17b.345" data-line="1" id="l17b.345.1"></span>
            <blockquote class="quote lemma">
<span class="lb" data-page="17b.345" data-line="2" id="l17b.345.2"></span><span class="milestone ed2page" data-n="9.1" data-unit="ed2page" id="ed2page.9.1"></span>Ὁ βίος βραχὺς, ἡ δὲ τέχνη μακρὴ, ὁ δὲ καιρὸς
<span class="lb" data-page="17b.345" data-line="3" id="l17b.345.3"></span>ὀξὺς, ἡ δὲ πεῖρα σφαλερὴ, ἡ δὲ κρίσις χαλεπή. δεῖ
<span class="lb" data-page="17b.345" data-line="4" id="l17b.345.4"></span>δὲ οὐ μόνον ἑωυτὸν παρέχειν τὰ δέοντα ποιέοντα, ἀλλὰ
<span class="lb" data-page="17b.345" data-line="5" id="l17b.345.5"></span>καὶ τὸν νοσέοντα καὶ τοὺς παρέοντας καὶ τὰ ἔξωθεν.
</blockquote>
<span class="lb rule" data-page="17b.345" data-line="6" id="l17b.345.6"></span>
            <span class="pb" data-page="17b.346" id="p17b.346"></span>
            <p>
<span class="lb" data-page="17b.346" data-line="1" id="l17b.346.1"></span>Ὅτι μὲν οὖν οὗτος ὁ λόγος, εἴθ’ εἷς ἀφορισμός ἐστιν
<span class="lb" data-page="17b.346" data-line="2" id="l17b.346.2"></span>εἴτε δύο, προοίμιον ὑπάρχει τοῦ παντὸς συγγράμματος ὡμολόγηται
<span class="lb" data-page="17b.346" data-line="3" id="l17b.346.3"></span>σχεδὸν ἅπασι τοῖς ἐξηγησαμένοις αὐτόν. τί δὲ βουλόμενος
<span class="lb" data-page="17b.346" data-line="4" id="l17b.346.4"></span>ὁ Ἱπποκράτης ἐχρήσατο τοιούτῳ προοιμίῳ τῶν
<span class="lb" data-page="17b.346" data-line="5" id="l17b.346.5"></span>ἀπορωτάτων ἐστί. τάχα δ’ ἂν <span class="milestone ed2page" data-n="9.2" data-unit="ed2page" id="ed2page.9.2"></span>εὕροιμεν αὐτὸ, τὰ κατὰ
<span class="lb" data-page="17b.346" data-line="6" id="l17b.346.6"></span>μέρος ἅπαντα τοῦ λόγου προδιασκεψάμενοι. τὸν μὲν βίον
<span class="lb" data-page="17b.346" data-line="7" id="l17b.346.7"></span>ὅτι τῇ τέχνῃ παραβάλλων ἔφη βραχὺν ἅπασι σχεδὸν
<span class="lb" data-page="17b.346" data-line="8" id="l17b.346.8"></span>τοῖς ἐξηγησαμένοις τὸ βιβλίον πρόδηλον· τὴν τέχνην δ’
<span class="lb" data-page="17b.346" data-line="9" id="l17b.346.9"></span>αὐτὴν διὰ τοῦτο ὑπολαμβάνω ἡγεῖσθαι μακρὰν, ὅτι τόν τε
<span class="lb" data-page="17b.346" data-line="10" id="l17b.346.10"></span>καιρὸν ὀλίγου δεῖν ἁπασῶν τῶν κατὰ μέρος ἐνεργειῶν ὀλιγοχρόνιον
<span class="lb" data-page="17b.346" data-line="11" id="l17b.346.11"></span>ἔχει καὶ κατὰ τοῦτο δύσληπτον, ὡς μακρᾶς δεῖσθαι
<span class="lb" data-page="17b.346" data-line="12" id="l17b.346.12"></span>τριβῆς, τὸν διαγνωσόμενον αὐτήν. ὀργάνοιν τε δυοῖν
<span class="lb" data-page="17b.346" data-line="13" id="l17b.346.13"></span>ὄντοιν ὑφ’ οἷν εὑρίσκεται τὰ κατὰ τὰς τέχνας τὸ μὲν ἕτερον,
<span class="lb" data-page="17b.346" data-line="14" id="l17b.346.14"></span>ἡ πεῖρα, σφαλερόν ἐστι, τὸ δ’ ἕτερον, ἡ ἐκ λόγου κρίσις,
<span class="lb" data-page="17b.346" data-line="15" id="l17b.346.15"></span>οὐκ εὐπετὲς, ἀλλ’ εἴπερ τι καὶ ἄλλο τῶν δυσκολωτάτων.
<span class="lb" data-page="17b.346" data-line="16" id="l17b.346.16"></span>ὁ μὲν οὖν καιρός ἐστιν ὀξὺς διὰ τὸ τῆς ὕλης ῥευστὸν, ἣν
<span class="lb" data-page="17b.346" data-line="17" id="l17b.346.17"></span>ἡ τέχνη μεταχειρίζεται· εὐμετάβλητον γὰρ ἡμῶν τὸ σῶμα
<span class="lb" data-page="17b.346" data-line="18" id="l17b.346.18"></span>καὶ ῥᾳδίως ἀλλοιούμενον οὐχ ὑπὸ τῶν ἔξωθεν αἰτίων μόνον,
<span class="pb" data-page="17b.347" id="p17b.347"></span>
<span class="lb" data-page="17b.347" data-line="1" id="l17b.347.1"></span>ἀλλὰ καὶ ἐξ ἑαυτοῦ. σφαλερὰ δὲ ἡ πεῖρα, διὰ τὸ τῆς ὕλης
<span class="lb" data-page="17b.347" data-line="2" id="l17b.347.2"></span>ἀξίωμα, οὐ γὰρ δὴ διὰ τὸ μεταβάλλειν ἑτοίμως, ἐν γὰρ τῷ
<span class="lb" data-page="17b.347" data-line="3" id="l17b.347.3"></span>τοῦ καιροῦ βραχυχρονίῳ περιέχεται τοῦτο. τὴν κρίσιν δὲ,
<span class="lb" data-page="17b.347" data-line="4" id="l17b.347.4"></span>εἰ μὲν, ὡς ἐγώ φημι, τὸν λόγον ἀκούει τις, εὔδηλον δή που
<span class="lb" data-page="17b.347" data-line="5" id="l17b.347.5"></span>τὸ χαλεπώτατον αὐτοῦ μέχρι τήμερον ἔτ’ ἀμφισβητούμενον·
<span class="lb" data-page="17b.347" data-line="6" id="l17b.347.6"></span>εἰ δ’, ὡς ἔνιοι τῶν ἐμπειρικῶν ὑπονοοῦσι, τὴν τῶν ἀποβαινόντων
<span class="lb" data-page="17b.347" data-line="7" id="l17b.347.7"></span>ἐκ πείρας ἐπίκρισιν καὶ οὕτως εὔδηλον τὸ δυσκατόρθωτον
<span class="lb" data-page="17b.347" data-line="8" id="l17b.347.8"></span>αὐτῆς. ἀλλ’ ὅτι γε δογματικός ἐστιν ὁ γράψας
<span class="lb" data-page="17b.347" data-line="9" id="l17b.347.9"></span>τὸ βιβλίον ἐν ὅλῳ τῷ συγγράμματι δειχθήσεται. τὸ μὲν
<span class="lb" data-page="17b.347" data-line="10" id="l17b.347.10"></span>οὖν πρότερον αὐτοῦ μέρος τοῦ προοιμίου, κατὰ τουτὶ τελευτᾷ·
<span class="lb" data-page="17b.347" data-line="11" id="l17b.347.11"></span>τὸ δὲ δεύτερον οὐχ ὡς ἀποφαινόμενος, ἀλλ’ ὡς
<span class="lb" data-page="17b.347" data-line="12" id="l17b.347.12"></span>συμβουλεύων γράφει. δεῖ δ’ οὐ μόνον ἑαυτὸν παρέχειν τὰ
<span class="lb" data-page="17b.347" data-line="13" id="l17b.347.13"></span>δέοντα ποιέοντα, ἀλλὰ καὶ τὸν  <span class="milestone ed1page" data-n="5.220" data-unit="ed1page" id="ed1page.5.220"></span>νοσέοντα καὶ τοὺς
<span class="lb" data-page="17b.347" data-line="14" id="l17b.347.14"></span>παρέοντας καὶ τὰ ἔξωθεν· δυνάμει τοῦτο λέγων, ὡς εἰ μέλλεις
<span class="lb" data-page="17b.347" data-line="15" id="l17b.347.15"></span>ἐξετάζειν τε καὶ βασανίζειν τῶν ἐν τῷδε τῷ βιβλίῳ
<span class="lb" data-page="17b.347" data-line="16" id="l17b.347.16"></span>γεγραμμένων τὴν ἀλήθειαν, οὐ μόνον αὐτόν σε χρὴ τὸν ἰατρὸν
<span class="lb" data-page="17b.347" data-line="17" id="l17b.347.17"></span>ἅπαντα πράττειν προσηκόντως, ἀλλ’ καὶ τὸν νοσέοντα
<span class="pb" data-page="17b.348" id="p17b.348"></span>
<span class="lb" data-page="17b.348" data-line="1" id="l17b.348.1"></span>καὶ τοὺς ὑπηρετοῦντας αὐτῷ καὶ πρὸς τούτοις ἔτι, τὰ ἔξωθεν,
<span class="lb" data-page="17b.348" data-line="2" id="l17b.348.2"></span>ἀμέμπτως ἔχειν ἅπαντα. γενήσεται τοίνυν ὁ μὲν πρότερος
<span class="lb" data-page="17b.348" data-line="3" id="l17b.348.3"></span>λόγος, ἓν τόδε τὸ κεφάλαιον ἔχων, ὁ βίος βραχὺς, ἡ δὲ
<span class="lb" data-page="17b.348" data-line="4" id="l17b.348.4"></span>τέχνη μακρά. τὰ γὰρ ἑξῆς ἅπαντα τοῦ μακρὰν εἶναι τὴν
<span class="lb" data-page="17b.348" data-line="5" id="l17b.348.5"></span>τέχνην ἀποδείξειν ἔχει. μετὰ δὲ τοῦτον καὶ ὁ δεύτερος οἷον
<span class="lb" data-page="17b.348" data-line="6" id="l17b.348.6"></span>συμβουλὴν ἢ συνθήκην τινὰ πρὸς τοὺς ἀναγνωσομένους τε
<span class="lb" data-page="17b.348" data-line="7" id="l17b.348.7"></span>καὶ κρινοῦντας αὐτοῦ τὸ σύγγραμμα φέρων. τί δή ποτ’
<span class="lb" data-page="17b.348" data-line="8" id="l17b.348.8"></span>οὖν αὐτῷ βούλεται τὸ προγράψαι ἐν ἀρχῇ τοῦ βιβλίου τὸ,
<span class="lb" data-page="17b.348" data-line="9" id="l17b.348.9"></span>βραχὺν εἶναι τὸν βίον, ὡς πρὸς τὸ τῆς τέχνης μέγεθος; ἐξ
<span class="lb" data-page="17b.348" data-line="10" id="l17b.348.10"></span>ἀρχῆς γὰρ ἡμῖν τοῦτο προὔκειτο. ἔνιοι μὲν οὖν βούλονται
<span class="lb" data-page="17b.348" data-line="11" id="l17b.348.11"></span>προτροπῆς ἕνεκεν τῶν ἀσκησόντων ἀξιολόγως τὴν τέχνην,
<span class="lb" data-page="17b.348" data-line="12" id="l17b.348.12"></span>ἔνιοι δ’ ἀποτροπῆς, ἔνιοι δ’ οἷον ἀποπείρας τινὸς καὶ διακρίσεως,
<span class="lb" data-page="17b.348" data-line="13" id="l17b.348.13"></span>τῶν τε ἀσκησόντων ἀξιολόγως τὴν τέχνην καὶ τῶν
<span class="lb" data-page="17b.348" data-line="14" id="l17b.348.14"></span>μή. ἔτι δὲ τὴν αἰτίαν ἀποδιδόναι φασὶν αὐτὸν ἐν τῷδε,
<span class="lb" data-page="17b.348" data-line="15" id="l17b.348.15"></span>τοῦ δεῖν γράφειν συγγράμματα, τινὲς δὲ τοῦ ἀφοριστικά.
<span class="lb" data-page="17b.348" data-line="16" id="l17b.348.16"></span>τινὲς δὲ οἴονται τοῦ στοχαστικοῦ τῆς τέχνης ἐν τούτῳ τῷ
<span class="lb" data-page="17b.348" data-line="17" id="l17b.348.17"></span>λόγῳ τὰς αἰτίας αὐτὸν εἰρηκέναι, ἄλλοι δὲ παρ’ ὅσας αἰτίας,
<span class="pb" data-page="17b.349" id="p17b.349"></span>
<span class="lb" data-page="17b.349" data-line="1" id="l17b.349.1"></span>ἀποτυγχάνουσιν οἱ ἰατροί. οὗτοι μὲν οὖν, ἵν’ ἀπὸ
<span class="lb" data-page="17b.349" data-line="2" id="l17b.349.2"></span>τῶν ὑστάτων πρῶτον ἄρξωμαι, παντάπασί μοι δοκοῦσιν οὐδὲν
<span class="lb" data-page="17b.349" data-line="3" id="l17b.349.3"></span>πρὸς ἔπος ἀποφαίνεσθαι. τί γὰρ ἂν εἴη σοφὸν ἢ τῆς
<span class="lb" data-page="17b.349" data-line="4" id="l17b.349.4"></span><span class="milestone ed2page" data-n="9.3" data-unit="ed2page" id="ed2page.9.3"></span>Ἱπποκράτους ἄξιον γνώμης, ἀρχόμενον εὐθὺς τοῦ
<span class="lb" data-page="17b.349" data-line="5" id="l17b.349.5"></span>συγγράμματος, ἢ ὅτι στοχαστικὴ τίς ἐστιν ἡ τέχνη διδάσκειν
<span class="lb" data-page="17b.349" data-line="6" id="l17b.349.6"></span>ἢ ὅτι γε τοῦ τέλους ἁμαρτάνομεν, ἤτοι δι’ ἡμᾶς αὐτοὺς
<span class="lb" data-page="17b.349" data-line="7" id="l17b.349.7"></span>ἢ διὰ τὸ τῆς τέχνης αὐτῆς μέγεθος; ἀλλὰ καὶ τό· δεῖ
<span class="lb" data-page="17b.349" data-line="8" id="l17b.349.8"></span>δὲ οὐ μόνον ἑωυτὸν παρέχειν τὰ δέοντα ποιέοντα, ἀλλὰ καὶ
<span class="lb" data-page="17b.349" data-line="9" id="l17b.349.9"></span>τὸν νοσέοντα καὶ τοὺς παρέοντας καὶ τὰ ἔξωθεν, τοὐναντίον
<span class="lb" data-page="17b.349" data-line="10" id="l17b.349.10"></span>ἅπαν ἐνδείκνυται. πρέπει γὰρ ταῦτα πάντα γράφειν τῷ
<span class="lb" data-page="17b.349" data-line="11" id="l17b.349.11"></span>πάντα ἐπαγγελλομένῳ, τὰ κατὰ τὸ βιβλίον ὑπάρχειν ἀληθῆ
<span class="lb" data-page="17b.349" data-line="12" id="l17b.349.12"></span>μᾶλλον ἢ ὅστις ὁμολογεῖ διὰ πολλὰς αἰτίας ἁμαρτάνειν τοῦ
<span class="lb" data-page="17b.349" data-line="13" id="l17b.349.13"></span>τέλους. οὐ γὰρ ἂν εἶπε δεῖ δέ· ἀλλὰ μετὰ τὸ γράψαι, ὁ
<span class="lb" data-page="17b.349" data-line="14" id="l17b.349.14"></span>βίος βραχὺς, ἡ δὲ τέχνη μακρὰ, ὁ δὲ καιρὸς ὀξὺς, ἡ δὲ
<span class="lb" data-page="17b.349" data-line="15" id="l17b.349.15"></span>πεῖρα σφαλερὰ, ἡ δὲ κρίσις χαλεπὴ, προσέθηκεν ἂν καὶ ὁ
<span class="lb" data-page="17b.349" data-line="16" id="l17b.349.16"></span>ἰατρὸς δὲ καὶ αὐτὸς ἁμαρτάνει καὶ οἱ ὑπηρετοῦντες αὐτοῖς.
<span class="lb" data-page="17b.349" data-line="17" id="l17b.349.17"></span>οὐ μὴν οὐδ’ ὅσοι φασὶν ἀποτρέπειν αὐτὸν, ἐξ ὧν τὸν μὲν ﻿
<span class="pb" data-page="17b.350" id="p17b.350"></span>
<span class="lb" data-page="17b.350" data-line="1" id="l17b.350.1"></span>βίον εἶπε βραχὺν, τὴν δὲ τέχνην μακρὰν, οὐδ’ οὗτοί μοι
<span class="lb" data-page="17b.350" data-line="2" id="l17b.350.2"></span>δοκοῦσι προσηκόντως λέγειν. ἐσχάτης γὰρ ἠλιθιότητος, ἅμα
<span class="lb" data-page="17b.350" data-line="3" id="l17b.350.3"></span>τε γράφειν συγγράμματα καταλείποντα τοῖς μετ’ αὐτὸν ἀνθρώποις
<span class="lb" data-page="17b.350" data-line="4" id="l17b.350.4"></span>ὡς δή τι χρήσιμον, ἅμα τε κατὰ τὴν ἀρχὴν εὐθὺς
<span class="lb" data-page="17b.350" data-line="5" id="l17b.350.5"></span>ἀποτρέπειν, οὐκ ἀπὸ τῆς τοῦδε τοῦ συγγράμματος
<span class="lb" data-page="17b.350" data-line="6" id="l17b.350.6"></span>ἀναγνώσεως ἢ μαθήσεως τῶν γεγραμμένων, ἀλλὰ καὶ τῆς
<span class="lb" data-page="17b.350" data-line="7" id="l17b.350.7"></span>ὅλης τέχνης ἣν ἐπαγγέλλεται διδάσκειν. ὅσοι δὲ προτρέπειν
<span class="lb" data-page="17b.350" data-line="8" id="l17b.350.8"></span>φασὶν αὐτὸν ἐπὶ τὸ φιλοπόνως ἀναλαμβάνειν τὴν τέχνην,
<span class="lb" data-page="17b.350" data-line="9" id="l17b.350.9"></span>μὴ γὰρ ἂν ἄλλως αὐτὴν δυνηθῆναι γνωσθῆναι πᾶσαν, ἐν
<span class="lb" data-page="17b.350" data-line="10" id="l17b.350.10"></span>βραχεῖ χρόνῳ, μακρὰν οὖσαν, εἰ καὶ ἀληθές τι λέγουσιν,
<span class="lb" data-page="17b.350" data-line="11" id="l17b.350.11"></span>ἀλλ’ οὐκ ἄξιόν γέ μοι δοκοῦσι τὸ προοίμιον ἀποφαίνειν,
<span class="lb" data-page="17b.350" data-line="12" id="l17b.350.12"></span>οὔτε τῆς γνώμης τἀνδρὸς οὔτε τῶν κατὰ βιβλίον εἰρημένων,
<span class="lb" data-page="17b.350" data-line="13" id="l17b.350.13"></span>ὥσπερ οὐδ’ οἱ πειραστικὸν εἶναι τῶν προσερχομένων
<span class="lb" data-page="17b.350" data-line="14" id="l17b.350.14"></span>τῇ τέχνῃ τὸν λόγον ὑπειληφότες. ἔστι μὲν γὰρ ἀληθὲς,
<span class="lb" data-page="17b.350" data-line="15" id="l17b.350.15"></span>ὡσπερ εἴρηται καὶ Πλάτωνι, τὸ πεῖραν οὕτω μάλιστα γίνεσθαι
<span class="lb" data-page="17b.350" data-line="16" id="l17b.350.16"></span>τῆς προαιρέσεως τῶν ἀναληψομένων ἡντιναοῦν
<span class="lb" data-page="17b.350" data-line="17" id="l17b.350.17"></span>τέχνην, εἰ μεγάλην τε καὶ χαλεπὴν αὐτοῖς εἶναι τὴν διδασκαλίαν
<span class="lb" data-page="17b.350" data-line="18" id="l17b.350.18"></span>ἐπιδεικνύοιμεν, ἀλλ’ οὔτε διὰ βιβλίου τὸ τοιοῦτον,
<span class="pb" data-page="17b.351" id="p17b.351"></span>
<span class="lb" data-page="17b.351" data-line="1" id="l17b.351.1"></span>ἀλλ’ ἐν ταῖς συνουσίας γίνεται, οὔτε πρέπον μοι δοκεῖ εἶναι
<span class="lb" data-page="17b.351" data-line="2" id="l17b.351.2"></span>ἐν τῷ παρόντι συγγράμματι. χρὴ γὰρ τὸ προοίμιον οἰκεῖον
<span class="lb" data-page="17b.351" data-line="3" id="l17b.351.3"></span>εἶναι τῶν κατὰ τὸ βιβλίον εἰρησομένων, εἰ μὴ ἄρα πρώτους
<span class="lb" data-page="17b.351" data-line="4" id="l17b.351.4"></span>ἁπάντων ἀναγινώσκεσθαι βούλεται τοὺς ἀφορισμοὺς
<span class="lb" data-page="17b.351" data-line="5" id="l17b.351.5"></span>καὶ διὰ τούτου κοινὸν ὅλης τῆς τέχνης ἐν τῷ προοιμίῳ τοῦ
<span class="lb" data-page="17b.351" data-line="6" id="l17b.351.6"></span>συγγράμματος ἐποιήσατο τὸν λόγον ἐνδεικνύμενος διὰ τούτου,
<span class="lb" data-page="17b.351" data-line="7" id="l17b.351.7"></span>μὴ πάντων τῶν βουληθέντων εἶναι μάθημα τὴν ἰατρικὴν
<span class="lb" data-page="17b.351" data-line="8" id="l17b.351.8"></span>μακρὰν οὖσαν τέχνην, ἀλλὰ τῶν καὶ χρόνον ἱκανὸν
<span class="lb" data-page="17b.351" data-line="9" id="l17b.351.9"></span>ἐχόντων ἐν ᾧ μαθήσονται καὶ φύσιν ἐπιτηδείαν. εἰ δ’
<span class="lb" data-page="17b.351" data-line="10" id="l17b.351.10"></span>ὅλως πιθανὸν εἶναι δόξειε τὸ κοινὸν ἁπάσης τῆς τέχνης
<span class="lb" data-page="17b.351" data-line="11" id="l17b.351.11"></span>αὐτὸν πεποιῆσθαι τὸ προοίμιον, οὐδ’ ἐκείνους ἄν τις μέμψοιτο
<span class="lb" data-page="17b.351" data-line="12" id="l17b.351.12"></span>τοὺς φάσκοντας αἰτίαν ἀποδίδοσθαι τοῦ συγγράφειν.
<span class="lb" data-page="17b.351" data-line="13" id="l17b.351.13"></span>ἐποιήσατο δὲ ἐν τῷ κατ’ ἰητρεῖον ἁπασῶν τῶν ἀναγνώσεων
<span class="lb" data-page="17b.351" data-line="14" id="l17b.351.14"></span>προοίμιον κοινὸν, ὡς ἐν τῇ κατ’ ἐκεῖνο τὸ βιβλίον ἐξηγήσει
<span class="lb" data-page="17b.351" data-line="15" id="l17b.351.15"></span>δείκνυται. ὅσοι τοίνυν ἢ τοῦ τρόπου τῆς διδασκαλίας ἢ
<span class="lb" data-page="17b.351" data-line="16" id="l17b.351.16"></span>ὅλως τῆς χρείας τῶν συγγραμμάτων αἰτίαν ἀποδίδοσθαι
<span class="lb" data-page="17b.351" data-line="17" id="l17b.351.17"></span>κατὰ τὸ προοίμιόν φασιν, οὗτοί μοι δοκοῦσιν ἄμεινόν τι
<span class="lb" data-page="17b.351" data-line="18" id="l17b.351.18"></span>τῶν ἄλλων γινώσκειν. τό τε γὰρ ἀφοριστικὸν εἶδος τῆς διδασκαλίας,
<span class="pb" data-page="17b.352" id="p17b.352"></span>
<span class="lb" data-page="17b.352" data-line="1" id="l17b.352.1"></span>ὅπερ ἐστὶ τὸ διὰ βραχυτάτων ἅπαντα τὰ τοῦ
<span class="lb" data-page="17b.352" data-line="2" id="l17b.352.2"></span>πράγματος ἰδία περιορίζειν, χρησιμώτατον τῷ βουλομένῳ
<span class="lb" data-page="17b.352" data-line="3" id="l17b.352.3"></span>μακρὰν τέχνην διδάξαι ἐν <span class="milestone ed2page" data-n="9.4" data-unit="ed2page" id="ed2page.9.4"></span>χρόνῳ βραχεῖ· τό τε ὅλως
<span class="lb" data-page="17b.352" data-line="4" id="l17b.352.4"></span>διὰ τοῦτο συγγράφειν, ὅτι ὁ βίος βραχύς ἐστιν, ὡς πρὸς τὸ
<span class="lb" data-page="17b.352" data-line="5" id="l17b.352.5"></span>τῆς τέχνης μέγεθος εὐλογώτατον. οὐδεὶς γὰρ ἡμῶν ἱκανός
<span class="lb" data-page="17b.352" data-line="6" id="l17b.352.6"></span>ἐστι συστήσασθαί τε ἅμα καὶ τελειῶσαι τὴν τέχνην, ἀλλ’
<span class="lb" data-page="17b.352" data-line="7" id="l17b.352.7"></span>ἀγαπητὸν εἰ πολλοῖς ἔτεσι τὰ τῶν ἔμπροσθεν οἱ μετέπειτα
<span class="lb" data-page="17b.352" data-line="8" id="l17b.352.8"></span>παραλαμβάνοντες καὶ τι προστιθέντες αὐτοὶ συντελέσαιμέν
<span class="lb" data-page="17b.352" data-line="9" id="l17b.352.9"></span>ποτε αὐτήν. ἤτοι γὰρ διὰ θάτερον τούτων ἢ δι’ ἄμφω
<span class="lb" data-page="17b.352" data-line="10" id="l17b.352.10"></span>δοκεῖ μοι τοιούτῳ τινὶ κεχρῆσθαι τῷ προοιμίῳ, ὡς εἰ καὶ
<span class="lb" data-page="17b.352" data-line="11" id="l17b.352.11"></span>οὕτως ἔγραψεν· ἐπειδὴ τὸ τῆς τέχνης μέγεθος ὑπὲρ τὸν
<span class="lb" data-page="17b.352" data-line="12" id="l17b.352.12"></span>βίον ἐστὶ τὸν ἀνθρώπειον ὡς ἀδύνατον εἶναι, κἂν πάνυ τις
<span class="lb" data-page="17b.352" data-line="13" id="l17b.352.13"></span>εἴη φιλόπονος, ἄρξασθαί τε ἅμα καὶ τοῦ τέλους τοῦ κατ’
<span class="lb" data-page="17b.352" data-line="14" id="l17b.352.14"></span>αὐτὴν ἐφικέσθαι. διὰ τοῦτ’ ἄριστόν ἐστιν, ὅσα τις ἔγνω
<span class="lb" data-page="17b.352" data-line="15" id="l17b.352.15"></span>τοῖς μετέπειτα καταλιπεῖν ἐν συγγράμμασιν, ἀκριβῶς τε ἅμα
<span class="lb" data-page="17b.352" data-line="16" id="l17b.352.16"></span>καὶ ταχέως καὶ σαφῶς ἅπασαν τὴν τῶν διδασκομένων πραγμάτων
<span class="lb" data-page="17b.352" data-line="17" id="l17b.352.17"></span>φύσιν ἑρμηνεύοντα. τοῦ μέντοι τὴν τέχνην εἶναι μακρὰν
<span class="lb" data-page="17b.352" data-line="18" id="l17b.352.18"></span>ἀπόδειξίς ἐστι τὰ ἐπιφερόμενα ταῦτα, ὁ δὲ καιρὸς ὀξὺς, ἡ
<span class="pb" data-page="17b.353" id="p17b.353"></span>
<span class="lb" data-page="17b.353" data-line="1" id="l17b.353.1"></span>δὲ πεῖρα σφαλερὴ, ἡ δὲ κρίσις χαλεπή. ὡς εἰ καὶ οὕτως
<span class="lb" data-page="17b.353" data-line="2" id="l17b.353.2"></span>ἔλεγεν, ὁ βίος βραχὺς, ἡ δὲ τέχνη μακρὰ, ὅτι ὁ καιρὸς
<span class="lb" data-page="17b.353" data-line="3" id="l17b.353.3"></span>καὶ ἡ πεῖρα σφαλερὴ καὶ ἡ κρίσις χαλεπή. διὰ τοῦτο γὰρ
<span class="lb" data-page="17b.353" data-line="4" id="l17b.353.4"></span>καὶ ἡ τέχνη μακρὰ, διότι καὶ ὁ τῶν πραττομένων καιρὸς
<span class="lb" data-page="17b.353" data-line="5" id="l17b.353.5"></span>ἐν αὐτῇ ὀξύτατός ἐστι, τουτέστι στενότατός τε καὶ ὀλιγοχρονιώτατος
<span class="lb" data-page="17b.353" data-line="6" id="l17b.353.6"></span>καὶ πρὸς τούτοις τῶν ὀργάνων τῶν εὑρισκόντων
<span class="lb" data-page="17b.353" data-line="7" id="l17b.353.7"></span>τὰ βοηθήματα δυοῖν ὄντοιν, λόγου καὶ πείρας, ἐπισφαλὴς
<span class="lb" data-page="17b.353" data-line="8" id="l17b.353.8"></span>μὲν ἡ πεῖρα, χαλεπὸς δ’ ὁ λόγος, τουτέστιν οὐ ῥᾴδιον
<span class="lb" data-page="17b.353" data-line="9" id="l17b.353.9"></span>δυνάμενος γνωσθῆναι θατέρῳ. ὅτι δ’ ἀληθές ἐστιν ἕκαστον
<span class="lb" data-page="17b.353" data-line="10" id="l17b.353.10"></span>τῶν εἰρημένων, οὐ χαλεπὸν ἐπιδεῖξαι διὰ βραχέων. ὁ μὲν
<span class="lb" data-page="17b.353" data-line="11" id="l17b.353.11"></span>γὰρ καιρὸς ὀξὺς διὰ τὴν τῆς τέχνης ὕλην, λέγω δὲ τὸ σῶμα
<span class="lb" data-page="17b.353" data-line="12" id="l17b.353.12"></span>ῥέον ἀεὶ καὶ μεταβαλλόμενον ἐν ἀκαριαίῳ χρόνῳ. ἐπισφαλὴς
<span class="lb" data-page="17b.353" data-line="13" id="l17b.353.13"></span>δὲ ἡ πεῖρα καὶ αὐτὴ διὰ τὴν ὕλην. οὐ γὰρ πλίνθοι
<span class="lb" data-page="17b.353" data-line="14" id="l17b.353.14"></span>καὶ πηλὸς καὶ ξύλα καὶ λίθοι καὶ κέραμος καὶ σκύτη,
<span class="lb" data-page="17b.353" data-line="15" id="l17b.353.15"></span>καθάπερ ἄλλων τεχνῶν ἡ ὕλη τῆς ἰατρικῆς ἐστὶν, ἐν οἷς
<span class="lb" data-page="17b.353" data-line="16" id="l17b.353.16"></span>ἄλυπον τὸ πειρᾶσθαι πολυειδῶς καὶ γυμνάζεσθαι παρὰ τὴν
<span class="lb" data-page="17b.353" data-line="17" id="l17b.353.17"></span>ὕλην ἀσκοῦντα καὶ μελετῶντα τὰ θεωρήματα, καθάπερ ἐν
<span class="lb" data-page="17b.353" data-line="18" id="l17b.353.18"></span>ξύλοις μὲν οἱ τέκτονες, ἐν δέρμασι δ’ οἱ σκυτοτόμοι. ξύλα
<span class="pb" data-page="17b.354" id="p17b.354"></span>
<span class="lb" data-page="17b.354" data-line="1" id="l17b.354.1"></span>μὲν γὰρ καὶ σκῦτος διαφθεῖραι κακῶς μεταχειριζόμενον οὐδεὶς
<span class="lb" data-page="17b.354" data-line="2" id="l17b.354.2"></span>κίνδυνος· ἐπ’ ἀνθρωπείου δὲ σώματος πειρᾶσθαι τῶν
<span class="lb" data-page="17b.354" data-line="3" id="l17b.354.3"></span>ἀπειράστων οὐκ ἀσφαλὲς, εἰς ὄλεθρον ὅλου τοῦ ζώου τῆς
<span class="lb" data-page="17b.354" data-line="4" id="l17b.354.4"></span>κακῆς πείρας τελευτώσης. καὶ μὴν καὶ ἡ κρίσις, ὁ λόγος δ’
<span class="lb" data-page="17b.354" data-line="5" id="l17b.354.5"></span>ἂν ἡ κρίσις εἴη, τῷ κρίνεσθαι <span class="milestone ed1page" data-n="5.221" data-unit="ed1page" id="ed1page.5.221"></span>παρ’ αὐτοῦ τὰ ποιητέα,
<span class="lb" data-page="17b.354" data-line="6" id="l17b.354.6"></span>χαλεπὸς καὶ δυσθήρατός ἐστιν ὅ γε ἀληθὴς, ὡς δηλοῖ
<span class="lb" data-page="17b.354" data-line="7" id="l17b.354.7"></span>καὶ τὸ πλῆθος τῶν κατὰ τὴν ἰατρικὴν τέχνην αἱρέσεων.
<span class="lb" data-page="17b.354" data-line="8" id="l17b.354.8"></span>οὐ γὰρ ἂν εἴπερ οἷόν τ’ ἦν ῥᾳδίως εὑρεθῆναι τὸ ἀληθὲς, εἰς
<span class="lb" data-page="17b.354" data-line="9" id="l17b.354.9"></span>τοσοῦτον ἧκον ἀντιλογίας ἀλλήλοις οἱ ζητήσαντες αὐτὸ,
<span class="lb" data-page="17b.354" data-line="10" id="l17b.354.10"></span>τοιοῦτοί τε καὶ τοσοῦτοι γενόμενοι. τοῖς δ’ ἐμπειρικοῖς
<span class="lb" data-page="17b.354" data-line="11" id="l17b.354.11"></span>οὐχ ὁ λόγος εἰρῆσθαι δοκεῖ κρίσις, ἀλλ’ ἡ τῶν διὰ τῆς
<span class="lb" data-page="17b.354" data-line="12" id="l17b.354.12"></span>πείρας εὑρισκομένων βοηθημάτων ἐπίκρισις. ὄντως γὰρ καὶ
<span class="lb" data-page="17b.354" data-line="13" id="l17b.354.13"></span>τοῦτο χαλεπὸν καὶ δυσθήρατον, ὅταν πολλῶν ἰαμάτων τῷ
<span class="lb" data-page="17b.354" data-line="14" id="l17b.354.14"></span>κάμνοντι γεγενημένων ἕν τι ἐξ αὐτῶν αἰτιᾶται τῆς ὠφελείας
<span class="lb" data-page="17b.354" data-line="15" id="l17b.354.15"></span>ἢ βλάβης. εἰ γὰρ οὕτως ἔτυχε κοιμηθέντος καλῶς
<span class="lb" data-page="17b.354" data-line="16" id="l17b.354.16"></span>αὐτοῦ καὶ καταιωνηθέντος ἐφεξῆς καὶ καταπλασθέντος ἐπὶ
<span class="lb" data-page="17b.354" data-line="17" id="l17b.354.17"></span>τούτῳ, κἄπειτα κλυσθέντος ἢ αὐτομάτως τῆς γαστρὸς ἐνδούσης,
<span class="lb" data-page="17b.354" data-line="18" id="l17b.354.18"></span>εἶτα καὶ τραφέντος τοιάσδε τινὰς τροφὰς, κἀπὶ ﻿
<span class="pb" data-page="17b.355" id="p17b.355"></span>
<span class="lb" data-page="17b.355" data-line="1" id="l17b.355.1"></span>τούτοις ἅπασιν ὠφεληθέντος<span class="milestone ed2page" data-n="9.5" data-unit="ed2page" id="ed2page.9.5"></span> ἢ βλαβέντος οὐ ῥᾴδιον
<span class="lb" data-page="17b.355" data-line="2" id="l17b.355.2"></span>εἰπεῖν διὰ τί τῶν γεγενημένων συνέβη τὸν ἄῤῥωστον ὠφεληθῆναι
<span class="lb" data-page="17b.355" data-line="3" id="l17b.355.3"></span>ἢ βλαβῆναι. διὰ ταῦτ’ οὖν ἅπαντα ἡ κρίσις χαλεπή.
<span class="lb" data-page="17b.355" data-line="4" id="l17b.355.4"></span>συγκεφαλαιωσόμεθα γοῦν ἤδη τὸν λόγον. ἡ μὲν
<span class="lb" data-page="17b.355" data-line="5" id="l17b.355.5"></span>τέχνη μακρὰ γίνεται, ἑνὸς ἀνθρώπου παραμετρουμένη βίῳ.
<span class="lb" data-page="17b.355" data-line="6" id="l17b.355.6"></span>χρήσιμον δὲ τὸ καταλιπεῖν συγγράμματα καὶ μάλιστα τὰ
<span class="lb" data-page="17b.355" data-line="7" id="l17b.355.7"></span>σύντομά τε καὶ ἀφοριστικά· εἴς τε γὰρ αὐτὴν τὴν πρώτην
<span class="lb" data-page="17b.355" data-line="8" id="l17b.355.8"></span>μάθησιν καὶ εἰς τὴν ὧν ἔμαθέ τις ὠφεληθῆναι μνήμην καὶ
<span class="lb" data-page="17b.355" data-line="9" id="l17b.355.9"></span>εἰς τὴν ὧν ἐπελάθετό τις μετὰ ταῦτα ἀνάμνησιν ὁ τοιοῦτος
<span class="lb" data-page="17b.355" data-line="10" id="l17b.355.10"></span>τρόπος τῆς διδασκαλίας ἐπιτήδειος. ὁμολογεῖ δὲ τούτοις
<span class="lb" data-page="17b.355" data-line="11" id="l17b.355.11"></span>καὶ τὸ ἐπιφερόμενον. ὡς γὰρ ὑπὲρ τοῦ συγγράμματος
<span class="lb" data-page="17b.355" data-line="12" id="l17b.355.12"></span>αὐτοῦ καὶ τῶν κατ’ αὐτὸ λεχθησομένων προοιμίου γεγονότος
<span class="lb" data-page="17b.355" data-line="13" id="l17b.355.13"></span>εἰκότως ἐπιφέρων ἐρεῖ· δεῖ δ’ οὐ μόνον ἑωυτὸν παρέχειν
<span class="lb" data-page="17b.355" data-line="14" id="l17b.355.14"></span>τὰ δέοντα ποιέοντα, ἀλλὰ καὶ τὸν νοσέοντα καὶ τοὺς παρέοντας
<span class="lb" data-page="17b.355" data-line="15" id="l17b.355.15"></span>καὶ τὰ ἔξωθεν. εἰ μέλλοι τις κρῖναι, φησὶ, ποτὲ
<span class="lb" data-page="17b.355" data-line="16" id="l17b.355.16"></span>τὰ κατὰ τὸ βιβλίον εἰς ὅσον ἀληθείας ἥκει, οὐ μόνον
<span class="lb" data-page="17b.355" data-line="17" id="l17b.355.17"></span>ἑαυτὸν παρεκτέον ἐστὶ, τὰ δέοντα ποιέοντα καὶ μηδὲν τῶν
<span class="pb" data-page="17b.356" id="p17b.356"></span>
<span class="lb" data-page="17b.356" data-line="1" id="l17b.356.1"></span>χρησίμων τῷ νοσοῦντι παραλείποντα, ἀλλὰ καὶ αὐτὸν ἐκεῖνον
<span class="lb" data-page="17b.356" data-line="2" id="l17b.356.2"></span>εὐπειθῆ τε ἅμα καὶ μηδὲν ἰδίᾳ χαριζόμενον ἡδονῇ πεφυκέναι,
<span class="lb" data-page="17b.356" data-line="3" id="l17b.356.3"></span>καὶ μέντοι καὶ τοὺς ὑπηρετοῦντας ἐπιτηδείους καὶ
<span class="lb" data-page="17b.356" data-line="4" id="l17b.356.4"></span>δὴ καὶ τὰ ἔξωθεν ἅπαντα συμπαρεσκευασμένα. καὶ γὰρ δι’
<span class="lb" data-page="17b.356" data-line="5" id="l17b.356.5"></span>ἐκεῖνα πολλάκις ἤτοι τὴν πρόγνωσιν ἢ τὴν θεραπείαν ἢ
<span class="lb" data-page="17b.356" data-line="6" id="l17b.356.6"></span>ἄμφω συνέβη διακοπῆναι, τὰ δ’ ἔξωθέν ἐστι, τά τε κατὰ
<span class="lb" data-page="17b.356" data-line="7" id="l17b.356.7"></span>τὰς οἰκήσεις ἐπιτηδείους οὔσας ἢ καὶ ἐνοχλουμένας ἢ οὐκ
<span class="lb" data-page="17b.356" data-line="8" id="l17b.356.8"></span>ἐνοχλουμένας, καὶ ἔτι τὰ προσαγγελλόμενα καὶ πραττόμενα
<span class="lb" data-page="17b.356" data-line="9" id="l17b.356.9"></span>θυμὸν ἢ λύπην, ἤ τι τοιοῦτον ἕτερον ἐργαζόμενα τῷ νοσοῦντι
<span class="lb" data-page="17b.356" data-line="10" id="l17b.356.10"></span>καὶ προσέτι τὰ νύκτωρ αὐτῷ τὸν ὕπνον διακόπτοντα
<span class="lb" data-page="17b.356" data-line="11" id="l17b.356.11"></span>μυρία ἐπὶ μυρίοις ὄντα. εἰ οὖν, φησὶν, ἅπαντα ταῦτα
<span class="lb" data-page="17b.356" data-line="12" id="l17b.356.12"></span>καλῶς καὶ ἀμέμπτως ἔχει τῶν κατὰ τοῦτο τὸ βιβλίον αὐτῷ
<span class="lb" data-page="17b.356" data-line="13" id="l17b.356.13"></span>γεγραμμένων, οὐδὲν εὑρεθήσεται ψεῦδος.
</p>
<span class="lb rule" data-page="17b.356" data-line="14" id="l17b.356.14"></span>
          </article>

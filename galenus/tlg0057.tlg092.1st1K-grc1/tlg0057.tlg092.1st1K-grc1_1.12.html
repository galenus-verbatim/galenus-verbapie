<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.12">
<span class="pb page1" data-page="17b.380" id="p17b.380"></span>
<span class="milestone ed1page page1" data-n="5.225" data-unit="ed1page" id="ed1page.5.225"></span>
<span class="milestone ed2page page1" data-n="9.15" data-unit="ed2page" id="ed2page.9.15"></span>
<span class="lb head" data-page="17b.380" data-line="15" id="l17b.380.15"></span>
            <blockquote class="quote lemma">
<span class="lb" data-page="17b.380" data-line="16" id="l17b.380.16"></span><span class="milestone ed2page" data-n="9.16" data-unit="ed2page" id="ed2page.9.16"></span>Τοὺς δὲ παροξυσμοὺς καὶ τὰς καταστάσιας δηλώσουσιν
<span class="lb" data-page="17b.380" data-line="17" id="l17b.380.17"></span>αἱ νοῦσοι καὶ αἱ ὧραι τοῦ ἔτεος καὶ αἱ τῶν περιόδων
<span class="pb" data-page="17b.381" id="p17b.381"></span>
<span class="lb" data-page="17b.381" data-line="1" id="l17b.381.1"></span>πρὸς ἀλλήλας ἀνταποδόσιες ἤν τε καθ’ ἡμέρην ἤν
<span class="lb" data-page="17b.381" data-line="2" id="l17b.381.2"></span>τε παρ’ ἡμέρην ἤν τε καὶ διὰ πλείονος χρόνου γίγνωνται.
<span class="lb" data-page="17b.381" data-line="3" id="l17b.381.3"></span>ἀτὰρ καὶ τοῖσιν ἐπιφαινομένοισιν, οἷον ἐν πλευριτικοῖσι
<span class="lb" data-page="17b.381" data-line="4" id="l17b.381.4"></span>πτύελον, ἢν αὐτίκα ἐπιφαίνηται ἀρχομένου, βραχὺν,
<span class="lb" data-page="17b.381" data-line="5" id="l17b.381.5"></span>ἢν δ’ ὕστερον ἐπιφαίνηται, μηκύνει· καὶ οὖρα καὶ ὑποχωρήματα
<span class="lb" data-page="17b.381" data-line="6" id="l17b.381.6"></span>καὶ ἱδρῶτες καὶ δύσκριτα καὶ εὔκριτα καὶ βραχέα
<span class="lb" data-page="17b.381" data-line="7" id="l17b.381.7"></span>καὶ μακρὰ τὰ νοσήματα ἐπιφαινόμενα δηλοῖ.
</blockquote>
<span class="lb rule" data-page="17b.381" data-line="8" id="l17b.381.8"></span>
            <p>
<span class="lb" data-page="17b.381" data-line="9" id="l17b.381.9"></span>Εἰ τῶν ἔμπροσθεν εἰρημένων αὐτῷ περὶ διαίτης ἀναμνησθείημεν,
<span class="lb" data-page="17b.381" data-line="10" id="l17b.381.10"></span>ἐναργεστέρα ἡμῖν ἡ χρεία φανεῖται νῦν τῶν
<span class="lb" data-page="17b.381" data-line="11" id="l17b.381.11"></span>λεγομένων. τὰ δὲ προειρημένα ταῦτά ἐστιν. τὸ μὲν τῆς ὅλης
<span class="lb" data-page="17b.381" data-line="12" id="l17b.381.12"></span>διαίτης σχῆμα πρὸς δύο σκοποὺς ἀποβλέπων ἐποιεῖτο, τήν
<span class="lb" data-page="17b.381" data-line="13" id="l17b.381.13"></span>τε δύναμιν τοῦ κάμνοντος καὶ τὴν κατάστασιν τοῦ νοσήματος.
<span class="lb" data-page="17b.381" data-line="14" id="l17b.381.14"></span>τὸ γὰρ εἴτε κάτοξυ εἴτε ὀξὺ εἴτε χρόνιον ἔσοιτο τὸ
<span class="lb" data-page="17b.381" data-line="15" id="l17b.381.15"></span>νόσημα καὶ ὁπηνίκα μάλιστα τὴν ἀκμὴν ἀπολήψοιτο, τὴν
<span class="lb" data-page="17b.381" data-line="16" id="l17b.381.16"></span>κατάστασίν ἐστι τοῦ νοσήματος σκοπεῖν. τὰς δὲ κατὰ μέρος
<span class="lb" data-page="17b.381" data-line="17" id="l17b.381.17"></span>προσφαρὰς τῶν σιτίων τοῖς κατὰ μέρος παροξυσμοῖς
<span class="pb" data-page="17b.382" id="p17b.382"></span>
<span class="lb" data-page="17b.382" data-line="1" id="l17b.382.1"></span>ἐτεκμαίρετο. τριῶν οὖν ὄντων σκοπῶν εἰς τὸ τελέως καὶ
<span class="lb" data-page="17b.382" data-line="2" id="l17b.382.2"></span>ἀνελλιπῶς διαιτᾷν, πρώτου μὲν τῆς δυνάμεως τοῦ κάμνοντος,
<span class="lb" data-page="17b.382" data-line="3" id="l17b.382.3"></span>δευτέρου δὲ τῆς καταστάσεως τοῦ νοσήματος, ἐπ’ αὐτοῖς
<span class="lb" data-page="17b.382" data-line="4" id="l17b.382.4"></span>δὲ τρίτου τῶν κατὰ μέρος παροξυσμῶν, τὴν μὲν δύναμιν
<span class="lb" data-page="17b.382" data-line="5" id="l17b.382.5"></span>οἷόν τέ ἐστιν εὐθὺς εἰσελθόντα διαγινώσκειν, ἀπὸ τῶν σφυγμῶν
<span class="lb" data-page="17b.382" data-line="6" id="l17b.382.6"></span>δηλονότι καὶ τῶν ἄλλων, ἅπερ αὐτὸς ἐν τῷ προγνωστικῷ
<span class="lb" data-page="17b.382" data-line="7" id="l17b.382.7"></span>διῆλθεν. ὅθεν οὐδὲ ἀδύνατον ἔφησέ τις εἶναι διαγνῶναι
<span class="lb" data-page="17b.382" data-line="8" id="l17b.382.8"></span>μέγεθος δυνάμεως. ἀλλ’ εἰ καὶ μὴ <span class="milestone ed2page" data-n="9.17" data-unit="ed2page" id="ed2page.9.17"></span>δυνατὸν
<span class="lb" data-page="17b.382" data-line="9" id="l17b.382.9"></span>ἀκριβῶς αὐτῆς ἐξευρεῖν τὸ ποσὸν, τῷ τεχνικῷ γοῦν στοχασμῷ
<span class="lb" data-page="17b.382" data-line="10" id="l17b.382.10"></span>πλησίον ἀφικνεῖσθαι συγχωροῦσιν ἅπαντες. τὴν
<span class="lb" data-page="17b.382" data-line="11" id="l17b.382.11"></span>δὲ τοῦ νοσήματος κατάστασιν ὁποία τις ἔσται καὶ τοὺς
<span class="lb" data-page="17b.382" data-line="12" id="l17b.382.12"></span>κατὰ μέρος παροξυσμοὺς πολλοῖς τῶν ἰατρῶν ἀδύνατον
<span class="lb" data-page="17b.382" data-line="13" id="l17b.382.13"></span>ἔδοξε διαγνῶναι, οὐ μὴν Ἱπποκράτει γε. ἀλλὰ κᾀνταῦθα
<span class="lb" data-page="17b.382" data-line="14" id="l17b.382.14"></span>καθάπερ ἐπὶ τῶν ἄλλων, πολλάκις μὲν ἀκριβῶς καὶ ὡς ἂν
<span class="lb" data-page="17b.382" data-line="15" id="l17b.382.15"></span>εἴπῃ τις ἐπιστημονικῶς, πολλάκις δὲ στοχαστικῶς μὲν, ἀλλ’
<span class="lb" data-page="17b.382" data-line="16" id="l17b.382.16"></span>οὐκ ἀτέχνως, οὐδὲ πόῤῥῳ τῆς ἀληθείας, ἀλλ’ ἐγγὺς καὶ
<span class="lb" data-page="17b.382" data-line="17" id="l17b.382.17"></span>πλησίον ἀφιξόμεθα, τήν τε μέλλουσαν ἀκμὴν προγινώσκοντες
<span class="lb" data-page="17b.382" data-line="18" id="l17b.382.18"></span>καὶ τὰς ἀνταποδόσεις τῶν παροξυσμῶν. ἐπὶ πλέον μὲν
<span class="pb" data-page="17b.383" id="p17b.383"></span>
<span class="lb" data-page="17b.383" data-line="1" id="l17b.383.1"></span>οὖν αὐτὰ διά τε τοῦ προγνωστικοῦ καὶ διὰ τῶν ἐπιδημιῶν
<span class="lb" data-page="17b.383" data-line="2" id="l17b.383.2"></span>ἐκδιδάσκει καὶ ἡμεῖς κατὰ τὴν γνώμην τοῦ παλαιοῦ μετὰ
<span class="lb" data-page="17b.383" data-line="3" id="l17b.383.3"></span>τῆς προσηκούσης ἐξηγήσεως τὰς ῥήσεις αὐτοῦ παρεθέμεθα
<span class="lb" data-page="17b.383" data-line="4" id="l17b.383.4"></span>κατὰ τὸ πρῶτον περὶ κρίσεων, δεικνύντες ὅπως ἄν τις μάλιστα
<span class="lb" data-page="17b.383" data-line="5" id="l17b.383.5"></span>δύναιτο προγινώσκειν τὴν μέλλουσαν ἀκμήν. νυνὶ δὲ
<span class="lb" data-page="17b.383" data-line="6" id="l17b.383.6"></span>διὰ κεφαλαίων αὐτοῦ τῷ Ἱπποκράτει λέλεκται τὸ πᾶν, ἡμεῖς
<span class="lb" data-page="17b.383" data-line="7" id="l17b.383.7"></span>τε καθόσον οἷόν τε διὰ συντόμων αὐτὰ σαφηνιοῦμεν. οἷς
<span class="lb" data-page="17b.383" data-line="8" id="l17b.383.8"></span>δὲ φροντὶς ἐπιμελῶς ἐκμαθεῖν ἅπασαν τὴν περὶ ταῦτα μάθησιν,
<span class="lb" data-page="17b.383" data-line="9" id="l17b.383.9"></span>ἐπὶ τὸ περὶ κρίσεων ὑφ’ ἡμῶν γεγραμμένον πορευέσθωσαν.
<span class="lb" data-page="17b.383" data-line="10" id="l17b.383.10"></span>αὗταί τε αἱ νόσοι καὶ τὰς τῶν παροξυσμῶν ἀναλογίας
<span class="lb" data-page="17b.383" data-line="11" id="l17b.383.11"></span>δηλώσουσι καὶ τὰς ἑαυτῶν δὲ καταστάσεις οὐδὲν
<span class="lb" data-page="17b.383" data-line="12" id="l17b.383.12"></span>ἧττον. οἷον ἐν μὲν τοῖς διαλείπουσιν, ὅτι ὁ μὲν τριταῖος
<span class="lb" data-page="17b.383" data-line="13" id="l17b.383.13"></span>ταχυκρίσιμος, ὁ δ’ ἀμφημερινὸς ὅτι χρόνιος, ὁ δὲ τεταρταῖος
<span class="lb" data-page="17b.383" data-line="14" id="l17b.383.14"></span>ἔτι καὶ τοῦδε χρονιώτερος. ἐν δὲ τοῖς συνεχέσιν οἱ
<span class="lb" data-page="17b.383" data-line="15" id="l17b.383.15"></span>μὲν καυσώδεις ὀξεῖς, οἱ δὲ τυφώδεις χρονιώτεροι, μέσοι δ’
<span class="lb" data-page="17b.383" data-line="16" id="l17b.383.16"></span>ἀμφοῖν οἱ ἡμιτριταῖοι. ὡς δ’ ἄν τις καὶ τούτους ἅπαντας
<span class="lb" data-page="17b.383" data-line="17" id="l17b.383.17"></span>τοὺς πυρετοὺς εὐθὺς εἰσβάλλοντας γνωρίζοι, διὰ τοῦ δευτέρου
<span class="lb" data-page="17b.383" data-line="18" id="l17b.383.18"></span>τῶν περὶ κρίσεων ἐπὶ πλεῖστον εἴρηται. οὐκοῦν χρὴ
<span class="pb" data-page="17b.384" id="p17b.384"></span>
<span class="lb" data-page="17b.384" data-line="1" id="l17b.384.1"></span>μεταφέρειν εἰς τόνδε τὸν λόγον, ὅσα καλῶς ἐν ἄλλοις φθάνει
<span class="lb" data-page="17b.384" data-line="2" id="l17b.384.2"></span>ἤδη λελέχθαι, οὐδὲ πολλάκις ἐν πολλαῖς περὶ τῶν αὐτῶν
<span class="lb" data-page="17b.384" data-line="3" id="l17b.384.3"></span>πειρᾶσθαι λέγειν, ἀλλ’ ἀναμνῆσαι χρὴ μόνον, ὡς εἴπερ
<span class="lb" data-page="17b.384" data-line="4" id="l17b.384.4"></span>οἷόν τ’ ἐστὶν ἐν ἀρχῇ γνωρίσαι τριταῖον εἰσβάλλοντα εὐθὺς
<span class="lb" data-page="17b.384" data-line="5" id="l17b.384.5"></span>πυρετὸν, ἔστι λαβεῖν ἀπ’ αὐτοῦ ὅτι τε ταχυκρίσιμος ὅτι
<span class="lb" data-page="17b.384" data-line="6" id="l17b.384.6"></span>τε διὰ τρίτης οἱ παροξυσμοὶ, καὶ τοῦτ’ ἔστι τὸ λεγόμενον
<span class="lb" data-page="17b.384" data-line="7" id="l17b.384.7"></span>ὑφ’ Ἱπποκράτους· τοὺς δὲ παροξυσμοὺς καὶ τὰς καταστάσιας
<span class="lb" data-page="17b.384" data-line="8" id="l17b.384.8"></span>δηλώσουσιν αἱ νοῦσοι. τεταρταίων γοῦν πυρετῶν ἀρχὰς
<span class="lb" data-page="17b.384" data-line="9" id="l17b.384.9"></span>εὐθὺς ἐν τῇ πρώτῃ τῶν ἡμερῶν ἡμεῖς γνωρίσαντες
<span class="lb" data-page="17b.384" data-line="10" id="l17b.384.10"></span>πολλάκις οὐδὲν ἔτι τῆς ἀνταποδόσεως δεηθέντες ἐξ ἀρχῆς
<span class="lb" data-page="17b.384" data-line="11" id="l17b.384.11"></span>κατεστησάμεθα τὸ τῆς διαίτης εἶδος, ὡς πρὸς νόσημα μετὰ
<span class="lb" data-page="17b.384" data-line="12" id="l17b.384.12"></span>πάμπολυν χρόνον ἤρχετο μέλλον λαβεῖν τὴν ἀκμήν. οὕτω
<span class="lb" data-page="17b.384" data-line="13" id="l17b.384.13"></span>δὲ καὶ ἀμφημερινῶν καὶ τριταίων ἑκατέρων κατὰ τὴν οἰκείαν
<span class="lb" data-page="17b.384" data-line="14" id="l17b.384.14"></span>προθεσμίαν τῆς ἐσομένης ἀκμῆς. ὥσπερ δὲ ἐπὶ τῶν
<span class="lb" data-page="17b.384" data-line="15" id="l17b.384.15"></span>πυρετῶν, οὕτω καὶ ἐπὶ τῶν ἄλλων νοσημάτων. πλευρῖτις
<span class="lb" data-page="17b.384" data-line="16" id="l17b.384.16"></span>μὲν γὰρ καὶ περιπνευμονία καὶ φρενῖτις ὀξέα νοσήματα.
<span class="lb" data-page="17b.384" data-line="17" id="l17b.384.17"></span>συνάγχη δὲ καὶ κυνάγχη καὶ χολέρα καὶ τέτανος κατόξεα. ﻿
<span class="pb" data-page="17b.385" id="p17b.385"></span>
<span class="lb" data-page="17b.385" data-line="1" id="l17b.385.1"></span>ὕδερος δὲ καὶ μελαγχολία καὶ ἐμπύημα καὶ φθόη χρόνια.
<span class="lb" data-page="17b.385" data-line="2" id="l17b.385.2"></span>καὶ οἱ παροξυσμοὶ δὲ πλευρίτιδι μὲν καὶ φρενίτιδι διὰ τρίτης
<span class="lb" data-page="17b.385" data-line="3" id="l17b.385.3"></span>ὡς τὰ πολλὰ, τοῖς δὲ κατὰ γαστέρα καὶ καθ’ ἧπαρ
<span class="lb" data-page="17b.385" data-line="4" id="l17b.385.4"></span>ἐμπυήμασί τε καὶ φθίσεσι καθ’ ἑκάστην ἡμέραν καὶ μᾶλλον
<span class="lb" data-page="17b.385" data-line="5" id="l17b.385.5"></span>εἰς νύκτα. τοῖς δ’ ἀπὸ σπληνὸς καὶ ὅλως μελαγχολικοῖς
<span class="lb" data-page="17b.385" data-line="6" id="l17b.385.6"></span>διὰ τετάρτης. τὸ δὲ καὶ ὧραι τοῦ ἔτεος ἐφεξῆς εἰρημένων
<span class="lb" data-page="17b.385" data-line="7" id="l17b.385.7"></span>αὐτῷ πρὸς τὰ εἰρημένα τὴν ἀναφορὰν ἔχει. καὶ γὰρ τὴν
<span class="lb" data-page="17b.385" data-line="8" id="l17b.385.8"></span>κατάστασιν τοῦ νοσήματος καὶ τοὺς παροξυσμοὺς αἱ ὧραι
<span class="lb" data-page="17b.385" data-line="9" id="l17b.385.9"></span>τοῦ ἔτεος ἅμα τῷ νοσήματι δύνανται δηλοῦν. οὐ γὰρ ἱκανὸν
<span class="lb" data-page="17b.385" data-line="10" id="l17b.385.10"></span>ὅτι τεταρταῖος εἰσέβαλλε κατὰ <span class="milestone ed2page" data-n="9.18" data-unit="ed2page" id="ed2page.9.18"></span>τήνδε τὴν ἡμέραν
<span class="lb" data-page="17b.385" data-line="11" id="l17b.385.11"></span>ἐπίστασθαι μόνον, ὡς ἐξ ἀρχῆς προγνῶναι τὸ σχῆμα
<span class="lb" data-page="17b.385" data-line="12" id="l17b.385.12"></span>τῆς διαίτης, ὡς πρὸς χρόνιον νόσημα καταστήσασθαι, ἀλλὰ
<span class="lb" data-page="17b.385" data-line="13" id="l17b.385.13"></span>καὶ εἴτε χειμῶνος, εἴτε ἔαρος, εἴτε θέρους, εἴτε φθινοπώρου
<span class="lb" data-page="17b.385" data-line="14" id="l17b.385.14"></span>συνέβη τὴν ἀρχὴν ταύτην γενέσθαι, προσεπισκοπεῖσθαι
<span class="lb" data-page="17b.385" data-line="15" id="l17b.385.15"></span>χρὴ γινώσκοντας ὅτι οἱ μὲν θερινοὶ τεταρταῖοι,
<span class="lb" data-page="17b.385" data-line="16" id="l17b.385.16"></span><span class="milestone ed1page" data-n="5.226" data-unit="ed1page" id="ed1page.5.226"></span>ὡς τὰ πολλὰ γίνονται βραχέες, οἱ δὲ φθινοπωρινοὶ μακροὶ
<span class="lb" data-page="17b.385" data-line="17" id="l17b.385.17"></span>καὶ μᾶλλον οἱ πρὸς τὸν χειμῶνα συνάπτοντες. ταῦτα γὰρ
<span class="lb" data-page="17b.385" data-line="18" id="l17b.385.18"></span>ἐν τοῖς ἑξῆς αὐτὸς ἡμᾶς διδάξει, καὶ μὲν δὴ καὶ ὁ τριταῖος
<span class="pb" data-page="17b.386" id="p17b.386"></span>
<span class="lb" data-page="17b.386" data-line="1" id="l17b.386.1"></span>πυρετὸς, ἔστι μὲν καὶ ἄλλως ταχυκρίσιμος, ἀλλ’ ἐν
<span class="lb" data-page="17b.386" data-line="2" id="l17b.386.2"></span>θέρει πολὺ μᾶλλον ἤπερ ἐν τῷ χειμῶνι. καὶ τῶν ἄλλων
<span class="lb" data-page="17b.386" data-line="3" id="l17b.386.3"></span>δὴ ἑκάστων νοσημάτων τάχος μὲν τὸ θέρος, βραδυτῆτα δὲ
<span class="lb" data-page="17b.386" data-line="4" id="l17b.386.4"></span>ὁ χειμὼν προστίθησιν. ἀλλὰ καὶ οἱ παροξυσμοὶ διὰ τρίτης
<span class="lb" data-page="17b.386" data-line="5" id="l17b.386.5"></span>μὲν τοὐπίπαν ἐν θέρει, διὰ τετάρτης δ’ ἐν φθινοπώρῳ,
<span class="lb" data-page="17b.386" data-line="6" id="l17b.386.6"></span>καθ’ ἑκάστην δ’ ἡμέραν ἢ νύκτα χειμῶνος. ὡς δ’ ἐπὶ τῶν
<span class="lb" data-page="17b.386" data-line="7" id="l17b.386.7"></span>ὡρῶν, οὕτω καὶ ἐπὶ τῶν κράσεων ἀνάλογον ἔχει, περὶ ὧν
<span class="lb" data-page="17b.386" data-line="8" id="l17b.386.8"></span>καὶ αὐτὸς ὁ Ἱπποκράτης διεξῆλθε πολλάκις, οὐ μὴν ἐνταῦθά
<span class="lb" data-page="17b.386" data-line="9" id="l17b.386.9"></span>γε εἶπεν ἐπιτρέψας ἡμῖν, ἐξ ἑνὸς ἀναμνησθῆναι περὶ
<span class="lb" data-page="17b.386" data-line="10" id="l17b.386.10"></span>τῶν ἄλλων. ἃ γὰρ ἡ θερινὴ ὥρα, ταῦτα καὶ ἡ κρᾶσις τοῦ
<span class="lb" data-page="17b.386" data-line="11" id="l17b.386.11"></span>νοσοῦντος, εἰ φύσει θερμοτέρα καὶ ξηροτέρα ᾖ καὶ ἡλικία
<span class="lb" data-page="17b.386" data-line="12" id="l17b.386.12"></span>εἰ ἀκμάζουσα καὶ τὸ χωρίον, εἰ θερμὸν καὶ ξηρὸν συνενδείξεται
<span class="lb" data-page="17b.386" data-line="13" id="l17b.386.13"></span>καὶ τὰ ἐπιτηδεύματα δηλονότι καὶ τὰ ἔθη τὰ ὁμοίων
<span class="lb" data-page="17b.386" data-line="14" id="l17b.386.14"></span>ἔχοντα καὶ ἡ παροῦσα κατάστασις τοῦ περιέχοντος ἡμᾶς
<span class="lb" data-page="17b.386" data-line="15" id="l17b.386.15"></span>ἀέρος, ὑπὲρ ὧν ἑξῆς διδάξει. οὕτως δὲ καὶ ὅσα περὶ φθινοπωρινῆς
<span class="lb" data-page="17b.386" data-line="16" id="l17b.386.16"></span>ὥρας εἴς τε κατάστασιν νοσήματος καὶ εἰς ἀνταπόδοσιν
<span class="lb" data-page="17b.386" data-line="17" id="l17b.386.17"></span>παροξυσμῶν ἐλαμβάνετο, ταῦτα καὶ περὶ τῆς τοῦ
<span class="pb" data-page="17b.387" id="p17b.387"></span>
<span class="lb" data-page="17b.387" data-line="1" id="l17b.387.1"></span>κάμνοντος ἡλικίας καὶ φύσεως ἐπιτηδευμάτων τε καὶ ἐθῶν
<span class="lb" data-page="17b.387" data-line="2" id="l17b.387.2"></span>καὶ τῆς χώρας, ἐν ᾗ νοσεῖ, καὶ τῆς τοῦ περιέχοντος ἐπιδημούσης
<span class="lb" data-page="17b.387" data-line="3" id="l17b.387.3"></span>κράσεως οἷόν τέ ἐστι λαβεῖν. ἐκ μὲν δὴ τούτων
<span class="lb" data-page="17b.387" data-line="4" id="l17b.387.4"></span>εὔδηλον ὅτι τήν τε κατάστασιν τοῦ νοσήματος καὶ τοὺς
<span class="lb" data-page="17b.387" data-line="5" id="l17b.387.5"></span>παροξυσμοὺς γνωσόμεθα, τὴν μὲν κατάστασιν, εἰ κάτοξυ
<span class="lb" data-page="17b.387" data-line="6" id="l17b.387.6"></span>εἴη τὸ νόσημα ἢ χρόνιον, ὅπερ καὶ εἰς τὴν τῆς ἀκμῆς
<span class="lb" data-page="17b.387" data-line="7" id="l17b.387.7"></span>πρόγνωσιν ἀναγκαῖόν ἐστι, τοὺς δὲ παροξυσμοὺς, εἰ διὰ
<span class="lb" data-page="17b.387" data-line="8" id="l17b.387.8"></span>τρίτης ἢ διὰ τετάρτης ἢ καθ’ ἑκάστην ἡμέραν ἤ τινι τῆς
<span class="lb" data-page="17b.387" data-line="9" id="l17b.387.9"></span>ἡμέρας ἢ τῆς νυκτὸς εἰσβάλλουσιν ὥρᾳ. τὸ δ’ ἐπὶ τῇ τελευτῇ
<span class="lb" data-page="17b.387" data-line="10" id="l17b.387.10"></span>τοῦ ἀφορισμοῦ γεγραμμένον ἐφεξῆς ἴδωμεν, εἰ τῶν
<span class="lb" data-page="17b.387" data-line="11" id="l17b.387.11"></span>αὐτῶν τούτων ὧν εἰρήκαμεν ἐπίδειξιν ποιεῖται. λέγει μὲν
<span class="lb" data-page="17b.387" data-line="12" id="l17b.387.12"></span>γὰρ ὁ Ἱπποκράτης οὕτω. καὶ αἱ τῶν περιόδων πρὸς ἀλλήλας
<span class="lb" data-page="17b.387" data-line="13" id="l17b.387.13"></span>ἐπιδόσιες, ἤν τε καθ’ ἡμέρην ἤν τε παρ’ ἡμέρην, ἤν
<span class="lb" data-page="17b.387" data-line="14" id="l17b.387.14"></span>τε καὶ διὰ πλείονος χρόνου γίγνωνται. εὔδηλον δ’ ὅτι ἐπιδόσεις
<span class="lb" data-page="17b.387" data-line="15" id="l17b.387.15"></span>τῶν περιόδων τὰς αὐξήσεις λέγει τῶν κατ’ αὐτὰς
<span class="lb" data-page="17b.387" data-line="16" id="l17b.387.16"></span>παροξυσμῶν, αἵτινες ὅτι τόν τε χρόνον τῆς αὐξήσεως τοῦ
<span class="lb" data-page="17b.387" data-line="17" id="l17b.387.17"></span>νοσήματος ἐπιδείκνυνται καὶ τὴν προθεσμίαν τῆς μελλούσης
<span class="lb" data-page="17b.387" data-line="18" id="l17b.387.18"></span>ἀκμῆς. ἐνθάδε ἂν μάλιστα μάθοις, ἐπίδοσις δευτέρου
<span class="pb" data-page="17b.388" id="p17b.388"></span>
<span class="lb" data-page="17b.388" data-line="1" id="l17b.388.1"></span>παροξυσμοῦ πρὸς τὸν πρότερον ἐν τρισὶ τούτοις ὁρᾶται, τῇ
<span class="lb" data-page="17b.388" data-line="2" id="l17b.388.2"></span>ὥρᾳ τῇ παροξυντικῇ, τῷ μήκει τοῦ παροξυσμοῦ καὶ τῷ μεγέθει.
<span class="lb" data-page="17b.388" data-line="3" id="l17b.388.3"></span>διοίσει δ’ οὐδὲν, οὐδ’ εἰ σφοδρότητα λέγοις. ἄμφω
<span class="lb" data-page="17b.388" data-line="4" id="l17b.388.4"></span>γὰρ συνήθη τοῖς ἰατροῖς ἐστι τὰ ὀνόματα καὶ κατὰ τοῦ
<span class="lb" data-page="17b.388" data-line="5" id="l17b.388.5"></span>αὐτοῦ πράγματος ἐπιφέρουσιν αὐτὰ πολλάκις, ἐνίοτε μὲν
<span class="lb" data-page="17b.388" data-line="6" id="l17b.388.6"></span>μείζονα φάσκοντες τὸν πυρετὸν γεγονέναι τοῦ πρόσθεν, ἐνίοτε
<span class="lb" data-page="17b.388" data-line="7" id="l17b.388.7"></span>δὲ σφοδρότερον. ἐνδέχεται δὲ τὸν σφοδρότερον τοῦτον πυρετὸν
<span class="lb" data-page="17b.388" data-line="8" id="l17b.388.8"></span>ἤτοι <span class="milestone ed2page" data-n="9.19" data-unit="ed2page" id="ed2page.9.19"></span>τὰς ἴσας τῷ πρόσθεν ὥρας κατασχεῖν ἢ
<span class="lb" data-page="17b.388" data-line="9" id="l17b.388.9"></span>ἐλάσσους ἢ πλείους, ὅπερ οὐ μέγεθος ἢ σφοδρότης, ἀλλὰ
<span class="lb" data-page="17b.388" data-line="10" id="l17b.388.10"></span>μῆκος ἔσται παροξυσμοῦ. παροξυσμὸν δὲ ἀκούειν σε χρὴ
<span class="lb" data-page="17b.388" data-line="11" id="l17b.388.11"></span>νῦν τὸ χεῖρον μόριον τῆς ὅλης περιόδου τὸ ἀπὸ τῆς πρώτης
<span class="lb" data-page="17b.388" data-line="12" id="l17b.388.12"></span>εἰσβολῆς ἄχρι τῆς ἀκμῆς, ὥσπερ γε τὸ ὑπόλοιπον τὸ
<span class="lb" data-page="17b.388" data-line="13" id="l17b.388.13"></span>τῆς παρακμῆς ἄμεινον. ἐπειδὰν οὖν ὁ παροξυσμὸς εἴτε διὰ
<span class="lb" data-page="17b.388" data-line="14" id="l17b.388.14"></span>τρίτης ἢ διὰ τετάρτης, εἴτε καθ’ ἑκάστην ἡμέραν γινόμενος
<span class="lb" data-page="17b.388" data-line="15" id="l17b.388.15"></span>προλαμβάνῃ τὴν ἀναλογίαν καὶ προλαβὼν ἐπὶ πλείονα
<span class="lb" data-page="17b.388" data-line="16" id="l17b.388.16"></span>χρόνον ἐκταθῇ, μετὰ τοῦ καὶ σφοδρότερον γενέσθαι, σαφὴς
<span class="lb" data-page="17b.388" data-line="17" id="l17b.388.17"></span>μὲν ἡ αὔξησις τοῦ νοσήματος, εἰς ὁπόσον δὲ αὔξεται τὸ
<span class="pb" data-page="17b.389" id="p17b.389"></span>
<span class="lb" data-page="17b.389" data-line="1" id="l17b.389.1"></span>καθ’ ἕκαστον τῶν εἰρημένων ἐνδείξεται. ὁ μὲν γὰρ πλείονά
<span class="lb" data-page="17b.389" data-line="2" id="l17b.389.2"></span>τε χρόνον προλαμβάνων καὶ πλείονα παροξύνων καὶ πολλῷ
<span class="lb" data-page="17b.389" data-line="3" id="l17b.389.3"></span>σφοδρότερον ἀξιόλογον μὲν ἐνδείξεται τὴν αὔξησιν, ταχεῖάν
<span class="lb" data-page="17b.389" data-line="4" id="l17b.389.4"></span>τε τοῦ νοσήματος τὴν κίνησιν, ἐγγὺς δὲ τὴν ἀκμήν. οὐ
<span class="lb" data-page="17b.389" data-line="5" id="l17b.389.5"></span>γὰρ ἐνδέχεται μεγάλας προσθήκας λαμβανόντων τῶν παροξυσμῶν
<span class="lb" data-page="17b.389" data-line="6" id="l17b.389.6"></span>μὴ οὐχ ὑπόγυον ἔσεσθαι τὴν ἀκμὴν, ὁ δ’ ἐναντίος
<span class="lb" data-page="17b.389" data-line="7" id="l17b.389.7"></span>παροξυσμὸς ὁ μικρὰς δηλονότι τὰς προσθήκας ποιούμενος
<span class="lb" data-page="17b.389" data-line="8" id="l17b.389.8"></span>ἑκάστου τῶν εἰρημένων, ὅσον ἐπὶ τούτῳ τὴν ἀκμὴν ἐπιδείξεται
<span class="lb" data-page="17b.389" data-line="9" id="l17b.389.9"></span>ποῤῥωτέραν γενήσεσθαι. τοῦτο οὖν αὐτὸ διὰ τῆς
<span class="lb" data-page="17b.389" data-line="10" id="l17b.389.10"></span>τῶν περιόδων ἐπιδόσεως μαθησόμεθα τοῦ στοχάσασθαι
<span class="lb" data-page="17b.389" data-line="11" id="l17b.389.11"></span>μετὰ πόσον ἔσται χρόνον ἡ ἀκμὴ τοῦ νοσήματος, ἔτι τε
<span class="lb" data-page="17b.389" data-line="12" id="l17b.389.12"></span>τὴν ἀκριβῆ προθεσμίαν τῆς εἰσβολῆς τοῦ παροξυσμοῦ. χρήσιμον
<span class="lb" data-page="17b.389" data-line="13" id="l17b.389.13"></span>δὲ τὸ μὲν πρότερον εἰς τὸ καταστήσασθαι τὴν ἰδέαν
<span class="lb" data-page="17b.389" data-line="14" id="l17b.389.14"></span>τῆς καθόλου διαίτης, τὸ δὲ δεύτερον εἰς τοὺς κατὰ μέρος
<span class="lb" data-page="17b.389" data-line="15" id="l17b.389.15"></span>καιροὺς τῶν τροφῶν, ὧν ἐξ ἀρχῆς αὐτῷ προὔκειτο διδάξαι
<span class="lb" data-page="17b.389" data-line="16" id="l17b.389.16"></span>τοὺς σκοπούς. ὅτι δὲ περίοδον καλεῖ τὴν ἐπὶ τὸ αὐτὸ ὁμοίαν
<span class="lb" data-page="17b.389" data-line="17" id="l17b.389.17"></span>ἐπάνοδον εὔδηλον δή που παντί. ἀλλὰ καὶ τοῖσιν ﻿
<span class="pb" data-page="17b.390" id="p17b.390"></span>
<span class="lb" data-page="17b.390" data-line="1" id="l17b.390.1"></span>ἐπιφαινομένοισίν φησι τεκμαίρεσθαι χρῆναι, περί τε τοῦ
<span class="lb" data-page="17b.390" data-line="2" id="l17b.390.2"></span>παροξυσμοῦ καὶ τῆς καταστάσεως ὅλου τοῦ νοσήματος. εἴτε
<span class="lb" data-page="17b.390" data-line="3" id="l17b.390.3"></span>δὲ συμπτώματα καλεῖν εἴτε σημεῖα βούλοιτο ταῦτα τὰ ἐπιφαινόμενα
<span class="lb" data-page="17b.390" data-line="4" id="l17b.390.4"></span>διήνεγκεν οὐδέν. ἀλλ’ ἐκεῖνο γινώσκειν ὑπὲρ
<span class="lb" data-page="17b.390" data-line="5" id="l17b.390.5"></span>ἁπάντων τῶν συμπτωμάτων τε καὶ σημείων ἄμεινον ὡς τὰ
<span class="lb" data-page="17b.390" data-line="6" id="l17b.390.6"></span>μὲν αὐτῶν ἐστι παθογνωμονικὰ, τὰ δὲ συνεδρεύοντα, τὰ δὲ
<span class="lb" data-page="17b.390" data-line="7" id="l17b.390.7"></span>κρίσιμα, τὰ δὲ πέψεως, ἔνια δὲ ἀπεψίας, καὶ τὰ μὲν σωτηρίας,
<span class="lb" data-page="17b.390" data-line="8" id="l17b.390.8"></span>ἄλλα δὲ ὀλέθρου δηλωτικά. τὰ μὲν οὖν παθογνωμονικὰ
<span class="lb" data-page="17b.390" data-line="9" id="l17b.390.9"></span>συνεισβάλλει τῷ νοσήματι, τὰ δὲ συνεδρεύοντα ποτὲ
<span class="lb" data-page="17b.390" data-line="10" id="l17b.390.10"></span>μὲν συνεισβάλλει, ποτὲ δ’ ἐπιγίνεται, ποτὲ οὐδ’ ὅλως
<span class="lb" data-page="17b.390" data-line="11" id="l17b.390.11"></span>γίνεται· οὐ γὰρ ἀχώριστά ἐστι τοῦ νοσήματος, οὐδὲ τὴν
<span class="lb" data-page="17b.390" data-line="12" id="l17b.390.12"></span>οὐσίαν αὐτοῦ συνίστησιν, ἀλλὰ τὰς οἰκείας ἐργάζεται διαφοράς.
<span class="lb" data-page="17b.390" data-line="13" id="l17b.390.13"></span>τὰ δὲ ὑφ’ Ἱπποκράτους ὀνομαζόμενα κρίσιμα συμπτώματα
<span class="lb" data-page="17b.390" data-line="14" id="l17b.390.14"></span>τῇ μὲν ἀκριβῶς πρώτῃ τῶν νοσημάτων ἀρχῇ
<span class="lb" data-page="17b.390" data-line="15" id="l17b.390.15"></span>συνεισβάλλειν οὐ πέφυκε, ταῖς δ’ ἄλλαις δύο πέφυκε, περὶ
<span class="lb" data-page="17b.390" data-line="16" id="l17b.390.16"></span>ὧν ὀλίγον ὕστερον ἐρῶ. πολλάκις δὲ οὐδ’ ἐν ταύταις, ἀλλ’
<span class="lb" data-page="17b.390" data-line="17" id="l17b.390.17"></span>ἐν ταῖς ἀναβάσεσιν ἢ ἀκμαῖς τῶν νοσημάτων ἐπιφαίνεται.
<span class="pb" data-page="17b.391" id="p17b.391"></span>
<span class="lb" data-page="17b.391" data-line="1" id="l17b.391.1"></span>τὰ δὲ τῆς πέψεως σημεῖα συνεισβάλλει μὲν οὐδὲ ταῦτα οὐδέποτε
<span class="lb" data-page="17b.391" data-line="2" id="l17b.391.2"></span>τῇ πρώτῃ τοῦ νοσήματος ἀρχῇ, περιορίζει δὲ τὴν
<span class="lb" data-page="17b.391" data-line="3" id="l17b.391.3"></span>ὡς μέρος ἀρχὴν ὅλης τῆς νόσου. τὰ δὲ τῆς ἀπεψίας συνεισβάλλει
<span class="lb" data-page="17b.391" data-line="4" id="l17b.391.4"></span>μὲν τῇ πρώτῃ τοῦ νοσήματος ἀρχῇ καὶ μετὰ ταῦθ’
<span class="lb" data-page="17b.391" data-line="5" id="l17b.391.5"></span>ὕστερόν ἐστιν ὅτε γίνεται, καθάπερ γε καὶ τὰ τοῦ θανάτου.
<span class="lb" data-page="17b.391" data-line="6" id="l17b.391.6"></span>καὶ γὰρ καὶ τούτων ἡ γένεσις ἐξ ὑστέρου τῆς <span class="milestone ed2page" data-n="9.20" data-unit="ed2page" id="ed2page.9.20"></span>τοῦ
<span class="lb" data-page="17b.391" data-line="7" id="l17b.391.7"></span>νοσήματος ἀρχῆς. νοσήματος δὲ ἀρχὴν, ὡς ἐδιδάξαμεν ἐν
<span class="lb" data-page="17b.391" data-line="8" id="l17b.391.8"></span>τοῖς περὶ κρίσεων ὑπομνήμασι, τήν τε πρώτην εἰσβολὴν
<span class="lb" data-page="17b.391" data-line="9" id="l17b.391.9"></span>ἀπλάτη προσαγορεύομεν καὶ τὴν ὡς μέρος ὅλου τοῦ νοσήματος
<span class="lb" data-page="17b.391" data-line="10" id="l17b.391.10"></span>ὅταν εἰς ἀρχὴν, ἀνάβασίν τε καὶ ἀκμὴν καὶ παρακμὴν
<span class="lb" data-page="17b.391" data-line="11" id="l17b.391.11"></span>τέμνηται καὶ τὴν ἄχρι τῆς τρίτης ἡμέρας ἐκτεινομένην. ἐδιδάξαμεν
<span class="lb" data-page="17b.391" data-line="12" id="l17b.391.12"></span>δὲ καὶ τὰς τῶν εἰρημένων ἁπάντων συμπτωμάτων
<span class="lb" data-page="17b.391" data-line="13" id="l17b.391.13"></span>δυνάμεις ἐν ἐκείνῃ τῇ πραγματείᾳ, μετὰ τοῦ καὶ τὰς
<span class="lb" data-page="17b.391" data-line="14" id="l17b.391.14"></span>ἀναγκαίας εἰς τοῦτο τῶν Ἱπποκράτους ἐξηγήσασθαι ῥήσεων,
<span class="lb" data-page="17b.391" data-line="15" id="l17b.391.15"></span>ἀλλὰ καὶ νῦν ὡς ἐν ἐπιτομῇ λεχθήσεται καὶ περὶ αὐτῶν.
<span class="lb" data-page="17b.391" data-line="16" id="l17b.391.16"></span>ὅστις δ’ ἂν ἐθέλῃ περὶ ταῦτα τὴν ὅλην τέχνην Ἱπποκράτους
<span class="lb" data-page="17b.391" data-line="17" id="l17b.391.17"></span>ἐκμαθεῖν, ἐπ’ ἐκείνην ἀφικνείσθω τὴν πραγματείαν.
<span class="lb" data-page="17b.391" data-line="18" id="l17b.391.18"></span>τοῖς οὖν ἐπιφαινομένοις τεκμαίρεσθαι συμβουλεύει περὶ τῆς
<span class="pb" data-page="17b.392" id="p17b.392"></span>
<span class="lb" data-page="17b.392" data-line="1" id="l17b.392.1"></span>ὅλης καταστάσεως τοῦ νοσήματος, εἴτ’ ἐξ αὐτῶν ἓν νόσημά
<span class="lb" data-page="17b.392" data-line="2" id="l17b.392.2"></span>τι προχειρισάμενος, φησὶν, οἷον ἐν πλευριτικοῖσιν πτύελον
<span class="lb" data-page="17b.392" data-line="3" id="l17b.392.3"></span>αὐτίκα ἢν ἐπιφαίνηται, ἀρχομένου μὲν βραχύνει, ἢν δ’
<span class="lb" data-page="17b.392" data-line="4" id="l17b.392.4"></span>ὕστερον ἐπιφαίνηται, μηκύνει. μάθοις δ’ ἂν ὃ διδάσκει
<span class="lb" data-page="17b.392" data-line="5" id="l17b.392.5"></span>σαφῶς, εἴ σοι παραγράψαιμι τὰ ἐκ τοῦ τρίτου τῶν ἐπιδημίων
<span class="lb" data-page="17b.392" data-line="6" id="l17b.392.6"></span>ἐπὶ Ἀναξίωνος εἰρημένα τοῦ πλευριτικοῦ, καὶ τοῦτον
<span class="lb" data-page="17b.392" data-line="7" id="l17b.392.7"></span>δὲ αὐτὸν ἐξηγησάμην τὸν ἄῤῥωστον ἐν τῷ πρώτῳ περὶ
<span class="lb" data-page="17b.392" data-line="8" id="l17b.392.8"></span>κρίσεων. ἔχει δὲ Ἱπποκράτους ἡ ῥῆσις ὧδε· <span class="milestone ed1page" data-n="5.227" data-unit="ed1page" id="ed1page.5.227"></span>ἐν
<span class="lb" data-page="17b.392" data-line="9" id="l17b.392.9"></span>Ἀβδήροισιν Ἀναξίωνα ὃς κατέκειτο περὶ τὰς θρηικίας πύλας,
<span class="lb" data-page="17b.392" data-line="10" id="l17b.392.10"></span>πυρετὸς ὀξὺς ἔλαβε, πλευροῦ δεξιοῦ ὀδύνη συνεχὴς,
<span class="lb" data-page="17b.392" data-line="11" id="l17b.392.11"></span>βὴξ ξηρὰ οὐδ’ ἔπτυε τὰς πρώτας ἡμέρας, διψώδης, ἄγρυπνος,
<span class="lb" data-page="17b.392" data-line="12" id="l17b.392.12"></span>οὖρα δὲ εὔχροα πολλὰ λεπτά. ἕκτῃ παράληρος· εἰς
<span class="lb" data-page="17b.392" data-line="13" id="l17b.392.13"></span>δὲ τὰ θερμάσματα οὐδὲν ἐνεδίδου. ἑβδόμῃ ἐπιπόνως, ὅ τε
<span class="lb" data-page="17b.392" data-line="14" id="l17b.392.14"></span>γὰρ πυρετὸς ἐπέτεινεν, οἵ τε πόνοι οὐ ξυνεδίδοσαν, αἵ τε
<span class="lb" data-page="17b.392" data-line="15" id="l17b.392.15"></span>βῆχες ἠνώχλεον, δύσπνοός τε ἦν. ὀγδόῃ ἀγκῶνα ἔταμον,
<span class="lb" data-page="17b.392" data-line="16" id="l17b.392.16"></span>ἔῤῥυε πολὺ οἷον ἔδει, ξυνέδωκαν οἱ πόνοι, αἱ μέντοι βῆχες
<span class="lb" data-page="17b.392" data-line="17" id="l17b.392.17"></span>ξηραὶ παρείποντο. ἑνδεκάτῃ ξυνέδωκαν οἱ πυρετοὶ, σμικρὰ
<span class="pb" data-page="17b.393" id="p17b.393"></span>
<span class="lb" data-page="17b.393" data-line="1" id="l17b.393.1"></span>περὶ κεφαλὴν ἵδρωσεν. αἱ βῆχες καὶ τὰ ἀπὸ πνεύμονος
<span class="lb" data-page="17b.393" data-line="2" id="l17b.393.2"></span>ὑγρά. ἑπτακαιδεκάτῃ ἤρξατο σμικρὰ πέπονα πτύειν. εἰκοστῇ
<span class="lb" data-page="17b.393" data-line="3" id="l17b.393.3"></span>ἵδρωσεν, ἀπύρετος ἐγένετο. μετὰ δὲ κρίσιν ἐκουφίσθη.
<span class="lb" data-page="17b.393" data-line="4" id="l17b.393.4"></span>διψώδης τε ἦν καὶ τῶν ἀπὸ πνεύμονος οὐ χρησταὶ αἱ καθάρσιες.
<span class="lb" data-page="17b.393" data-line="5" id="l17b.393.5"></span>εἰκοστῇ καὶ ἑβδόμῃ ὁ πυρετὸς ὑπέστρεψεν, ἔβησσεν,
<span class="lb" data-page="17b.393" data-line="6" id="l17b.393.6"></span>ἀνῆγε πέπονα πολλά. οὔροις δ’ ὑπόστασις πολλὴ λευκὴ,
<span class="lb" data-page="17b.393" data-line="7" id="l17b.393.7"></span>ἄδιψος ἐγένετο, εὔπνους ὑπνοῖ. τριακοστῇ τε τετάρτῃ
<span class="lb" data-page="17b.393" data-line="8" id="l17b.393.8"></span>ἵδρωσε δι’ ὅλου, ἀπύρετος ἐκρίθη πάντῃ. οὗτος οὖν ὁ Ἀναξίων
<span class="lb" data-page="17b.393" data-line="9" id="l17b.393.9"></span>ἐξ ἀρχῆς μὲν ἦν πλευριτικὸς, οὐ μὴν ἐξ ἀρχῆς ἀπέπτυεν,
<span class="lb" data-page="17b.393" data-line="10" id="l17b.393.10"></span>ἀλλὰ καὶ κατὰ τὴν ὀγδόην ἡμέραν ἔτι αἱ βῆχες αὐτῷ
<span class="lb" data-page="17b.393" data-line="11" id="l17b.393.11"></span>ξηραὶ παρείποντο, ὥς φησιν Ἱπποκράτης. ὅθεν εἰκότως
<span class="lb" data-page="17b.393" data-line="12" id="l17b.393.12"></span>καὶ ἡ τοῦ νοσήματος ὅλου λύσις εἰς τὴν λδ΄ ἐξετάθη,
<span class="lb" data-page="17b.393" data-line="13" id="l17b.393.13"></span>καίτοι τῶν γε πλευριτικῶν ὡς τὰ πολλὰ τὴν ιδ΄ ὅρον ἐχόντων
<span class="lb" data-page="17b.393" data-line="14" id="l17b.393.14"></span>τῆς κρίσεως, εἰ δὲ καὶ μὴ ταύτην, ἀλλὰ πάντως γε τὴν
<span class="lb" data-page="17b.393" data-line="15" id="l17b.393.15"></span>εἰκοστήν. εἰ δὲ πρὸ τῆς γ΄ ἡμέρας ἔπτυσεν, ἤτοι περὶ τὴν ζ΄ ἢ
<span class="lb" data-page="17b.393" data-line="16" id="l17b.393.16"></span>τὸν θ΄ ἢ πάντως γε τὴν ια΄ ἐκρίθη, κἂν εἰ κατ’ αὐτήν γε τὴν τρίτην
<span class="lb" data-page="17b.393" data-line="17" id="l17b.393.17"></span>ἤρξατο πτύειν, οὐκ ἂν ἐξωτέρω τῆς ιδ΄ προὔβη. συμβαίνει
<span class="pb" data-page="17b.394" id="p17b.394"></span>
<span class="lb" data-page="17b.394" data-line="1" id="l17b.394.1"></span>γὰρ ἐπὶ τῶν φλεγμονῶν ἁπασῶν, ὅσαι μὴ καλύπτονται σκεπάσματι
<span class="lb" data-page="17b.394" data-line="2" id="l17b.394.2"></span>πυκνῷ, καθάπερ αἱ κατὰ τὸ ἐκτὸς δέρμα, διϊδροῦσθαί
<span class="lb" data-page="17b.394" data-line="3" id="l17b.394.3"></span>τινας ἰχῶρας, ἐν ἀρχῇ <span class="milestone ed2page" data-n="9.21" data-unit="ed2page" id="ed2page.9.21"></span>μὲν λεπτοὺς, ἐς
<span class="lb" data-page="17b.394" data-line="4" id="l17b.394.4"></span>ὕστερον δὲ, εἰ πέττοιντο καὶ πρὸς τὸ βέλτιον ἔρχοιντο, παχυτέρους·
<span class="lb" data-page="17b.394" data-line="5" id="l17b.394.5"></span>καὶ τούτων αὐτῶν τῶν παχυτέρων τοὺς μὲν ἧττον,
<span class="lb" data-page="17b.394" data-line="6" id="l17b.394.6"></span>τοὺς δὲ μᾶλλον πεπέφθαι. ταῦτα κᾀπὶ τῶν κατὰ τὸ
<span class="lb" data-page="17b.394" data-line="7" id="l17b.394.7"></span>στόμα φλεγμονῶν ἁπασῶν ἔστι θεάσασθαι κᾀπὶ τῶν ὀφθαλμῶν.
<span class="lb" data-page="17b.394" data-line="8" id="l17b.394.8"></span>οὐχ ἥκιστα δὲ καὶ καθ’ ἓν ὁτιοῦν ἄλλο μόριον, ὅταν
<span class="lb" data-page="17b.394" data-line="9" id="l17b.394.9"></span>ἅμα τοῦ δέρματος ὅλου διαιρέσει, φλεγμαίνει τι τῶν ἔνδον.
<span class="lb" data-page="17b.394" data-line="10" id="l17b.394.10"></span>καὶ γὰρ ἐκ τῶν τοιούτων ἑλκῶν ἰχῶρες ἀποῤῥέουσιν οἵους
<span class="lb" data-page="17b.394" data-line="11" id="l17b.394.11"></span>εἶπον. ὅταν οὖν ποτε φλεγμονή τις ᾖ μετὰ τοσαύτης στεγνώσεως,
<span class="lb" data-page="17b.394" data-line="12" id="l17b.394.12"></span>ὡς μηδὲν ἔξω ἀποχεῖν, ἀνάγκη δύσπεπτόν τε καὶ
<span class="lb" data-page="17b.394" data-line="13" id="l17b.394.13"></span>χρονίαν γενέσθαι ἐκείνην. κατὰ τοῦτον οὖν τὸν λόγον κἀν
<span class="lb" data-page="17b.394" data-line="14" id="l17b.394.14"></span>ταῖς πλευρίτισιν, ἐπειδὴ καὶ τοῦτο τὸ νόσημα φλεγμονή τις
<span class="lb" data-page="17b.394" data-line="15" id="l17b.394.15"></span>ὑπάρχει τῷ γένει, προσέχειν δεῖ τοῖς τῆς πέψεως σημείοις.
<span class="lb" data-page="17b.394" data-line="16" id="l17b.394.16"></span>ἀπεπτοτάτη μὲν γὰρ ἐφ’ ἧς ὅλως οὐδὲν πτύεται δευτέραν
<span class="lb" data-page="17b.394" data-line="17" id="l17b.394.17"></span>δ’ ἔχει τάξιν ἐφ’ ἧς ἰχῶρες λεπτοὶ, τρίτην δ’ ἐφ’ ἧς παχύτεροι ﻿
<span class="pb" data-page="17b.395" id="p17b.395"></span>
<span class="lb" data-page="17b.395" data-line="1" id="l17b.395.1"></span>καὶ τετάρτην ἐφ’ ἧς εἰς τέλος ἐπέφθησαν. ἀλλ’
<span class="lb" data-page="17b.395" data-line="2" id="l17b.395.2"></span>οὗτοι μὲν εἰ περὶ τρίτην ἢ δ’ ἡμέραν ἐπιφανεῖεν, οὐκ ἐγχωρεῖ
<span class="lb" data-page="17b.395" data-line="3" id="l17b.395.3"></span>τῆς ἑβδόμης ἐξωτέρω προβῆναι τὸ νόσημα. τῶν δ’
<span class="lb" data-page="17b.395" data-line="4" id="l17b.395.4"></span>ἄλλων ἕκαστον κατὰ τὸ τῆς πέψεως μέτρον ἀναγκαῖον ἀκολουθῆσαι
<span class="lb" data-page="17b.395" data-line="5" id="l17b.395.5"></span>τὸν χρόνον. ὥσπερ οὖν τελείας ἐστὶ γνώρισμα τὸ
<span class="lb" data-page="17b.395" data-line="6" id="l17b.395.6"></span>πτύελον πέψεως, ὅταν ᾖ λευκόν τε καὶ λεῖον καὶ ὁμαλὸν, τῇ
<span class="lb" data-page="17b.395" data-line="7" id="l17b.395.7"></span>τε συστάσει μήθ’ ὑπέρυγρον μήθ’ ὑπέρπαχυ, κατὰ τὸν αὐτὸν
<span class="lb" data-page="17b.395" data-line="8" id="l17b.395.8"></span>τρόπον ἀπεψίαν ἐνδείκνυται παντελῆ τὸ μηδ’ ὅλως
<span class="lb" data-page="17b.395" data-line="9" id="l17b.395.9"></span>πτυόμενον. εἰ δὲ πτύοιτο μὲν, ἀλλὰ καὶ λεπτὸν εἴη ἔτι,
<span class="lb" data-page="17b.395" data-line="10" id="l17b.395.10"></span>πέψεως ἀμυδρᾶς ἐστι σημεῖον. εἰ δὲ ἄκρατον εἴη ἢ ξανθὸν
<span class="lb" data-page="17b.395" data-line="11" id="l17b.395.11"></span>ἢ πυῤῥον, οὐκ ἀγαθόν. εἰ δὲ καὶ πελιδνὸν ἢ ἰῶδες ἢ
<span class="lb" data-page="17b.395" data-line="12" id="l17b.395.12"></span>μέλαν, ὀλεθριώτατον. διῃρημένων οὖν ἡμῖν τῶν τε τῆς πέψεως
<span class="lb" data-page="17b.395" data-line="13" id="l17b.395.13"></span>καὶ τῆς ἀπεψίας σημείων, ἔτι τε τρίτον ἐπ’ αὐτοῖς
<span class="lb" data-page="17b.395" data-line="14" id="l17b.395.14"></span>τῶν ὀλεθρίων, ἰστέον ὅτι τὰ μὲν τῆς πέψεως σημεῖα διὰ
<span class="lb" data-page="17b.395" data-line="15" id="l17b.395.15"></span>παντός ἐστιν ἀγαθὰ, λύσιν τοῦ νοσήματος ἐνδεικνύμενα ταχεῖαν,
<span class="lb" data-page="17b.395" data-line="16" id="l17b.395.16"></span>ὥσπερ γε καὶ τὸ τῶν ὀλεθρίων σημείων γένος, ὡς
<span class="lb" data-page="17b.395" data-line="17" id="l17b.395.17"></span>ἐν τάχει τὴν ἀπώλειαν ἔσεσθαι τοῦ κάμνοντος προδηλοῖ.
<span class="pb" data-page="17b.396" id="p17b.396"></span>
<span class="lb" data-page="17b.396" data-line="1" id="l17b.396.1"></span>τὰ δὲ τῆς ἀπεψίας σημεῖα χρόνιον μὲν ἐξ ἀνάγκης προσημαίνει
<span class="lb" data-page="17b.396" data-line="2" id="l17b.396.2"></span>τὸ νόσημα, τεθνήξεσθαι δὲ ἢ σωθήσεσθαι τὸν ἄνθρωπον,
<span class="lb" data-page="17b.396" data-line="3" id="l17b.396.3"></span>ὅσον μὲν ἐφ’ ἑαυτοῖς, οὐ δηλοῖ. προλογιζομένῳ
<span class="lb" data-page="17b.396" data-line="4" id="l17b.396.4"></span>δέ σοι τὴν ῥώμην τῆς δυνάμεως καὶ ταῦθ’ ὑπάρχει προγινώσκειν.
<span class="lb" data-page="17b.396" data-line="5" id="l17b.396.5"></span>ἄλλο δὲ γένος ἔστι σημείων, τῶν κρισίμων ὑπ’
<span class="lb" data-page="17b.396" data-line="6" id="l17b.396.6"></span>αὐτοῦ προσαγορευομένων. ἰδρῶτες δ’ ἐστὶ ταῦτα, αἱμοῤῥαγίαι
<span class="lb" data-page="17b.396" data-line="7" id="l17b.396.7"></span>τε καὶ ῥῖγος καὶ γαστὴρ καταῤῥήξασα πολλὰ καί τις
<span class="lb" data-page="17b.396" data-line="8" id="l17b.396.8"></span>ἔμετος τοιοῦτος καὶ ἄλγημα κεφαλῆς ἐξαιφνίδιον ἢ δύσπνοια
<span class="lb" data-page="17b.396" data-line="9" id="l17b.396.9"></span>παράλογός τε καὶ σφοδρὰ ἢ καρδιωγμὸς ἤ τις ὑποχονδρίου
<span class="lb" data-page="17b.396" data-line="10" id="l17b.396.10"></span>σύντασις ἀνώδυνος, ἀγρυπνία τε σφοδρὰ καὶ παραφροσύνη
<span class="lb" data-page="17b.396" data-line="11" id="l17b.396.11"></span>καὶ νὺξ ἀλόγως δύσφορος καὶ παροξυσμὸς προληπτικὸς, ἀλλὰ
<span class="lb" data-page="17b.396" data-line="12" id="l17b.396.12"></span>καὶ δάκρυον ἀκούσιον ἐν ἀπαθέσιν ὀφθαλμοῖς ἄνευ λύπης,
<span class="lb" data-page="17b.396" data-line="13" id="l17b.396.13"></span>ἔρευθός τε καὶ τὸ κάτω χεῖλος σειόμενον, ἐνηλιωμένα καὶ
<span class="lb" data-page="17b.396" data-line="14" id="l17b.396.14"></span>σκοτεινὰ, ὀρφνώδη τε προφαινόμενα τῶν ὀφθαλμῶν ἢ μαρμαρυγαί
<span class="lb" data-page="17b.396" data-line="15" id="l17b.396.15"></span>τινες ἢ μῆλον ἢ ῥὶς ἐξαίφνης ἐρυθρὰ γενόμενα καὶ
<span class="lb" data-page="17b.396" data-line="16" id="l17b.396.16"></span>παρωτίδες ἢ ὅλως ἀποστήματος εἰς ἄρθρον τινὸς γένεσις,
<span class="lb" data-page="17b.396" data-line="17" id="l17b.396.17"></span>ταῦτά τε οὖν σύμπαντα καὶ πρὸς τούτοις ἄλλα πολλὰ τοιαῦτα,
<span class="pb" data-page="17b.397" id="p17b.397"></span>
<span class="lb" data-page="17b.397" data-line="1" id="l17b.397.1"></span>κατὰ μὲν τὴν αὐτῶν ἰδίαν οὐσίαν ὀνομαζόμενα συμπτώματα,
<span class="lb" data-page="17b.397" data-line="2" id="l17b.397.2"></span>καθότι δὲ μεταβολὴν ὀξύῤῥοπον δηλοῖ, κρίσιμα
<span class="lb" data-page="17b.397" data-line="3" id="l17b.397.3"></span><span class="milestone ed2page" data-n="9.22" data-unit="ed2page" id="ed2page.9.22"></span>σημεῖα προσαγορευόμενα, διττὴν παρέξει σοι τὴν
<span class="lb" data-page="17b.397" data-line="4" id="l17b.397.4"></span>πρόγνωσιν. εἰ μὲν ἐπὶ πεπεμμένῳ τῷ νοσήματι γίγνοιτο,
<span class="lb" data-page="17b.397" data-line="5" id="l17b.397.5"></span>σωτηρίαν ὑπόγυον, εἰ δὲ ἐπὶ ἀπέπτῳ, κρίσιν οὐκ ἀγαθὴν,
<span class="lb" data-page="17b.397" data-line="6" id="l17b.397.6"></span>ἤτοι γε εἰς ὄλεθρον ἄξουσαν ἢ εἰς χρόνου μῆκος. ὅτι δὲ
<span class="lb" data-page="17b.397" data-line="7" id="l17b.397.7"></span>ἄλλη μέν ἐστιν ἡ φύσις ἡ τῶν κρισίμων τούτων σημείων,
<span class="lb" data-page="17b.397" data-line="8" id="l17b.397.8"></span>ἄλλη δὲ ἡ τῶν τῆς πέψεως, ἐνθένδε μάλιστα μάθοις, ὡς
<span class="lb" data-page="17b.397" data-line="9" id="l17b.397.9"></span>ἐν τῷ πρώτῳ τῶν ἐπιδημίων φησὶν Ἱπποκράτης· πεπασμοὶ
<span class="lb" data-page="17b.397" data-line="10" id="l17b.397.10"></span>ταχύτητα κρίσεως καὶ ἀσφάλειαν ὑγιεινὴν σημαίνουσιν. ὠμὰ
<span class="lb" data-page="17b.397" data-line="11" id="l17b.397.11"></span>δὲ καὶ ἄπεπτα καὶ εἰς κακὰς ἀποστάσεις τρεπόμενα, ἀκρισίας
<span class="lb" data-page="17b.397" data-line="12" id="l17b.397.12"></span>ἢ πόνους ἢ χρόνους ἢ θανάτους ἢ τῶν αὐτῶν ὑποστροφάς.
<span class="lb" data-page="17b.397" data-line="13" id="l17b.397.13"></span>οὕτω μὲν ἐπῄνεσε καθόλου τὴν τοῦ νοσήματος
<span class="lb" data-page="17b.397" data-line="14" id="l17b.397.14"></span>πέψιν. ἐν δὲ τῷ προγνωστικῷ κατὰ μέρος ὧδέ πως ἄμα
<span class="lb" data-page="17b.397" data-line="15" id="l17b.397.15"></span>τῷ διδάσκειν αὐτῆς τὰ γνωρίσματα. οὖρον δὲ ἄριστον, ὅταν
<span class="lb" data-page="17b.397" data-line="16" id="l17b.397.16"></span>ᾖ λευκὴ ἡ ὑπόστασις καὶ λείη καὶ ὁμαλὴ παρὰ πάντα τὸν
<span class="lb" data-page="17b.397" data-line="17" id="l17b.397.17"></span>χρόνον, ἔς τ’ ἂν κριθῇ ἡ νοῦσος, σημαίνει τε γὰρ ἀσφάλειαν
<span class="pb" data-page="17b.398" id="p17b.398"></span>
<span class="lb" data-page="17b.398" data-line="1" id="l17b.398.1"></span>ὑγιεινὴν καὶ τὸ νόσημα ὀλιγοχρόνιον ἔσεσθαι. οὕτως πάλιν
<span class="lb" data-page="17b.398" data-line="2" id="l17b.398.2"></span>ἐπῄνεσεν οὖρον ἐνδεικνύμενον πέψιν ἐν τῷ φλεβώδει γένει.
<span class="lb" data-page="17b.398" data-line="3" id="l17b.398.3"></span>αὖθις δ’ ἐν τῷ λέγειν· διαχώρημα δὲ ἄριστόν ἐστι τὸ
<span class="lb" data-page="17b.398" data-line="4" id="l17b.398.4"></span>μαλθακόν τε καὶ ξυνεστηκὸς καὶ κατὰ τὴν ὥρην ἥνπερ καὶ
<span class="lb" data-page="17b.398" data-line="5" id="l17b.398.5"></span>ὑγιαίνοντι ὑπεχώρει, τὰ γνωρίσματα τῶν κατὰ γαστέρα πέψεων
<span class="lb" data-page="17b.398" data-line="6" id="l17b.398.6"></span>ἐπαινεῖ τε ἅμα καὶ διδάσκει. οὕτω δὲ καὶ τὴν ἐν
<span class="lb" data-page="17b.398" data-line="7" id="l17b.398.7"></span>τοῖς ἀναπνευστικοῖς πέψιν ἐπαινῶν τε ἅμα καὶ διδάσκων
<span class="lb" data-page="17b.398" data-line="8" id="l17b.398.8"></span>εἶπε. πτύελον δὲ χρὴ ἐπὶ πᾶσι τοῖσιν ἀλγήμασι τοῖς περὶ
<span class="lb" data-page="17b.398" data-line="9" id="l17b.398.9"></span>τὸν πνεύμονά τε καὶ τὰς πλευρὰς, ταχέως τε ἀποπτύεσθαι
<span class="lb" data-page="17b.398" data-line="10" id="l17b.398.10"></span>καὶ εὐπετῶς, συμμεμιγμένον τε φαίνεσθαι τὸ ξανθὸν ἰσχυρῶς,
<span class="lb" data-page="17b.398" data-line="11" id="l17b.398.11"></span>τῷ πτυέλῳ. τὰ μὲν τῆς πέψεως σημεῖα διὰ παντὸς
<span class="lb" data-page="17b.398" data-line="12" id="l17b.398.12"></span>ἀγαθὰ, τὰ δὲ τῆς κρίσεως οὐκ ἔτι. φησὶν οὖν οὕτως τὰ
<span class="lb" data-page="17b.398" data-line="13" id="l17b.398.13"></span>κρίσιμα μὴ κρίνοντα, τὰ μὲν θανατώδεα, τὰ δὲ δύσκριτα.
<span class="lb" data-page="17b.398" data-line="14" id="l17b.398.14"></span>καὶ μέντοι κἀν τῷ λέγειν τὰ κρίνοντα ἐπὶ τὸ βέλτιον μὴ
<span class="lb" data-page="17b.398" data-line="15" id="l17b.398.15"></span>αὐτίκα ἐπιφαίνεσθαι, τὴν αὐτὴν ἐνδείκνυται γνώμην. τὰ
<span class="lb" data-page="17b.398" data-line="16" id="l17b.398.16"></span>γὰρ τῆς πέψεως σημεῖα, καθ’ ὃν ἂν ἐπιφαίνεσθαι χρόνον
<span class="lb" data-page="17b.398" data-line="17" id="l17b.398.17"></span>ἀγαθά. διὰ παντὸς γάρ ἐστι τὸ γένος αὐτῶν ὅλον χρηστόν.
<span class="pb" data-page="17b.399" id="p17b.399"></span>
<span class="lb" data-page="17b.399" data-line="1" id="l17b.399.1"></span>οὔκουν μάχεται τῷ νῦν εἰρημένῳ τῷ ἐν πλευριτικοῖσι πτύελον
<span class="lb" data-page="17b.399" data-line="2" id="l17b.399.2"></span>αὐτίκα ἢν ἐπιφαίνηται. τὰ μὲν γὰρ κρίσιμά ποτε γίνεται
<span class="lb" data-page="17b.399" data-line="3" id="l17b.399.3"></span>κακὰ, πέψεως δὲ σημεῖον οὐδὲν οὐδέποτε μοχθηρὸν,
<span class="lb" data-page="17b.399" data-line="4" id="l17b.399.4"></span>ἀλλ’ ἀεὶ πάντα χρηστὰ καὶ τοσούτῳ θᾶττον ὑγιασθήσεσθαι
<span class="lb" data-page="17b.399" data-line="5" id="l17b.399.5"></span>δηλοῖ τὸν ἄνθρωπον,<span class="milestone ed1page" data-n="5.228" data-unit="ed1page" id="ed1page.5.228"></span> ὅσῳπερ ἂν ἐπιφαίνηται θᾶττον.
<span class="lb" data-page="17b.399" data-line="6" id="l17b.399.6"></span>ἀρκεῖ τοσαῦτα πρός γε παρὸν, ὡς ἐν ἐπιτομῇ λελέχθαι.
<span class="lb" data-page="17b.399" data-line="7" id="l17b.399.7"></span>τὴν δ’ ὅλην ὑπὲρ αὐτῶν γνώμην τοῦ παλαιοῦ διὰ τῆς περὶ
<span class="lb" data-page="17b.399" data-line="8" id="l17b.399.8"></span>κρίσεων ἐδήλωσα πραγματείας. ἵνα δέ μοι τέλειος ὁ κατὰ
<span class="lb" data-page="17b.399" data-line="9" id="l17b.399.9"></span>τὴν διαίρεσιν, ὃν ἀρτίως εἶπον, ὑπάρχῃ λόγος ὅπως τῶν εἰρημένων
<span class="lb" data-page="17b.399" data-line="10" id="l17b.399.10"></span>διαφέρει τά τε παθογνωμονικὰ καὶ τὰ συνεδρεύοντα
<span class="lb" data-page="17b.399" data-line="11" id="l17b.399.11"></span>καλούμενα δίειμι, προχειρισάμενος ὡς ἐν παραδείγματι,
<span class="lb" data-page="17b.399" data-line="12" id="l17b.399.12"></span>πάθος ἓν αὐτὸ δὴ τοῦτο πρὸς Ἱπποκράτους ὠνομασμένον.
<span class="lb" data-page="17b.399" data-line="13" id="l17b.399.13"></span>ἐπὶ τοίνυν τῆς πλευρίτιδος ὁ μὲν ὀξὺς πυρετὸς ἅμα τῇ
<span class="lb" data-page="17b.399" data-line="14" id="l17b.399.14"></span>δυσπνοίᾳ καὶ τῇ βηχὶ καὶ τῷ κατὰ τὴν πλευρὰν ἀλγήματι
<span class="lb" data-page="17b.399" data-line="15" id="l17b.399.15"></span>νυγματώδει, παθογνωμονικὰ σημεῖά εἰσι. τὸ δ’ ἤτοι πρὸς
<span class="lb" data-page="17b.399" data-line="16" id="l17b.399.16"></span>ὑποχόνδριον ἢ πρὸς τὴν κλεῖν ἐξήκειν τὴν ὀδύνην, συνεδρεύοντα,
<span class="lb" data-page="17b.399" data-line="17" id="l17b.399.17"></span>καθάπερ γε καὶ τοῦτο ῥᾷον ἐπὶ τοῦ πεπονθότος ﻿
<span class="pb" data-page="17b.400" id="p17b.400"></span>
<span class="lb" data-page="17b.400" data-line="1" id="l17b.400.1"></span>ἢ θατέρου κατακλίνεσθαι πλευροῦ. γέγραπται δὲ καὶ Πραξαγόρᾳ
<span class="lb" data-page="17b.400" data-line="2" id="l17b.400.2"></span>τῷ Νικάνδρου, <span class="milestone ed2page" data-n="9.23" data-unit="ed2page" id="ed2page.9.23"></span>δύο μὲν τῶν συνεδρευόντων βιβλία,
<span class="lb" data-page="17b.400" data-line="3" id="l17b.400.3"></span>τῶν δ’ ἐπιγενομένων ἓν ἕτερον, ὡς εἰ καὶ ἐπιφαινομένων
<span class="lb" data-page="17b.400" data-line="4" id="l17b.400.4"></span>ἐπεγέγραπτο. ταῦτα οὖν τὰ ἐπιφαινόμενα, φησὶν ὁ
<span class="lb" data-page="17b.400" data-line="5" id="l17b.400.5"></span>Ἱπποκράτης, εὔκριτά τε καὶ δύσκριτα καὶ βραχέα καὶ μακρὰ
<span class="lb" data-page="17b.400" data-line="6" id="l17b.400.6"></span>τὰ νοσήματα ἐπιφαινόμενα δηλοῦν. ἐμνημόνευσε δὲ οὐ
<span class="lb" data-page="17b.400" data-line="7" id="l17b.400.7"></span>μόνον πτυέλων, ἀλλὰ καὶ οὔρων καὶ διαχωρημάτων καὶ ἱδρώτων,
<span class="lb" data-page="17b.400" data-line="8" id="l17b.400.8"></span>ἐν παραδείγματι δηλονότι τῶν ἐν τῷ προγνωστικῷ γεγραμμένων
<span class="lb" data-page="17b.400" data-line="9" id="l17b.400.9"></span>ἀναμιμνήσκων ἡμᾶς, ἃ νῦν ἐνταῦθα μεταφέρειν
<span class="lb" data-page="17b.400" data-line="10" id="l17b.400.10"></span>περιττόν. ἔν τε γὰρ τοῖς περὶ κρίσεων εἴρηται κἀν τοῖς
<span class="lb" data-page="17b.400" data-line="11" id="l17b.400.11"></span>εἰς τὸ προγνωστικὸν ὑπομνήμασιν, ἐν οἶς ἔτι καὶ μᾶλλον
<span class="lb" data-page="17b.400" data-line="12" id="l17b.400.12"></span>ὑπὲρ αὐτῶν ἐξηγησάμεθα τὴν γνώμην τοῦ παλαιοῦ.
</p>
<span class="lb rule" data-page="17b.400" data-line="13" id="l17b.400.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.13">
<span class="pb page1" data-page="17b.400" id="p17b.400"></span>
<span class="milestone ed1page page1" data-n="5.228" data-unit="ed1page" id="ed1page.5.228"></span>
<span class="milestone ed2page page1" data-n="9.23" data-unit="ed2page" id="ed2page.9.23"></span>
<span class="lb head" data-page="17b.400" data-line="14" id="l17b.400.14"></span>
            <blockquote class="quote lemma">
<span class="lb" data-page="17b.400" data-line="15" id="l17b.400.15"></span>Γέροντες εὐφορώτατα νηστείην φέρουσι, δεύτερον οἱ καθεστηκότες,
<span class="lb" data-page="17b.400" data-line="16" id="l17b.400.16"></span>ἥκιστα μειράκια πάντων δὲ μάλιστα παιδία.
<span class="lb" data-page="17b.400" data-line="17" id="l17b.400.17"></span>τούτων δὲ αὐτέων, ἅπερ ἂν τύχῃ αὐτὰ ἑωυτῶν προθυμότερα
<span class="lb" data-page="17b.400" data-line="18" id="l17b.400.18"></span>ἐόντα.
</blockquote>
<span class="lb rule" data-page="17b.400" data-line="19" id="l17b.400.19"></span>
            <span class="pb" data-page="17b.401" id="p17b.401"></span>
            <p>
<span class="lb" data-page="17b.401" data-line="1" id="l17b.401.1"></span>Καὶ ἡ τῶν ἡλικιῶν διαφορὰ συμβάλλεταί τι πρὸς τὰ
<span class="lb" data-page="17b.401" data-line="2" id="l17b.401.2"></span>διαιτήματα. γέροντες μὲν γὰρ εὐφόρως ἀσιτοῦσι, παῖδες
<span class="lb" data-page="17b.401" data-line="3" id="l17b.401.3"></span>δὲ δυσφόρως. ἔστι δὲ τὸ μὲν εὐφόρως κατά τε τὸ μὴ
<span class="lb" data-page="17b.401" data-line="4" id="l17b.401.4"></span>ὀρέγεσθαι καὶ μὴ βλάπτεσθαι, τὸ δὲ δυσφόρως κατὰ τὰ
<span class="lb" data-page="17b.401" data-line="5" id="l17b.401.5"></span>ἐναντία. καὶ γὰρ ὀρέγονται καὶ βλάπτονται μᾶλλον οἱ παῖδες
<span class="lb" data-page="17b.401" data-line="6" id="l17b.401.6"></span>ἐν ταῖς μακραῖς ἀσιτίαις. αἱ δὲ μεταξὺ ἡλικίαι τῆς
<span class="lb" data-page="17b.401" data-line="7" id="l17b.401.7"></span>τε τῶν παίδων καὶ τῆς τῶν γερόντων ἐφ’ ὅσον ἂν ἐγγυτέρω
<span class="lb" data-page="17b.401" data-line="8" id="l17b.401.8"></span>τῆς ἑτέρας αὐτῶν ἥκωσιν, ἐπὶ τοσοῦτον ἢ μᾶλλον ἢ ἦττον
<span class="lb" data-page="17b.401" data-line="9" id="l17b.401.9"></span>ἀνιῶνται καὶ βλάπτονται κατὰ τὰς μακρὰς ἀσιτίας.
<span class="lb" data-page="17b.401" data-line="10" id="l17b.401.10"></span>τούτου δὲ τοῦ ἀφορισμοῦ τὴν αἰτίαν αὐτὸς ἐν τῷ ἐφεξῆς
<span class="lb" data-page="17b.401" data-line="11" id="l17b.401.11"></span>διδάσκει, οὗ ἡ ἀρχὴ, τὰ αὐξανόμενα σώματα πλεῖστον ἔχει
<span class="lb" data-page="17b.401" data-line="12" id="l17b.401.12"></span>τὸ ἔμφυτον θερμὸν, ὥστε κἂν εἰ συνάπτειν τις αὐτὸν βούλοιτο
<span class="lb" data-page="17b.401" data-line="13" id="l17b.401.13"></span>καὶ μετὰ τοῦ γὰρ ἐκφέρειν συνδέσμου, γένοιτ’ ἂν ὁ
<span class="lb" data-page="17b.401" data-line="14" id="l17b.401.14"></span>λόγος εἶς τε ἅμα καὶ σαφὴς, οὕτως ἔχων, γέροντες εὐφορώτατα
<span class="lb" data-page="17b.401" data-line="15" id="l17b.401.15"></span>νηστείην φέρουσι, δεύτερον οἱ καθεστηκότες, ἥκιστα
<span class="lb" data-page="17b.401" data-line="16" id="l17b.401.16"></span>μειράκια καὶ μάλιστα πάντων παιδία. τὰ γὰρ αὐξανόμενα
<span class="lb" data-page="17b.401" data-line="17" id="l17b.401.17"></span>πλεῖστον ἔχει τὸ ἔμφυτον θερμόν. καθεστηκότας δὲ λέγει
<span class="pb" data-page="17b.402" id="p17b.402"></span>
<span class="lb" data-page="17b.402" data-line="1" id="l17b.402.1"></span>δηλονότι τοὺς τὴν μέσην ἔχοντας ἡλικίαν, ἀκμῆς τε καὶ
<span class="lb" data-page="17b.402" data-line="2" id="l17b.402.2"></span>γήρως, ὡς παύεσθαι μὲν ἤδη τὰ τῆς ἀκμῆς, μηδέπω δὲ
<span class="lb" data-page="17b.402" data-line="3" id="l17b.402.3"></span>μηδεμίαν αἴσθησιν σαφῆ γήρως ἔχειν. οὕτω δὲ καὶ Θουκυδίδης
<span class="lb" data-page="17b.402" data-line="4" id="l17b.402.4"></span>εἶπε τοὺς ἐν τῇ καθεστηκυίᾳ ἡλικίᾳ. μεταξὺ δὲ
<span class="lb" data-page="17b.402" data-line="5" id="l17b.402.5"></span>ταύτης τε καὶ τῆς τῶν μειρακίων ἡλικίας ἑτέρα τίς ἐστιν
<span class="lb" data-page="17b.402" data-line="6" id="l17b.402.6"></span>ὥσπερ καὶ τῇ τάξει μέση τούτων, οὕτω καὶ κατὰ τὴν εὐφορίαν
<span class="lb" data-page="17b.402" data-line="7" id="l17b.402.7"></span>τε καὶ δυσφορίαν, ὡς μήτ’ εὐφόρως ἡμᾶς δύνασθαι
<span class="lb" data-page="17b.402" data-line="8" id="l17b.402.8"></span>φέρειν τὴν ἀσιτίαν, καθάπερ οἱ καθεστηκότες καὶ γέροντες,
<span class="lb" data-page="17b.402" data-line="9" id="l17b.402.9"></span>μήτε δυσφόρως, ὡς τὰ μειράκιά τε καὶ οἱ παῖδες. ἀλλ’ οὐκ
<span class="lb" data-page="17b.402" data-line="10" id="l17b.402.10"></span><span class="milestone ed2page" data-n="9.24" data-unit="ed2page" id="ed2page.9.24"></span>ἐμνημόνευσεν αὐτῆς ὁ Ἱπποκράτης, ὡς νοεῖσθαι δυναμένης
<span class="lb" data-page="17b.402" data-line="11" id="l17b.402.11"></span>ἐξ ὧν εἷπεν. ἐν γὰρ τῷ φάναι, τούτων δὲ αὐτέων
<span class="lb" data-page="17b.402" data-line="12" id="l17b.402.12"></span>ἃ ἂν τύχῃ, αὐτὰ ἑωυτῶν προθυμότερα ἐόντα, τὰς φυσικὰς
<span class="lb" data-page="17b.402" data-line="13" id="l17b.402.13"></span>ἐνεφάνισε διαφοράς. ὅσα γὰρ τῶν παιδίων τὸ θερμὸν τὸ
<span class="lb" data-page="17b.402" data-line="14" id="l17b.402.14"></span>ἔμφυτον ἔχει πολὺ, ταῦτα καὶ προθυμότερα τῶν ἄλλων
<span class="lb" data-page="17b.402" data-line="15" id="l17b.402.15"></span>ἐστὶ περὶ τὰς τῶν σιτίων προσφορὰς καὶ κρατεῖν μᾶλλον
<span class="lb" data-page="17b.402" data-line="16" id="l17b.402.16"></span>αὐτῶν δύνανται καὶ μὴ λαμβάνοντα μᾶλλον βλάπτεται.
<span class="lb" data-page="17b.402" data-line="17" id="l17b.402.17"></span>τοιοῦτος μὲν ὁ Ἱπποκράτους λόγος· δεῖται μέντοι καὶ βραχείας
<span class="lb" data-page="17b.402" data-line="18" id="l17b.402.18"></span>τινὸς ἔτι προσθήκης εἰς τὸ τέλειον. ἐπὶ μὲν γὰρ
<span class="lb" data-page="17b.402" data-line="19" id="l17b.402.19"></span>τῶν ἐν ἀρχῇ τῆς γεροντικῆς ἡλικίας ὀρθῶς εἴρηται τὸ γέροντες
<span class="pb" data-page="17b.403" id="p17b.403"></span>
<span class="lb" data-page="17b.403" data-line="1" id="l17b.403.1"></span>εὐφορώτατα νηστείην φέρουσιν· ἐπὶ δὲ τῶν ἔσχατον
<span class="lb" data-page="17b.403" data-line="2" id="l17b.403.2"></span>ἡκόντων γῆρας οὐκ ἔτι ὀρθῶς, ὅτι μηδὲ φέρουσιν
<span class="lb" data-page="17b.403" data-line="3" id="l17b.403.3"></span>ἐκεῖνοι τὰς μακρὰς ἀσιτίας. ἢ τοίνυν προσθετέον ἐστὶ τῷ
<span class="lb" data-page="17b.403" data-line="4" id="l17b.403.4"></span>ἀφορισμῷ βραχύ τε καὶ κατὰ τόνδε τὸν τρόπον αὐτὸν λεκτέον,
<span class="lb" data-page="17b.403" data-line="5" id="l17b.403.5"></span>γέροντες εὐφορώτατα νηστείην φέρουσι, πλὴν τῶν
<span class="lb" data-page="17b.403" data-line="6" id="l17b.403.6"></span>ἐσχατογήρων, δεύτερον οἱ καθεστηκότες. ἢ τὴν νηστείην
<span class="lb" data-page="17b.403" data-line="7" id="l17b.403.7"></span>ὄνομα μεταθετέον εἰς ὀλιγοσιτίην, καὶ οὕτως ῥητέον. γέροντες
<span class="lb" data-page="17b.403" data-line="8" id="l17b.403.8"></span>εὐφορώτερον ὀλιγοσιτίην φέρουσιν, δεύτερον οἱ καθεστηκότες.
<span class="lb" data-page="17b.403" data-line="9" id="l17b.403.9"></span>εὑρεθήσονται γὰρ καὶ οἱ ἐν ἐσχάτῳ γήρᾳ, εἰ
<span class="lb" data-page="17b.403" data-line="10" id="l17b.403.10"></span>καὶ μὴ φέροντες τὴν μακρὰν ἀσιτίαν, ὀλιγοσιτίας γοῦν δεόμενοι.
<span class="lb" data-page="17b.403" data-line="11" id="l17b.403.11"></span>παραπλήσιον γάρ τοι πάσχουσι τοῖς ἀποσβεννυμένοις
<span class="lb" data-page="17b.403" data-line="12" id="l17b.403.12"></span>λύχνοις, οἳ καὶ συνεχεστέρας μὲν δέονται χορηγίας,
<span class="lb" data-page="17b.403" data-line="13" id="l17b.403.13"></span>ἀθρόας δὲ ἅμα καὶ πολλῆς οὐ δέονται. καὶ δὴ καὶ προσήκει
<span class="lb" data-page="17b.403" data-line="14" id="l17b.403.14"></span>τοῖς τοιούτοις διδόναι τὸ σύμπαν πλῆθος ὀλίγον, μερίζοντας
<span class="lb" data-page="17b.403" data-line="15" id="l17b.403.15"></span>δὲ καὶ αὐτὸ τοῦτο τὸ ὀλίγον εἰς πλείω μέρη καὶ μὴ
<span class="lb" data-page="17b.403" data-line="16" id="l17b.403.16"></span>μίαν ἀσιτίαν ἐπιφέρειν μακρὰν αὐτοῖς.
</p>
<span class="lb rule" data-page="17b.403" data-line="17" id="l17b.403.17"></span>
          </article>

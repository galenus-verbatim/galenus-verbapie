<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.14">
<span class="pb page1" data-page="17b.404" id="p17b.404"></span>
<span class="milestone ed1page page1" data-n="5.228" data-unit="ed1page" id="ed1page.5.228"></span>
<span class="milestone ed2page page1" data-n="9.24" data-unit="ed2page" id="ed2page.9.24"></span>
<span class="lb head" data-page="17b.404" data-line="1" id="l17b.404.1"></span>
            <blockquote class="quote lemma">
<span class="lb" data-page="17b.404" data-line="2" id="l17b.404.2"></span>Τὰ αὐξανόμενα πλεῖστον ἔχει τὸ ἔμφυτον θερμόν· πλείστης
<span class="lb" data-page="17b.404" data-line="3" id="l17b.404.3"></span>οὖν δεῖται τροφῆς, εἰ δὲ μὴ, τὸ σῶμα ἀναλίσκεται. γέρουσι
<span class="lb" data-page="17b.404" data-line="4" id="l17b.404.4"></span>δὲ ὀλίγον τὸ θερμὸν, διὰ τοῦτο ἄρα ὀλίγων ὑπεκκαυμάτων
<span class="lb" data-page="17b.404" data-line="5" id="l17b.404.5"></span>δέονται, ὑπὸ πολλῶν γὰρ ἀποσβέννυνται. διὰ
<span class="lb" data-page="17b.404" data-line="6" id="l17b.404.6"></span>τοῦτο καὶ οἱ πυρετοὶ τοῖσι γέρουσι οὐχ ὁμοίως ὀξέες,
<span class="lb" data-page="17b.404" data-line="7" id="l17b.404.7"></span>ψυχρὸν γὰρ τὸ σῶμα.
</blockquote>
<span class="lb rule" data-page="17b.404" data-line="8" id="l17b.404.8"></span>
            <p>
<span class="lb" data-page="17b.404" data-line="9" id="l17b.404.9"></span>Εἴρηται ἡμῖν κἀν τοῖς περὶ κράσεων ὑπομνήμασιν ἐπὶ
<span class="lb" data-page="17b.404" data-line="10" id="l17b.404.10"></span>πλέον ὅπως οἱ ἀκμάζοντες ἐνίοις μὲν τῶν ἰατρῶν, ἐνίοις δὲ
<span class="lb" data-page="17b.404" data-line="11" id="l17b.404.11"></span>οἱ παῖδες ἔδοξαν εἶναι θερμότεροι. <span class="milestone ed2page" data-n="9.25" data-unit="ed2page" id="ed2page.9.25"></span>ἔχουσι γὰρ οἱ
<span class="lb" data-page="17b.404" data-line="12" id="l17b.404.12"></span>μὲν δριμύτερον τὸ θερμὸν, οἱ δὲ πλέον. ἀνάγκη δὲ καὶ νῦν
<span class="lb" data-page="17b.404" data-line="13" id="l17b.404.13"></span>εἰπεῖν, ὅσον εἰς τὰ παρόντα χρήσιμον, ἐν ὀλίγοις ὡς οἷόν
<span class="lb" data-page="17b.404" data-line="14" id="l17b.404.14"></span>τε μακροὺς περιλαμβάνοντας λόγους. τὸ τοίνυν ὄνομα τουτὶ
<span class="lb" data-page="17b.404" data-line="15" id="l17b.404.15"></span>τὸ θερμὸν ἐνίοτε μὲν ἐπὶ τὴν ποιότητα φέρομεν, ἧς ἴδιον
<span class="lb" data-page="17b.404" data-line="16" id="l17b.404.16"></span>ὄνομα θερμότης ἐστίν. ἐνίοτε δὲ παρωνύμως ἀπὸ τῆς ποιότητος,
<span class="lb" data-page="17b.404" data-line="17" id="l17b.404.17"></span>ὅλον τὸ σῶμα θερμὸν προσαγορεύομεν καί ἐστιν ἡ ﻿
<span class="pb" data-page="17b.405" id="p17b.405"></span>
<span class="lb" data-page="17b.405" data-line="1" id="l17b.405.1"></span>χρῆσις ἥδε πολλὴ κατὰ τὸν βίον ἅπαντα καὶ παρὰ τοῖς παλαιοῖς,
<span class="lb" data-page="17b.405" data-line="2" id="l17b.405.2"></span>ὡς καὶ Θεόφραστος ἐδήλωσεν ἐν τῷ περὶ θερμοῦ
<span class="lb" data-page="17b.405" data-line="3" id="l17b.405.3"></span>καὶ ψυχροῦ γράμματι. τῆς γὰρ τῶν σωμάτων οὐσίας δεχομένης
<span class="lb" data-page="17b.405" data-line="4" id="l17b.405.4"></span>ἐν μέρει τὰς ἐναντίας ταύτας ποιότητας, θερμότητά
<span class="lb" data-page="17b.405" data-line="5" id="l17b.405.5"></span>τε καὶ ψυχρότητα καὶ ξηρότητα καὶ ὑγρότητα, κατὰ
<span class="lb" data-page="17b.405" data-line="6" id="l17b.405.6"></span>μὲν τὴν δεδεγμένην οὐσίαν, ὅταν ὀνομάζωμεν θερμὸν, τὸ σῶμα
<span class="lb" data-page="17b.405" data-line="7" id="l17b.405.7"></span>λέγομεν, ὀλίγον τε ἢ πολὺ φαμὲν ὑπάρχειν τὸ θερμὸν,
<span class="lb" data-page="17b.405" data-line="8" id="l17b.405.8"></span>τῷ ποσῷ τῆς οὐσίας προσέχοντες τὸν νοῦν, καὶ τοῦτο ποιοῦμεν
<span class="lb" data-page="17b.405" data-line="9" id="l17b.405.9"></span>διττῶς. ἕνα μὲν γὰρ τρόπον ἐπὶ τῶν <span class="milestone ed1page" data-n="5.229" data-unit="ed1page" id="ed1page.5.229"></span>ἀμίκτων
<span class="lb" data-page="17b.405" data-line="10" id="l17b.405.10"></span>οὐσιῶν, ἕτερον δ’ ἐπὶ τῶν μεμιγμένων. ἐπὶ μὲν τῶν ἀμίκτων,
<span class="lb" data-page="17b.405" data-line="11" id="l17b.405.11"></span>ὡς ἂν εἰ καὶ δυοῖν ἐχόντοιν ὕδωρ ὁμοίως θερμὸν ἐν
<span class="lb" data-page="17b.405" data-line="12" id="l17b.405.12"></span>δεξαμεναῖς ἀνίσοις περιεχόμενον, τὸν μὲν ἕτερον πλέον ἔχειν
<span class="lb" data-page="17b.405" data-line="13" id="l17b.405.13"></span>λέγομεν τὸ θερμὸν, ᾧ μείζων ἡ δεξαμενὴ, τὸν ἕτερον ἔλαττον.
<span class="lb" data-page="17b.405" data-line="14" id="l17b.405.14"></span>ἐπὶ δὲ τῶν μεμιγμένων ὡς ἂν ἴσων μὲν ἀλλήλαις οὐσῶν,
<span class="lb" data-page="17b.405" data-line="15" id="l17b.405.15"></span>ἀνίσῳ δὲ μέτρῳ κεκραμένων, ἐξ ὕδατός τε καὶ οἴνου
<span class="lb" data-page="17b.405" data-line="16" id="l17b.405.16"></span>τὴν μὲν ἑτέραν αὐτῶν τὸν οἶνον ἔχειν πλείονα, τὴν δ’ ἑτέραν
<span class="lb" data-page="17b.405" data-line="17" id="l17b.405.17"></span>τὸ ὕδωρ φαμέν. ὅσπερ τρόπος ἐστὶ, κἂν ἀνίσους ὑποθώμεθα
<span class="lb" data-page="17b.405" data-line="18" id="l17b.405.18"></span>τὰς δεξαμενὰς εἶναι κατὰ τὴν αὐτὴν ἀναλογίαν
<span class="pb" data-page="17b.406" id="p17b.406"></span>
<span class="lb" data-page="17b.406" data-line="1" id="l17b.406.1"></span>κεκραμένας. ἐνίοτε δὲ οὐ πρὸς τὸ πλῆθος ἀναφέροντες τῆς
<span class="lb" data-page="17b.406" data-line="2" id="l17b.406.2"></span>οὐσίας τὸν λόγον, ἀλλὰ πρὸς τὴν ποιότητα μόνην, τῷ μέν
<span class="lb" data-page="17b.406" data-line="3" id="l17b.406.3"></span>τινι πλέον εἶναι φαμὲν, τῷ δ’ ἦττον τὸ θερμὸν, ὡς καὶ
<span class="lb" data-page="17b.406" data-line="4" id="l17b.406.4"></span>δυοῖν δεξαμεναῖν ἴσαιν ἀκριβῶς τὸ μέγεθος, τῆς μὲν θερμοτέρας
<span class="lb" data-page="17b.406" data-line="5" id="l17b.406.5"></span>πλέον εἶναι τὸ θερμὸν λέγομεν, τῆς δὲ ψυχροτέρας
<span class="lb" data-page="17b.406" data-line="6" id="l17b.406.6"></span>ἧττον, οὐκέτι κυρίως ἐνταῦθα τὸ πλέον ἐπιφέροντες.
<span class="lb" data-page="17b.406" data-line="7" id="l17b.406.7"></span>ἄμεινον γὰρ τὸ μᾶλλόν τε καὶ ἧττον καὶ σφοδρότερον καὶ
<span class="lb" data-page="17b.406" data-line="8" id="l17b.406.8"></span>ἀμυδρότερον καὶ πάνθ’ ὅσα τοιαῦτα ταῖς ποιότησιν ἀναφέρειν
<span class="lb" data-page="17b.406" data-line="9" id="l17b.406.9"></span>ὀνόματα, τὸ δ’ ὀλίγον καὶ πολὺ κατὰ τοῦ ποσοῦ μόνον
<span class="lb" data-page="17b.406" data-line="10" id="l17b.406.10"></span>τῆς οὐσίας φυλάττειν. ἀλλὰ γὰρ οὐκ ἐνταῦθα μόνον
<span class="lb" data-page="17b.406" data-line="11" id="l17b.406.11"></span>αἱ τοιαῦται καταχρήσεις εἰσὶ τῶν ὀνομάτων, ἀλλὰ καὶ κατ’
<span class="lb" data-page="17b.406" data-line="12" id="l17b.406.12"></span>ἄλλα πάμπολλα τῶν κατὰ τὸν βίον, οὐχ ἥκιστα δὲ καὶ κατὰ
<span class="lb" data-page="17b.406" data-line="13" id="l17b.406.13"></span>τὴν ἰατρικὴν αὐτήν. ἁπάσας γοῦν τὰς νόσους ὀνομάζουσι
<span class="lb" data-page="17b.406" data-line="14" id="l17b.406.14"></span>μεγάλας τε καὶ μικρὰς, καίτοι γε οὐκ οὔσας οὐσίας, πυρετὸν
<span class="lb" data-page="17b.406" data-line="15" id="l17b.406.15"></span>μέγαν, πυρετὸν μικρὸν, ἀποπληξίαν μεγάλην, ἀποπληξίαν
<span class="lb" data-page="17b.406" data-line="16" id="l17b.406.16"></span>μικρὰν, ὡσαύτως δὲ πλευρῖτιν καὶ φρενῖτιν καὶ περιπνευμονίαν,
<span class="lb" data-page="17b.406" data-line="17" id="l17b.406.17"></span>ἁπάσας τε τὰς ἄλλας. προσέχειν οὖν χρὴ ταῖς
<span class="lb" data-page="17b.406" data-line="18" id="l17b.406.18"></span>ὁμωνυμίαις καὶ σκοπεῖσθαι τί ποθ’ ἡ σύμπασα λέξις ἑκάστοτε
<span class="pb" data-page="17b.407" id="p17b.407"></span>
<span class="lb" data-page="17b.407" data-line="1" id="l17b.407.1"></span>βούλεται τοῦ λέγοντος. εἰ γὰρ ἐκείνου καθ’ ἑτέρου
<span class="lb" data-page="17b.407" data-line="2" id="l17b.407.2"></span>σημαινομένου τοὔνομα φέροντος ἡμεῖς καθ’ ἕτερόν τι δεξάμενοι
<span class="lb" data-page="17b.407" data-line="3" id="l17b.407.3"></span>τὸν λόγον εὐθύνομεν, οὐ τὸν εἰρηκότα δή που κατά
<span class="lb" data-page="17b.407" data-line="4" id="l17b.407.4"></span>γε τὴν ἀλήθειαν αὐτὴν ἐξελέγξομεν, ἀλλὰ τὴν ἡμετέραν
<span class="lb" data-page="17b.407" data-line="5" id="l17b.407.5"></span>ὑπόληψιν, ὥσπερ ἀμέλει κἀνταῦθα ποιοῦσιν ἔνιοι τῶν πρὸς
<span class="lb" data-page="17b.407" data-line="6" id="l17b.407.6"></span>Ἱπποκράτους σπευδόντων ἀντιλέγειν. ἐπὶ γὰρ τὴν ποιότητα
<span class="lb" data-page="17b.407" data-line="7" id="l17b.407.7"></span>μεταφέροντες τοὔνομα τοῦ θερμοῦ, πειρῶνται δεικνύναι
<span class="lb" data-page="17b.407" data-line="8" id="l17b.407.8"></span>σφοδροτέραν ὑπάρχουσαν αὐτὴν τοῖς ἀκμάζουσιν. ἀλλ’ Ἱπποκράτης
<span class="lb" data-page="17b.407" data-line="9" id="l17b.407.9"></span>οὐκ ἐπὶ ταύτην, ἀλλ’ ἐπὶ τὴν οὐσίαν ἀναφέρει
<span class="lb" data-page="17b.407" data-line="10" id="l17b.407.10"></span>τοὔνομα κατὰ τὸν ἐνεστῶτα λόγον. ἡ γὰρ οὐσία τοῦ ἐμφύτου
<span class="lb" data-page="17b.407" data-line="11" id="l17b.407.11"></span>θερμοῦ ἀερώδης καὶ ὑδατώδης ὑπάρχει, ὡς ἐκ τοῦ
<span class="lb" data-page="17b.407" data-line="12" id="l17b.407.12"></span>σπέρματος ἔνεστι τεκμήρασθαι,<span class="milestone ed2page" data-n="9.26" data-unit="ed2page" id="ed2page.9.26"></span> παντάπασι μὲν
<span class="lb" data-page="17b.407" data-line="13" id="l17b.407.13"></span>ὀλίγης γεώδους οὐσίας μετέχοντος, τὸ πλεῖστον δ’ ἐν αὐτῷ
<span class="lb" data-page="17b.407" data-line="14" id="l17b.407.14"></span>περιέχοντος ἀέρος θερμοῦ τε καὶ ὑγροῦ, ὡς κἀν τοῖς περὶ
<span class="lb" data-page="17b.407" data-line="15" id="l17b.407.15"></span>σπέρματος ὑπομνήμασι δεδήλωται. καὶ μὴν καὶ ἡ ἑτέρα
<span class="lb" data-page="17b.407" data-line="16" id="l17b.407.16"></span>τῆς γενέσεως ἡμῶν ἀρχὴ, τὸ καταμήνιον, ὑγρὸν δήπου τὴν
<span class="lb" data-page="17b.407" data-line="17" id="l17b.407.17"></span>φύσιν ἐστίν. ὅταν οὖν ἐπὶ τὸ γεωδέστερον μεταβάλλῃ τὸ
<span class="lb" data-page="17b.407" data-line="18" id="l17b.407.18"></span>σῶμα τοῦ ζώου, μεταβάλλει δὲ καθ’ ἑκάστην ἡμέραν αὐξανόμενον,
<span class="pb" data-page="17b.408" id="p17b.408"></span>
<span class="lb" data-page="17b.408" data-line="1" id="l17b.408.1"></span>τηνικαῦτα κἂν πάνυ σφόδρα θερμὸν ᾖ καὶ πυρῶδες,
<span class="lb" data-page="17b.408" data-line="2" id="l17b.408.2"></span>ἀλλὰ τήν γε οὐσίαν τοῦ ἐμφύτου θερμοῦ ὀλιγίστην
<span class="lb" data-page="17b.408" data-line="3" id="l17b.408.3"></span>ἔχει, ἐπεὶ οὕτως ἂν καὶ τοὺς πυρέττοντας εἴπομεν πλεῖστον
<span class="lb" data-page="17b.408" data-line="4" id="l17b.408.4"></span>ἔχειν τὸ ἔμφυτον θερμὸν, οἵτινες οὐχ ὅπως πλέον,
<span class="lb" data-page="17b.408" data-line="5" id="l17b.408.5"></span>ἀλλ’ οὐδὲ τῷ πρόσθεν ἴσον ἔχουσιν. εὔκρατος μὲν οὖν ἐστιν
<span class="lb" data-page="17b.408" data-line="6" id="l17b.408.6"></span>ἡ οὐσία τοῦ ἐμφύτου θερμοῦ, πυρώδης δὲ ἡ τοῦ ἐπικτήτου.
<span class="lb" data-page="17b.408" data-line="7" id="l17b.408.7"></span>καὶ δὴ καὶ αἱ δι’ ὅλου τοῦ σώματος ἡμῶν ἀπόῤῥοιαι ἕπονται
<span class="lb" data-page="17b.408" data-line="8" id="l17b.408.8"></span>καπνώδεις μὲν καὶ λιγνυώδεις καὶ ξηραὶ καὶ δριμεῖαι
<span class="lb" data-page="17b.408" data-line="9" id="l17b.408.9"></span>τῷ ἐπικτήτῳ θερμῷ, ἀτμώδεις δὲ καὶ ἡδεῖαι καὶ εὔκρατοι
<span class="lb" data-page="17b.408" data-line="10" id="l17b.408.10"></span>τῷ κατὰ φύσιν, καίτοι διὰ τῆς ἁφῆς ἔνεστι διαγινώσκειν
<span class="lb" data-page="17b.408" data-line="11" id="l17b.408.11"></span>ταῦτα. τὸ μὲν γὰρ τῶν ὑγιαινόντων θερμὸν ἀτμῶδές ἐστι
<span class="lb" data-page="17b.408" data-line="12" id="l17b.408.12"></span>καὶ ἡδὺ καὶ οἰκεῖον τῇ ἁφῇ, μηδὲν ἀνιαρὸν, μηδὲ ταχὺ,
<span class="lb" data-page="17b.408" data-line="13" id="l17b.408.13"></span>μηδὲ δακνῶδες ἔχον. τὸ δὲ τῶν πυρεττόντων καὶ μάλιστα
<span class="lb" data-page="17b.408" data-line="14" id="l17b.408.14"></span>τοὺς ἑκτικοὺς πυρετοὺς ἢ τοὺς ἐπὶ σήψει χυμῶν δριμὺ καὶ
<span class="lb" data-page="17b.408" data-line="15" id="l17b.408.15"></span>ἀηδὲς καὶ δάκνον καὶ διαβιβρῶσκον ἡμῶν τὴν ἁφήν. ἀκριβοῦται
<span class="lb" data-page="17b.408" data-line="16" id="l17b.408.16"></span>δὲ ἡ ὑγιεινὴ ποιότης αὐτοῦ ἐν τοῖς παισὶν, ὡς τῶν
<span class="lb" data-page="17b.408" data-line="17" id="l17b.408.17"></span>γε ἀκμαζόντων τοὺς πλείστους ἔστιν εὑρεῖν δακνῶδες ἤδη
<span class="lb" data-page="17b.408" data-line="18" id="l17b.408.18"></span>τὸ θερμὸν ἔχοντας καὶ οὐκ ἔθ’ ὑγρὸν οὐδὲ ἀτμῶδες οὐδὲ
<span class="pb" data-page="17b.409" id="p17b.409"></span>
<span class="lb" data-page="17b.409" data-line="1" id="l17b.409.1"></span>ἀερῶδες. καὶ οὐδὲν θαυμαστόν· ὁμοίαν γὰρ εἶναι τὴν ἀπόῤῥοιαν
<span class="lb" data-page="17b.409" data-line="2" id="l17b.409.2"></span>δεῖ τῇ ὑποκειμένῃ οὐσίᾳ· ἡνίκα μὲν ὑγρὰ καὶ ἀερώδης
<span class="lb" data-page="17b.409" data-line="3" id="l17b.409.3"></span>ἐστὶν ἡ οὐσία, καὶ τὸ ἀποῤῥέον αὐτῆς ἀτμῶδές ἐστι καὶ
<span class="lb" data-page="17b.409" data-line="4" id="l17b.409.4"></span>ἡδύ· ἡνίκα δὲ γεώδης καὶ ξηρὰ, τηνικαῦτα καὶ τὸ ἀποῤῥέον
<span class="lb" data-page="17b.409" data-line="5" id="l17b.409.5"></span>καπνῶδες γίνεται καὶ λιγνυῶδες καὶ δριμὺ, ὥσπερ γε
<span class="lb" data-page="17b.409" data-line="6" id="l17b.409.6"></span>κἀπὶ τῶν ἐκτὸς αἱ μὲν ἐξ ὕδατος ἀναθυμιάσεις γλυκέος τε
<span class="lb" data-page="17b.409" data-line="7" id="l17b.409.7"></span>καὶ θερμοῦ χρησταὶ καὶ ἀτμώδεις εἰσὶν, αἱ δὲ ἔκ τινος
<span class="lb" data-page="17b.409" data-line="8" id="l17b.409.8"></span>τῶν στερεῶν σωμάτων καιομένου καπνώδεις τε καὶ δριμεῖαι.
<span class="lb" data-page="17b.409" data-line="9" id="l17b.409.9"></span>διττῶν οὖν οὐσιῶν οὐσῶν, καὶ τῆς μὲν ἡδεῖαν ἐχούσης θερμότητα,
<span class="lb" data-page="17b.409" data-line="10" id="l17b.409.10"></span>τῆς δὲ ἀνιαρὰν, τὴν μὲν ἑτέραν πλείστην ἔχει τὰ
<span class="lb" data-page="17b.409" data-line="11" id="l17b.409.11"></span>παιδία, τὴν δ’ ἑτέραν οἱ ἀκμάζοντες ὡς πρὸς τὴν ὅλην
<span class="lb" data-page="17b.409" data-line="12" id="l17b.409.12"></span>τοῦ σώματος ἀναλογίαν δηλονότι. ἵνα δὲ καὶ φυσικώτερον
<span class="lb" data-page="17b.409" data-line="13" id="l17b.409.13"></span>ἔτι τὸν λόγον ἀναγαγὼν ἐπὶ τὰ στοιχεῖα τὸ πᾶν διέξειμι,
<span class="lb" data-page="17b.409" data-line="14" id="l17b.409.14"></span>τεττάρων ὄντων στοιχείων ἐξ ὧν τὰ πάντα σώματα κέκραται,
<span class="lb" data-page="17b.409" data-line="15" id="l17b.409.15"></span>τὸ μὲν τῶν παιδίων ἥκιστα μετέχει τοῦ γεώδους, πλεῖστον
<span class="lb" data-page="17b.409" data-line="16" id="l17b.409.16"></span>ἐν ἑαυτῷ κεκτημένον τό τ’ ἀερῶδες καὶ ὑδατῶδες.
<span class="lb" data-page="17b.409" data-line="17" id="l17b.409.17"></span>τὸ δὲ τῶν ἀκμαζόντων ἔμπαλιν ὑπὸ ξηρότητος ἐπικρατεῖται ﻿
<span class="pb" data-page="17b.410" id="p17b.410"></span>
<span class="lb" data-page="17b.410" data-line="1" id="l17b.410.1"></span>γεώδους. ἐνδεῖ δ’ ἡ ὑδατώδης αὐτοῦ καὶ ἀερώδης οὐσία,
<span class="lb" data-page="17b.410" data-line="2" id="l17b.410.2"></span>ὥστ’ εἰ καὶ τὸ τέταρτον τὸ στοιχεῖον ἴσον πῦρ ἐν ἀμφοῖν
<span class="lb" data-page="17b.410" data-line="3" id="l17b.410.3"></span>θείημεν, ὡς ὁμοίως αὐτὰ λέγειν εἶναι θερμὰ, ἀλλ’ οὐ παραπλησίαν
<span class="lb" data-page="17b.410" data-line="4" id="l17b.410.4"></span>γε τὴν θερμὴν οὐσίαν ἐν ἀμφοτέροις αὐτοῖς
<span class="lb" data-page="17b.410" data-line="5" id="l17b.410.5"></span>ὑπάρχειν ἐροῦμεν, τῆς μὲν τῶν παίδων ὑγρᾶς οὔσης, τῆς
<span class="lb" data-page="17b.410" data-line="6" id="l17b.410.6"></span>δὲ τῶν ἀκμαζόντων ξηρᾶς. ἡ μὲν γὰρ ὑγρὰ κατὰ τὸ ἔμφυτον
<span class="lb" data-page="17b.410" data-line="7" id="l17b.410.7"></span>θερμὸν μάλιστα, ἐξ ὑγροῦ γὰρ ἡ γένεσις ἡμῖν, ἡ δὲ
<span class="lb" data-page="17b.410" data-line="8" id="l17b.410.8"></span>ξηρὰ κατὰ τὸ ἐπίκτητον. οὕτως οὖν οἱ μὲν ἄρτι γεγενημένοι
<span class="lb" data-page="17b.410" data-line="9" id="l17b.410.9"></span>παῖδες, οὐσίας θερμῆς ὑδατώδους τε καὶ ἀερώδους
<span class="lb" data-page="17b.410" data-line="10" id="l17b.410.10"></span>πλείστης μετέχοντες, πλεῖστον ἂν ἔχειν λέγονται τὸ ἔμφυτον
<span class="lb" data-page="17b.410" data-line="11" id="l17b.410.11"></span>θερμὸν, οἱ δ’ ἀκμάζοντές τε καὶ παρακμάζοντες, εἰς
<span class="lb" data-page="17b.410" data-line="12" id="l17b.410.12"></span>ὅσον αὗται μὲν ἐνδέουσι, <span class="milestone ed2page" data-n="9.27" data-unit="ed2page" id="ed2page.9.27"></span>περιττεύει δὲ ἡ γεώδης εἰς
<span class="lb" data-page="17b.410" data-line="13" id="l17b.410.13"></span>τοσοῦτον καὶ τὴν οὐσίαν ἔχουσιν ἐλάττονα τοῦ ἐμφύτου
<span class="lb" data-page="17b.410" data-line="14" id="l17b.410.14"></span>θερμοῦ. ὅτι δ’ ἀποῤῥεῖν ἀναγκαῖόν ἐστι τῆς ὑγρᾶς καὶ
<span class="lb" data-page="17b.410" data-line="15" id="l17b.410.15"></span>ἀερώδους οὐσίας πλέον ἤπερ τῆς γεώδους, κἂν ὁμοίως ἀμφότεραι
<span class="lb" data-page="17b.410" data-line="16" id="l17b.410.16"></span>θερμαὶ τυγχάνωσιν οὖσαι κατὰ τὴν ποιότητα, πρόδηλον
<span class="lb" data-page="17b.410" data-line="17" id="l17b.410.17"></span>παντί. θεάσασθαι γοῦν σοι τοῦτο κἀπὶ τῶν ἐκτὸς
<span class="lb" data-page="17b.410" data-line="18" id="l17b.410.18"></span>ἐναργῶς ὑπάρχει. τῶν γὰρ εἰς τὴν ὁμοίαν ἡκόντων θερμότητα
<span class="pb" data-page="17b.411" id="p17b.411"></span>
<span class="lb" data-page="17b.411" data-line="1" id="l17b.411.1"></span>σωμάτων οὐκ ἴσον ἀποῤῥεῖν φαίνεται, ἀλλὰ τῶν μὲν
<span class="lb" data-page="17b.411" data-line="2" id="l17b.411.2"></span>ξηρῶν ἐλάχιστον, τῶν δ’ ὑγρῶν πλεῖστον. αὐτίκα γοῦν ὕδατος
<span class="lb" data-page="17b.411" data-line="3" id="l17b.411.3"></span>μὲν καὶ ἐλαίου θερμῶν μετρίως γενομένων πλεῖστον
<span class="lb" data-page="17b.411" data-line="4" id="l17b.411.4"></span>ἀποῤῥεῖ καὶ διαφορεῖται, σιδήρου δὲ καὶ χαλκοῦ καὶ λίθων
<span class="lb" data-page="17b.411" data-line="5" id="l17b.411.5"></span>ἐλάχιστον, ὥστε καὶ εἰ καταθεῖναι βουληθείης εἰς ἥλιον
<span class="lb" data-page="17b.411" data-line="6" id="l17b.411.6"></span>θερμότατον ὕδωρ, εἰ οὕτως ἔτυχε, καὶ σίδηρον ἴσα τῷ σταθμῷ
<span class="lb" data-page="17b.411" data-line="7" id="l17b.411.7"></span>ποιήσας, εἶτα διελθούσης ὅλης τῆς ἡμέρας ἄμφω στῆσαι,
<span class="lb" data-page="17b.411" data-line="8" id="l17b.411.8"></span>τὸ μὲν ὕδωρ εὑρήσεις ἔλαττον ἑαυτοῦ παραπολὺ γεγενημένον,
<span class="lb" data-page="17b.411" data-line="9" id="l17b.411.9"></span>τὸν δὲ σίδηρον ἴσον. οὕτως δὲ καὶ ἔλαιον εἰ θέλεις
<span class="lb" data-page="17b.411" data-line="10" id="l17b.411.10"></span>παραβάλλειν χαλκῷ καὶ σιδήρῳ καὶ λίθῳ, τὸ μὲν ἐκδαπανώμενον
<span class="lb" data-page="17b.411" data-line="11" id="l17b.411.11"></span>εὑρήσεις, τὰ δ’ ὑπομένοντα κατὰ τὸν ὄγκον τῆς
<span class="lb" data-page="17b.411" data-line="12" id="l17b.411.12"></span>οὐσίας. ἐντεῦθεν δὲ μεταβαίνων ἐπὶ κηρόν τε καὶ πίτταν,
<span class="lb" data-page="17b.411" data-line="13" id="l17b.411.13"></span>ἄσφαλτόν τε καὶ ῥητίνην, ὅσα τ’ ἄλλα πλείστης ὑγρᾶς οὐσίας
<span class="lb" data-page="17b.411" data-line="14" id="l17b.411.14"></span>μετέχει, θεάσῃ καὶ ταῦτα ἐν ἡλίῳ θερμῷ πολὺ πλέον δαπανώμενα
<span class="lb" data-page="17b.411" data-line="15" id="l17b.411.15"></span>καὶ ἀποῤῥέοντα ἤπερ τοῦ <span class="milestone ed1page" data-n="5.230" data-unit="ed1page" id="ed1page.5.230"></span>λίθου τε καὶ
<span class="lb" data-page="17b.411" data-line="16" id="l17b.411.16"></span>χαλκοῦ καὶ σιδήρου καὶ τῶν ἄλλων τῶν οὕτω ξηρῶν. ὥστ’
<span class="lb" data-page="17b.411" data-line="17" id="l17b.411.17"></span>εἴπερ ἡ χρεία τῆς τροφῆς ἀναπλήρωσίς ἐστι τῶν ἀποῤῥεόντων
<span class="lb" data-page="17b.411" data-line="18" id="l17b.411.18"></span>ἐκ τοῦ σώματος, ἀποῤῥεῖ δὲ τῶν ὑγροτέρων τε
<span class="pb" data-page="17b.412" id="p17b.412"></span>
<span class="lb" data-page="17b.412" data-line="1" id="l17b.412.1"></span>καὶ ἀερωδεστέρων πλέον, ἀναγκαῖον καὶ τροφῆς πλείονος δεῖσθαι
<span class="lb" data-page="17b.412" data-line="2" id="l17b.412.2"></span>τὰ τοιαῦτα. τὸ δὲ τῶν παίδων σῶμα τοιοῦτόν ἐστιν,
<span class="lb" data-page="17b.412" data-line="3" id="l17b.412.3"></span>ὑγρᾶς καὶ ἀερώδους οὐσίας πλέον μετέχον, οὐχ ὡς τοῦ τῶν
<span class="lb" data-page="17b.412" data-line="4" id="l17b.412.4"></span>ἀκμαζόντων καὶ παρακμαζόντων καὶ γερόντων, ξηρᾶς καὶ
<span class="lb" data-page="17b.412" data-line="5" id="l17b.412.5"></span>γεώδους. ὁ τοίνυν Ἱπποκράτης ἐπειδὴ προὔκειτο κατὰ τόδε
<span class="lb" data-page="17b.412" data-line="6" id="l17b.412.6"></span>τὸ βιβλίον αὐτῷ σύντομόν τε καὶ ἀφοριστικὴν ποιεῖσθαι τὴν
<span class="lb" data-page="17b.412" data-line="7" id="l17b.412.7"></span>διδασκαλίαν, οὐχ οὕτως διῆλθεν τὸν λόγον ὡς ἐγὼ νῦν, ἀλλ’
<span class="lb" data-page="17b.412" data-line="8" id="l17b.412.8"></span>ἀντὶ τοῦ φάναι τὰ αὐξανόμενα, κἂν ἴσον ἐν αὐτοῖς ἔχῃ
<span class="lb" data-page="17b.412" data-line="9" id="l17b.412.9"></span>θερμῆς οὐσίας καὶ πυρώδους τοῖς ἀκμάζουσιν, ἀλλὰ τῆς γε
<span class="lb" data-page="17b.412" data-line="10" id="l17b.412.10"></span>ὑδατώδους καὶ ἀερώδους οὐσίας πλέον ἔχει τὰ αὐξανόμενα,
<span class="lb" data-page="17b.412" data-line="11" id="l17b.412.11"></span>πλεῖστον εἶπεν ἔχειν τὸ ἔμφυτον θερμὸν, ἅμα μὲν ἀναμιμνήσκων
<span class="lb" data-page="17b.412" data-line="12" id="l17b.412.12"></span>ἡμᾶς τῆς οὐσίας αὐτῶν, ἅμα δὲ τὸ προκείμενον
<span class="lb" data-page="17b.412" data-line="13" id="l17b.412.13"></span>ἀποδεικνύς. ἐπειδὴ γὰρ ὑγρὰν καὶ θερμὴν ἔχει τὴν οὐσίαν
<span class="lb" data-page="17b.412" data-line="14" id="l17b.412.14"></span>τὰ αὐξανόμενα, διὰ τοῦτο πλεῖστον ἀποῤῥεῖν αὐτῶν ἀναγκαῖόν
<span class="lb" data-page="17b.412" data-line="15" id="l17b.412.15"></span>ἐστι, πλείστης τε δεῖται τροφῆς. εἰ δὲ μὴ, τὸ σῶμα
<span class="lb" data-page="17b.412" data-line="16" id="l17b.412.16"></span>ἀναλίσκεσθαί φησιν εὐλόγως. ἔνθα γὰρ τὸ μὲν ἀποῤῥέον
<span class="lb" data-page="17b.412" data-line="17" id="l17b.412.17"></span>πλεῖστον, τὸ δ’ ἐπιῤῥέον ὀλίγον, ἐνταῦθα ἀναγκαῖον διαφθείρεσθαι
<span class="pb" data-page="17b.413" id="p17b.413"></span>
<span class="lb" data-page="17b.413" data-line="1" id="l17b.413.1"></span>τὴν ὑποκειμένην οὐσίαν. γέρουσι δ’ ὀλίγον τὸ
<span class="lb" data-page="17b.413" data-line="2" id="l17b.413.2"></span>θερμὸν, τούτοις μέν γε κατ’ ἄμφω τὰ σημαινόμενα τῆς
<span class="lb" data-page="17b.413" data-line="3" id="l17b.413.3"></span>προσηγορίας ὀλίγον ὑπάρχει τὸ θερμὸν, εἴτ’ ἐπὶ τὴν ποιότητά
<span class="lb" data-page="17b.413" data-line="4" id="l17b.413.4"></span>τις ἀναφέρει τὸν λόγον εἴτ’ ἐπὶ τὴν οὐσίαν. καὶ γὰρ
<span class="lb" data-page="17b.413" data-line="5" id="l17b.413.5"></span>καὶ ἡ ποιότης ἀμυδρὰ καὶ ἡ οὐσία ἐλαχίστη, εἴπερ τι μεμνήμεθα
<span class="lb" data-page="17b.413" data-line="6" id="l17b.413.6"></span>τῶν προειρημένων. διὰ τοῦτ’ ἄρα, φησὶν, ὀλίγων
<span class="lb" data-page="17b.413" data-line="7" id="l17b.413.7"></span>ὑπεκκαυμάτων δέονται· ὑπεκκαύματα τὰς τροφὰς ὠνόμασεν,
<span class="lb" data-page="17b.413" data-line="8" id="l17b.413.8"></span>ἑπόμενος τῷ ἑαυτοῦ δόγματι καὶ σχεδὸν ἁπάντων τῶν ἐνδοξοτάτων
<span class="lb" data-page="17b.413" data-line="9" id="l17b.413.9"></span>φιλοσόφων, οἵτινες τῶν συντιθέντων στοιχείων
<span class="lb" data-page="17b.413" data-line="10" id="l17b.413.10"></span>τὰ ζῶα τὸ θερμὸν αἰτιώτατον ἐνόμιζον εἶναι τῆς ζωῆς.
<span class="lb" data-page="17b.413" data-line="11" id="l17b.413.11"></span>ὥσπερ γὰρ αἱ λυχνιαῖοι φλόγες, καίτοι τροφὴν ἔχουσαι τοὔλαιον,
<span class="lb" data-page="17b.413" data-line="12" id="l17b.413.12"></span>ὅμως ἐὰν ἀθρόως τις ἐπιχέῃ, σβέννυνται μᾶλλον ἢ
<span class="lb" data-page="17b.413" data-line="13" id="l17b.413.13"></span>τρέφονται, κατὰ τὸν αὐτὸν δὴ τρόπον καὶ τὸ ἐν τοῖς γέρουσι
<span class="lb" data-page="17b.413" data-line="14" id="l17b.413.14"></span>θερμὸν ὑπέκκαυμα μὲν ἔχει τὰς <span class="milestone ed2page" data-n="9.28" data-unit="ed2page" id="ed2page.9.28"></span>τροφὰς, εἰ
<span class="lb" data-page="17b.413" data-line="15" id="l17b.413.15"></span>δὲ πολλαῖς καὶ ἀθρόαις ἐπισωρεύσεσι καταπνίγοιτο, σβεσθῆναι
<span class="lb" data-page="17b.413" data-line="16" id="l17b.413.16"></span>κίνδυνος αὐτὸ, καθάπερ εἰ καὶ σμικρῷ σπινθῆρι πυρὸς,
<span class="lb" data-page="17b.413" data-line="17" id="l17b.413.17"></span>πλῆθος ἐπισωρεύσαις ξύλων. καὶ διὰ τοῦτο καὶ οἱ πυρετοὶ
<span class="lb" data-page="17b.413" data-line="18" id="l17b.413.18"></span>τοῖς γέρουσιν οὐχ ὁμοίως ὀξέες, τὸ δ’ ἐπιφερόμενον τεκμήριον
<span class="pb" data-page="17b.414" id="p17b.414"></span>
<span class="lb" data-page="17b.414" data-line="1" id="l17b.414.1"></span>οὕτως ἐστὶν καὶ αὐτὸ τοῦ ψυχρὸν εἶναι τὸ τῶν γερόντων
<span class="lb" data-page="17b.414" data-line="2" id="l17b.414.2"></span>σῶμα καὶ ὅτι μάλιστα τροπῇ τῆς ἐμφύτου θερμότητος
<span class="lb" data-page="17b.414" data-line="3" id="l17b.414.3"></span>ἐπὶ τὸ πυρῶδες ὁ πυρετὸς γίνεται. ἀλλά τοι τηλικαύτην
<span class="lb" data-page="17b.414" data-line="4" id="l17b.414.4"></span>τροπὴν συμβῆναι τοῖς γέρουσιν, ὡς εἰς ἴσον ἀφικέσθαι
<span class="lb" data-page="17b.414" data-line="5" id="l17b.414.5"></span>τῇ τῶν νεωτέρων, οὐ πάνυ τι δυνατόν, τὸ μὲν γὰρ
<span class="lb" data-page="17b.414" data-line="6" id="l17b.414.6"></span>πολὺ θερμὸν ἑτοίμως ἐπὶ μήκιστον αἴρεται, τὸ δ’ ὀλίγον
<span class="lb" data-page="17b.414" data-line="7" id="l17b.414.7"></span>οὐ ῥᾳδίως, ἀλλὰ μεγίστης δεῖται τῆς βιαζομένης αἰτίας
<span class="lb" data-page="17b.414" data-line="8" id="l17b.414.8"></span>αὐτό. διὰ τοῦτο οὖν οὔτε πυρέττουσιν οἱ γέροντες, ὁμοίως
<span class="lb" data-page="17b.414" data-line="9" id="l17b.414.9"></span>τοῖς νέοις ὀξεῖς πυρετοὺς ὡς τὰ πολλὰ καὶ εἴ που σπανίως
<span class="lb" data-page="17b.414" data-line="10" id="l17b.414.10"></span>γένοιτό τις ὁποῖος ἐν νέῳ, πάντως οὗτος εἰς ὄλεθρον τοῦ
<span class="lb" data-page="17b.414" data-line="11" id="l17b.414.11"></span>κάμνοντος τελευτᾷ. ἐνδείκνυται γὰρ ἐξαίσιόν τι μέγεθος τῆς
<span class="lb" data-page="17b.414" data-line="12" id="l17b.414.12"></span>ἐργαζομένης αὐτὸν αἰτίας. ταῦτα ἀρκεῖ τοῖς κατὰ φύσιν
<span class="lb" data-page="17b.414" data-line="13" id="l17b.414.13"></span>ἔχουσιν εἰς νόησίν τε καὶ πίστιν ὧν Ἱπποκράτης ἔγραψεν·
<span class="lb" data-page="17b.414" data-line="14" id="l17b.414.14"></span>ὅσοι δὲ οὐκ ὀρθῶς ἐνεκάλεσαν αὐτῷ, καθάπερ καὶ Λύκος,
<span class="lb" data-page="17b.414" data-line="15" id="l17b.414.15"></span>ἓν ὅλον πρὸς ἐκείνους ὑπ’ ἐμοῦ γέγραπται βιβλίον ἀπολογούμενον
<span class="lb" data-page="17b.414" data-line="16" id="l17b.414.16"></span>ὑπὲρ ὧν ἐπηρεάζουσιν τὸν ἀφορισμόν. ἐπιγέγραπται
<span class="lb" data-page="17b.414" data-line="17" id="l17b.414.17"></span>δὲ τὸ βιβλίον πρὸς Λύκον, ὅτι μηδὲν ἡμάρτηται κατὰ ﻿
<span class="pb" data-page="17b.415" id="p17b.415"></span>
<span class="lb" data-page="17b.415" data-line="1" id="l17b.415.1"></span>τὸν ἀφορισμὸν οὗ ἡ ἀρχὴ, τὰ αὐξανόμενα πλεῖστον ἔχει τὸ
<span class="lb" data-page="17b.415" data-line="2" id="l17b.415.2"></span>ἔμφυτον θερμόν. ἐδόθη δέ μοι τὸ τοῦ Λύκου βιβλίον ἤδη
<span class="lb" data-page="17b.415" data-line="3" id="l17b.415.3"></span>γεγραμμένων τῶν ὑπ’ ἐμοῦ ὑπομνημάτων. ὅθεν αὐτὸς μὲν
<span class="lb" data-page="17b.415" data-line="4" id="l17b.415.4"></span>τούτοις ἐνέθηκα τήνδε τὴν ῥῆσιν οὐκ οὖσαν ἐν τοῖς προεκδοθεῖσιν·
<span class="lb" data-page="17b.415" data-line="5" id="l17b.415.5"></span>ἰδίᾳ δὲ καθ’ ἕτερον βιβλίον ἀπελογησάμην ὑπὲρ
<span class="lb" data-page="17b.415" data-line="6" id="l17b.415.6"></span>ὧν ἐνεκάλεσεν Ἱπποκράτει.
</p>
<span class="lb rule" data-page="17b.415" data-line="7" id="l17b.415.7"></span>
          </article>

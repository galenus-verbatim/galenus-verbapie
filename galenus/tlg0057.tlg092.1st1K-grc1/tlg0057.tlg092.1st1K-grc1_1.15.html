<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.15">
<span class="pb page1" data-page="17b.415" id="p17b.415"></span>
<span class="milestone ed1page page1" data-n="5.230" data-unit="ed1page" id="ed1page.5.230"></span>
<span class="milestone ed2page page1" data-n="9.28" data-unit="ed2page" id="ed2page.9.28"></span>
<span class="lb head" data-page="17b.415" data-line="8" id="l17b.415.8"></span>
            <blockquote class="quote lemma">
<span class="lb" data-page="17b.415" data-line="9" id="l17b.415.9"></span>Αἱ κοιλίαι χειμῶνος καὶ ἦρος θερμόταται φύσει καὶ ὕπνοι
<span class="lb" data-page="17b.415" data-line="10" id="l17b.415.10"></span>μακρότατοι. ἐν ταύτῃσιν οὖν τῇσιν ὥρῃσι καὶ τὰ προσάρματα
<span class="lb" data-page="17b.415" data-line="11" id="l17b.415.11"></span>πλείω δοτέον. καὶ γὰρ τὸ ἔμφυτον θερμὸν πλεῖον
<span class="lb" data-page="17b.415" data-line="12" id="l17b.415.12"></span>ἔχουσι, τροφῆς οὖν πλείονος δέονται. σημεῖον αἱ ἡλικίαι
<span class="lb" data-page="17b.415" data-line="13" id="l17b.415.13"></span>καὶ ἀθληταί.
</blockquote>
<span class="lb rule" data-page="17b.415" data-line="14" id="l17b.415.14"></span>
            <p>
<span class="lb" data-page="17b.415" data-line="15" id="l17b.415.15"></span>Αἱ ὧραι τοῦ ἔτεος συντελοῦσιν εἰς τὴν δίαιταν οὐκ
<span class="lb" data-page="17b.415" data-line="16" id="l17b.415.16"></span>ὀλίγον. ἐν μὲν γὰρ τῷ χειμῶνι καὶ ὀρέγονται πλειόνων οἱ
<span class="pb" data-page="17b.416" id="p17b.416"></span>
<span class="lb" data-page="17b.416" data-line="1" id="l17b.416.1"></span>ἄνθρωποι καὶ πέπτουσι ῥᾷον αὐτὰ, κατὰ δὲ τὸ θέρος ἔμπαλιν.
<span class="lb" data-page="17b.416" data-line="2" id="l17b.416.2"></span>τὴν δὲ αἰτίαν αὐτὸς ὁ Ἱπποκράτης εἶπεν ἀποφηνάμενος,
<span class="lb" data-page="17b.416" data-line="3" id="l17b.416.3"></span>τὰς κοιλίας χειμῶνος καὶ ἦρος θερμοτάτας εἶναι.
<span class="lb" data-page="17b.416" data-line="4" id="l17b.416.4"></span><span class="milestone ed2page" data-n="9.29" data-unit="ed2page" id="ed2page.9.29"></span>τί δέ ἐστιν αὐτὸ τὸ φύσει καὶ ὅτι οὐ μάτην αὐτῷ
<span class="lb" data-page="17b.416" data-line="5" id="l17b.416.5"></span>προσέθηκεν ἐν τῷδε τῷ ἀφορισμῷ ὀλίγον ὕστερον ἐξηγήσατο,
<span class="lb" data-page="17b.416" data-line="6" id="l17b.416.6"></span>φάμενος, καὶ γὰρ τὸ ἔμφυτον θερμὸν πολὺ πλείστης
<span class="lb" data-page="17b.416" data-line="7" id="l17b.416.7"></span>οὖν τροφῆς δεῖται. αἱ γοῦν κοιλίαι χειμῶνος καὶ ἦρος
<span class="lb" data-page="17b.416" data-line="8" id="l17b.416.8"></span>θερμόταται οὐχ ἁπλῶς, ἀλλὰ τῷ φυσικῷ θερμῷ θερμόταται,
<span class="lb" data-page="17b.416" data-line="9" id="l17b.416.9"></span>οὗ τὴν οὐσίαν ἔμπροσθεν ἐδήλωσα. διὰ τί δὲ τοῦ χειμῶνος
<span class="lb" data-page="17b.416" data-line="10" id="l17b.416.10"></span>αὐξάνεται τοῦτο καὶ Ἀριστοτέλης εἶπεν, ὑποφεύγει
<span class="lb" data-page="17b.416" data-line="11" id="l17b.416.11"></span>γὰρ διὰ τὸ περιϊστάμενον ἔξωθεν κρύος, ὥσπερ αὖ πάλιν
<span class="lb" data-page="17b.416" data-line="12" id="l17b.416.12"></span>ἐν τῷ θέρει πρὸς τὸ συγγενὲς ἀποτείνεται. καὶ οὕτω
<span class="lb" data-page="17b.416" data-line="13" id="l17b.416.13"></span>συμβαίνει διαφορεῖσθαι μὲν αὐτοῦ καὶ σκεδάννυσθαι τὴν
<span class="lb" data-page="17b.416" data-line="14" id="l17b.416.14"></span>οὐσίαν ἐν τῷ θέρει, συνέχεσθαι δὲ καὶ σφίγγεσθαι καὶ εἰς
<span class="lb" data-page="17b.416" data-line="15" id="l17b.416.15"></span>βάθος ὑποχωρεῖν ἐν τῷ χειμῶνι. διὰ τοῦτο οὖν καὶ αἱ
<span class="lb" data-page="17b.416" data-line="16" id="l17b.416.16"></span>πέψεις καὶ αἱ ἐξαιματώσεις καὶ αἱ θρέψεις ἀμείνους εἰσὶν
<span class="lb" data-page="17b.416" data-line="17" id="l17b.416.17"></span>ἐν ταῖσδε ταῖς ὥραις. προσέθηκε δὲ καὶ ἄλλο τι συμβεβηκὸς
<span class="lb" data-page="17b.416" data-line="18" id="l17b.416.18"></span>αὐτοῖς τὸ καὶ τοὺς ὕπνους μακροτάτους γίνεσθαι, διὰ
<span class="pb" data-page="17b.417" id="p17b.417"></span>
<span class="lb" data-page="17b.417" data-line="1" id="l17b.417.1"></span>τὸ μῆκος δηλονότι τῶν νυκτῶν, οὐ σμικρὸν οὐδ’ αὐτὸ συντελοῦν
<span class="lb" data-page="17b.417" data-line="2" id="l17b.417.2"></span>εἰς τὰς φυσικὰς ἐνεργείας. τὸ δ’ ἐπὶ τέλει προσκείμενον
<span class="lb" data-page="17b.417" data-line="3" id="l17b.417.3"></span>σημεῖον, αἱ ἡλικίαι καὶ οἱ ἀθληταὶ τοῦ δεῖσθαι τροφῆς,
<span class="lb" data-page="17b.417" data-line="4" id="l17b.417.4"></span>ἔνθα πλεονάζει τὸ θερμὸν ἀξιόλογον τεκμήριόν ἐστιν.
<span class="lb" data-page="17b.417" data-line="5" id="l17b.417.5"></span>οἵ τε γὰρ παῖδες διότι τὸ θερμὸν ἔχουσι πλεῖστον, διὰ
<span class="lb" data-page="17b.417" data-line="6" id="l17b.417.6"></span>τοῦτο καὶ δέονται πλειόνων καὶ περιγίνονται· οἵ τε ἀθληταὶ
<span class="lb" data-page="17b.417" data-line="7" id="l17b.417.7"></span>διότι τοῖς γυμνασίοις αὐξάνουσι τὴν ἔμφυτον θερμασίαν,
<span class="lb" data-page="17b.417" data-line="8" id="l17b.417.8"></span>διὰ τοῦτο καὶ τροφῶν ἀπολαύειν δύνανται πλειόνων. τὰ
<span class="lb" data-page="17b.417" data-line="9" id="l17b.417.9"></span>μὲν οὖν εἰρημένα κατὰ τὸν ἀφορισμὸν αὐτάρκως ἐξηγησάμεθα·
<span class="lb" data-page="17b.417" data-line="10" id="l17b.417.10"></span>περὶ δὲ τῆς ἐν αὐτοῖς ἀληθείας εἴ τις σκοποῖτο, μὴ
<span class="lb" data-page="17b.417" data-line="11" id="l17b.417.11"></span>κατὰ πάντων ἐκτεινέτω τῶν ζώων τὸν λόγον, ἀλλ’ ἀποχωριζέτω
<span class="lb" data-page="17b.417" data-line="12" id="l17b.417.12"></span>τὰ φωλεύοντα. ταυτὶ γὰρ οὐ δεῖται πλείονος τροφῆς
<span class="lb" data-page="17b.417" data-line="13" id="l17b.417.13"></span>ἐν τῷ φωλεύειν· εἴ γε καὶ μηδ’ ὅλως ἐσθίοντα διαρκεῖ
<span class="lb" data-page="17b.417" data-line="14" id="l17b.417.14"></span>καὶ καθ’ ὑπόθεσιν προσηνέγκατο τοσαύτην ὅσην πρὶν φωλεύειν
<span class="lb" data-page="17b.417" data-line="15" id="l17b.417.15"></span>ἐχρῆτο, κακῶς ἂν αὐτὴν ἔπεψεν. ὁποῖον γάρ τι
<span class="lb" data-page="17b.417" data-line="16" id="l17b.417.16"></span>κατὰ τὰς ψυχρολουσίας συμβαίνει τοῖς ἀνθρώποις, τοιοῦτον
<span class="lb" data-page="17b.417" data-line="17" id="l17b.417.17"></span>τοῖς ζώοις ἐν τῷ χειμῶνι. συμβαίνει δὲ τοῖς ἐν ψυχρῷ
<span class="lb" data-page="17b.417" data-line="18" id="l17b.417.18"></span>λουομένοις, οἷς μὲν ἀσθενές ἐστι τὸ σῶμα, ψύχεσθαί τε
<span class="pb" data-page="17b.418" id="p17b.418"></span>
<span class="lb" data-page="17b.418" data-line="1" id="l17b.418.1"></span>καὶ βλάπτεσθαι, οἷς δὲ ἰσχυρὸν ἐν μὲν τῷ παραχρῆμα τὴν
<span class="lb" data-page="17b.418" data-line="2" id="l17b.418.2"></span>θερμασίαν εἰς τὸ βάθος ὑποφεύγουσαν ἀθροίζεσθαι, μετὰ
<span class="lb" data-page="17b.418" data-line="3" id="l17b.418.3"></span>δὲ ταῦτα πρὸς τὴν ἐκτὸς ἐπιφάνειαν ἐπανέχεσθαι καὶ πολὺ
<span class="lb" data-page="17b.418" data-line="4" id="l17b.418.4"></span>πλείονα τῆς ἔμπροσθεν ὑπαρχούσης αὐτῆς. οὕτω δὲ καὶ
<span class="lb" data-page="17b.418" data-line="5" id="l17b.418.5"></span>τῶν ζώων ὅσα μέν ἐστι ψυχρότερα φύσει, νικᾶται τούτων
<span class="lb" data-page="17b.418" data-line="6" id="l17b.418.6"></span>ὑπὸ τοῦ κατὰ τὸν χειμῶνα κρύους, τὸ ἔμφυτον θερμὸν ὡς
<span class="lb" data-page="17b.418" data-line="7" id="l17b.418.7"></span>ὀλίγου δεῖν <span class="milestone ed1page" data-n="5.231" data-unit="ed1page" id="ed1page.5.231"></span>αὐτὸ ἀποσβέννυσθαι καὶ διὰ τοῦτ’ αὐτῶν
<span class="lb" data-page="17b.418" data-line="8" id="l17b.418.8"></span>τὰ πλεῖστα παραπλήσια νεκροῖς ἔστιν ἰδεῖ, ἀναίσθητά· τε
<span class="lb" data-page="17b.418" data-line="9" id="l17b.418.9"></span>ἅμα καὶ ἀκίνητα κατὰ τοὺς φωλεοὺς κείμενα. τινὰ δὲ καὶ
<span class="lb" data-page="17b.418" data-line="10" id="l17b.418.10"></span>παντάπασιν ἐν τῷ τοιούτῳ πάθει διαφθείρεται. τὰ δὲ πολυαιμότερα
<span class="lb" data-page="17b.418" data-line="11" id="l17b.418.11"></span>καὶ θερμότερα τῶν ζώων ὅμοιόν τι πάσχει κατὰ
<span class="lb" data-page="17b.418" data-line="12" id="l17b.418.12"></span>τὸν χειμῶνα τῷ συμβαίνοντι τοῖς ἰσχυροῖς σώμασιν ἐπὶ
<span class="lb" data-page="17b.418" data-line="13" id="l17b.418.13"></span>τοῖς ψυχροτέροις λουτροῖς. ἀθροίζεται γὰρ αὐτῶν ἐν τῷ
<span class="lb" data-page="17b.418" data-line="14" id="l17b.418.14"></span>βάθει τὸ θερμὸν, οὐ μὰ Δία τῶν σαρκῶν ἀποφευγουσῶν
<span class="lb" data-page="17b.418" data-line="15" id="l17b.418.15"></span>εἰς τοῦτο καὶ καταλιπούσης ἑκάστης ἣν ἐξ ἀρχῆς εἴληφε
<span class="lb" data-page="17b.418" data-line="16" id="l17b.418.16"></span>χώραν, ἀλλὰ τοῦ πνεύματος ἅμα τῷ αἵματι. τρία δ’ ἦν
<span class="lb" data-page="17b.418" data-line="17" id="l17b.418.17"></span>ταῦτα σώματα τὰ τὴν ἀρχέγονον ἡμῶν οὐσίαν συμπληροῦντα,
<span class="lb" data-page="17b.418" data-line="18" id="l17b.418.18"></span>πνεῦμα καὶ αἷμα καὶ ἡ ὀῤῥώδης ὑγρότης, ἐξ ἧς
<span class="pb" data-page="17b.419" id="p17b.419"></span>
<span class="lb" data-page="17b.419" data-line="1" id="l17b.419.1"></span>κατ’ ἀρχὰς μὲν, ὡς ἐν τοῖς περὶ σπέρματος ἐδιδάξαμεν, ἡ
<span class="lb" data-page="17b.419" data-line="2" id="l17b.419.2"></span>γένεσις τοῖς στερεοῖς τοῦ ζώου μορίοις, ὕστερον δὲ ἡ αὔξησίς
<span class="lb" data-page="17b.419" data-line="3" id="l17b.419.3"></span>τε καὶ θρέψις ἐν τούτοις προσέρχεται. ὅτι μὲν οὖν
<span class="lb" data-page="17b.419" data-line="4" id="l17b.419.4"></span>ἄμεινον ἐν τῷ χειμῶνι πέπτομεν, τοῦ αἵματος εἴσω καὶ τοῦ
<span class="lb" data-page="17b.419" data-line="5" id="l17b.419.5"></span>πνεύματος εἰς <span class="milestone ed2page" data-n="9.30" data-unit="ed2page" id="ed2page.9.30"></span>τὸ βάθος ὑποκεχωρηκότων, εὔδηλον
<span class="lb" data-page="17b.419" data-line="6" id="l17b.419.6"></span>παντί. λέγει γοῦν οὐ τοῦτο μόνον ὁ Ἱπποκράτης, ἀλλ’ ὅτι
<span class="lb" data-page="17b.419" data-line="7" id="l17b.419.7"></span>καὶ συμφέρει πλείω λαμβάνειν. ἐν ταύτῃσι γὰρ, φησὶ, τῇσιν
<span class="lb" data-page="17b.419" data-line="8" id="l17b.419.8"></span>ὥρῃσι, τοῦτ’ ἔστι χειμῶνος καὶ ἦρος, καὶ τὰ προσάρματα
<span class="lb" data-page="17b.419" data-line="9" id="l17b.419.9"></span>πλείω δοτέον. καὶ μὴν εἴπερ γε ὀλίγον ἀποῤῥεῖ καὶ
<span class="lb" data-page="17b.419" data-line="10" id="l17b.419.10"></span>διαπνεῖται χειμῶνος εἰς τοὐκτὸς, οὐ δεῖται τὰ σώματα πολλοῦ
<span class="lb" data-page="17b.419" data-line="11" id="l17b.419.11"></span>τοῦ θρέψοντος, ἀναπλήρωσις γάρ ἐστι τοῦ κενωθέντος
<span class="lb" data-page="17b.419" data-line="12" id="l17b.419.12"></span>ἡ θρέψις. ἀνάλογον οὖν εἶναι χρὴ τὸ ποσὸν τῆς τροφῆς
<span class="lb" data-page="17b.419" data-line="13" id="l17b.419.13"></span>τῷ ποσῷ τῆς διαπνοῆς. ὅτι μὲν οὖν ἐστιν ἀληθὲς τὸ μὴ
<span class="lb" data-page="17b.419" data-line="14" id="l17b.419.14"></span>μόνον ἐν χειμῶνι πέττειν ἡμᾶς ἄμεινον, ἀλλὰ καὶ λαμβάνοντας
<span class="lb" data-page="17b.419" data-line="15" id="l17b.419.15"></span>ὀλίγα, καταψύχεσθαί τε καὶ διὰ τοῦτο βλάπτεσθαι,
<span class="lb" data-page="17b.419" data-line="16" id="l17b.419.16"></span>προσφερομένους δὲ πλείονα μηδενὶ τῶν πληθωρικῶν ἁλίσκεσθαι
<span class="lb" data-page="17b.419" data-line="17" id="l17b.419.17"></span>νοσημάτων αὐτὸ τὸ γενόμενον ἐναργῶς μαρτυρεῖ.
<span class="lb" data-page="17b.419" data-line="18" id="l17b.419.18"></span>τῆς δὲ αἰτίας ἡ ζήτησις ἐν κοινῷ προκείσθω· οὐ γὰρ δὴ ﻿
<span class="pb" data-page="17b.420" id="p17b.420"></span>
<span class="lb" data-page="17b.420" data-line="1" id="l17b.420.1"></span>Ἱπποκράτει γε μόνῳ μάχεται τὸ προβεβλημένον, ἀλλὰ καὶ
<span class="lb" data-page="17b.420" data-line="2" id="l17b.420.2"></span>τοῖς ἄλλοις ἅπασιν. οὐδεὶς οὖν ἐστιν ὃς οὔ φησι διαπνεῖσθαι
<span class="lb" data-page="17b.420" data-line="3" id="l17b.420.3"></span>τὰ τῶν ζώων σώματα τῇ διὰ τῶν ἀδήλων αἰσθήσει
<span class="lb" data-page="17b.420" data-line="4" id="l17b.420.4"></span>διαπνοῇ πόρων. φανερὸν γὰρ τῷ εἰς χρείαν ἥκειν τροφῆς
<span class="lb" data-page="17b.420" data-line="5" id="l17b.420.5"></span>ὅτι κενοῦται, ὡς εἴ γε μηδὲν ἡμῶν ἀπέῤῥει, διὰ παντὸς δ’
<span class="lb" data-page="17b.420" data-line="6" id="l17b.420.6"></span>ἐφυλάττετο τῆς οὐσίας ὁ ἀρχαῖος ὄγκος, οὐκ ἂν οὐδὲ τροφῆς
<span class="lb" data-page="17b.420" data-line="7" id="l17b.420.7"></span>ἐδεόμεθα. σκόπει τοίνυν εἰ κᾀνταῦθα τοῖς μὲν ἄλλοις
<span class="lb" data-page="17b.420" data-line="8" id="l17b.420.8"></span>ἅπασιν ἄπορος ὁ λόγος Ἱπποκράτει δὲ καὶ τοῖς ἀπ’ αὐτοῦ
<span class="lb" data-page="17b.420" data-line="9" id="l17b.420.9"></span>μόνοις εὔπορος. οὐ γὰρ ἄλλο τι τὸ διαπλάσαν ἐξ ἀρχῆς τὸ
<span class="lb" data-page="17b.420" data-line="10" id="l17b.420.10"></span>ζῶον, ὥσπερ οὐδ’ αὖθις αὐξῆσαν, ἢ μέχρι τελευτῆς τρέφον,
<span class="lb" data-page="17b.420" data-line="11" id="l17b.420.11"></span>ὅτι μὴ τὸ θερμὸν τοῦτο τὸ ἔμφυτον, ὑπὲρ οὗ νῦν ὁ λόγος
<span class="lb" data-page="17b.420" data-line="12" id="l17b.420.12"></span>ἐστὶν αὐτῷ. τοιγαροῦν τοῦτο πάντων τῶν φυσικῶν ἔργων
<span class="lb" data-page="17b.420" data-line="13" id="l17b.420.13"></span>αἴτιον ὑπάρχον, ἐπειδὴ πλεῖόν ἐστιν ἐν τῷ χειμῶνι καὶ τὰς
<span class="lb" data-page="17b.420" data-line="14" id="l17b.420.14"></span>ὀρέξεις ἐπιτείνει καὶ τὰς πέψεις αὐξάνει καὶ πλέον ἀθροίζει
<span class="lb" data-page="17b.420" data-line="15" id="l17b.420.15"></span>τὸ αἷμα καὶ παχύνει τὸ σῶμα καὶ τοῦ κενοῦν τὰ περιττώματα
<span class="lb" data-page="17b.420" data-line="16" id="l17b.420.16"></span>προνοεῖται. τὸ μὲν γὰρ πέριξ θάλπος οὐ τὰ περιττὰ
<span class="lb" data-page="17b.420" data-line="17" id="l17b.420.17"></span>μόνον, ἀλλὰ καὶ πάνθ’ ὁμοτίμως ἐκκενοῖ διαφοροῦν
<span class="pb" data-page="17b.421" id="p17b.421"></span>
<span class="lb" data-page="17b.421" data-line="1" id="l17b.421.1"></span>ἅμα τοῖς περιττοῖς τῶν ἐν τῷ ζώῳ καὶ τὰ κατὰ φύσιν ἐν
<span class="lb" data-page="17b.421" data-line="2" id="l17b.421.2"></span>αὐτῷ περιεχόμενα κατὰ τὴν ὑπὸ τῶν ἰατρῶν ὀνομαζομένην
<span class="lb" data-page="17b.421" data-line="3" id="l17b.421.3"></span>ἄδηλον διαπνοὴν, ἔμφυτον ἐργάζεται θερμόν. οὐ γὰρ δὴ
<span class="lb" data-page="17b.421" data-line="4" id="l17b.421.4"></span>ἄλλο τι τοῖς ζώοις ἡ φύσις ἐστὶν ἢ τοῦτο κατὰ τὸν Ἱπποκράτους
<span class="lb" data-page="17b.421" data-line="5" id="l17b.421.5"></span>λόγον. δέδεικται δ’ ὑφ’ ἡμῶν ἐν τοῖς περὶ φυσικῶν
<span class="lb" data-page="17b.421" data-line="6" id="l17b.421.6"></span>δυνάμεων οὐ μόνον ὀρεγομένη καὶ κατεργαζομένη καὶ
<span class="lb" data-page="17b.421" data-line="7" id="l17b.421.7"></span>προσφύουσα τοῖς μορίοις ἡ φύσις ἑκάστῳ τὴν οἰκείαν τροφὴν,
<span class="lb" data-page="17b.421" data-line="8" id="l17b.421.8"></span>ἀλλὰ καὶ διαφοροῦσα τὰ περιττώματα ταύτης καὶ ὅσῳ
<span class="lb" data-page="17b.421" data-line="9" id="l17b.421.9"></span>περ ἂν ᾖ ῥωμαλεώτερον τὸ ἔμφυτον θερμὸν, τοσοῦτο μᾶλλον
<span class="lb" data-page="17b.421" data-line="10" id="l17b.421.10"></span>ἐκφεύγει τὴν αἴσθησιν ἡ διαπνοή. καὶ διὰ τοῦτο παρὰ
<span class="lb" data-page="17b.421" data-line="11" id="l17b.421.11"></span>φύσιν εἶναι τοὺς ἱδρῶτας ὁ Διοκλῆς εἶπεν, ὅτι καλῶς ἁπάντων
<span class="lb" data-page="17b.421" data-line="12" id="l17b.421.12"></span>διοικουμένων τῶν κατὰ τὸ σῶμα, κρατουμένης τῆς τροφῆς
<span class="lb" data-page="17b.421" data-line="13" id="l17b.421.13"></span>ὑπὸ φύσεως, οὐκ ἄν ποτε αἰσθητὴ διὰ τοῦ δέρματος
<span class="lb" data-page="17b.421" data-line="14" id="l17b.421.14"></span>ὑγρότης ἐκκριθείη. ὅσα γὰρ ἐν βαλανείοις ἢ γυμναζομένοις
<span class="lb" data-page="17b.421" data-line="15" id="l17b.421.15"></span>σφοδρῶς ἢ διὰ θερινὸν θάλπος ἱδροῦσιν ἄνθρωποι, βιαίων
<span class="lb" data-page="17b.421" data-line="16" id="l17b.421.16"></span>αἰτίων εἰσὶν ἔγγονα. καλῶς οὖν ἐν τῷ χειμῶνι διοικεῖται
<span class="lb" data-page="17b.421" data-line="17" id="l17b.421.17"></span>πάντα τὰ κατὰ τὸ ζῶον, ὅταν γε μέτριος ὑπάρχῃ δηλονότι.
<span class="pb" data-page="17b.422" id="p17b.422"></span>
<span class="lb" data-page="17b.422" data-line="1" id="l17b.422.1"></span>τὰς γὰρ ἀμέτρους δυσκρασίας καὶ αὐτὸς ὁ Ἱπποκράτης ἐν
<span class="lb" data-page="17b.422" data-line="2" id="l17b.422.2"></span>τοῖς ἐφεξῆς μέμφεται. γνωρίσματα δὲ οὐ σμικρὰ τοῦ καλῶς
<span class="lb" data-page="17b.422" data-line="3" id="l17b.422.3"></span>διοικεῖσθαι πάντα τὰ κατὰ τὸ ζῶον ἐν τῷ χειμῶνι τῶν
<span class="lb" data-page="17b.422" data-line="4" id="l17b.422.4"></span>κατὰ φύσιν ἔργων ἡ ῥώμη. πέττεται μὲν γὰρ ἐν τῇ γαστρὶ
<span class="lb" data-page="17b.422" data-line="5" id="l17b.422.5"></span>τὰ σιτία, διότι πλεῖστόν ἐστι τὸ κατὰ φύσιν
<span class="lb" data-page="17b.422" data-line="6" id="l17b.422.6"></span><span class="milestone ed2page" data-n="9.31" data-unit="ed2page" id="ed2page.9.31"></span>θερμὸν, ὕπνοις τε ἅμα μακροτέροις ἐκκαθαίρεται τὰ περιττώματα
<span class="lb" data-page="17b.422" data-line="7" id="l17b.422.7"></span>τοῦ σώματος, ὅσα μὲν ἀκριβῶς λελέπτυνται διὰ τοῦ
<span class="lb" data-page="17b.422" data-line="8" id="l17b.422.8"></span>δέρματος, ὅσα δὲ ἀτμώδη, διὰ τῆς ἐκπνοῆς, ὅσα δ’ ἱκανῶς
<span class="lb" data-page="17b.422" data-line="9" id="l17b.422.9"></span>παχέα, διὰ τῶν οὔρων. ὑφίσταται γὰρ αὐτοῖς πολὺ πλέον
<span class="lb" data-page="17b.422" data-line="10" id="l17b.422.10"></span>ἢ κατὰ τὸ θέρος πρὸς τῷ καὶ τὸ πλῆθος τῶν οὔρων ὅλων
<span class="lb" data-page="17b.422" data-line="11" id="l17b.422.11"></span>ἱκανῶς αὐξάνεσθαι κατὰ τὸν χειμῶνα. καὶ μὴν καὶ τρέφεται
<span class="lb" data-page="17b.422" data-line="12" id="l17b.422.12"></span>μὲν καὶ σαρκοῦται τὰ σώματα μᾶλλον ἐν τῷ χειμῶνι
<span class="lb" data-page="17b.422" data-line="13" id="l17b.422.13"></span>καὶ πλῆθος αἵματος ἀθροίζει χρηστοῦ, τοῖς γε μὴ παντάπασι
<span class="lb" data-page="17b.422" data-line="14" id="l17b.422.14"></span>μοχθηρῶς διαιτωμένοις. εἰ γὰρ ἐννοήσεις ὡς ὀλίγαιμόν
<span class="lb" data-page="17b.422" data-line="15" id="l17b.422.15"></span>τε καὶ ἰσχνὸν τὸ σῶμα ἡμῶν παρὰ τοῦ φθινοπώρου
<span class="lb" data-page="17b.422" data-line="16" id="l17b.422.16"></span>διαδεχόμενος ὁ χειμὼν εὔχυμόν τε καὶ παχύτερον ἀπεργάζεται,
<span class="lb" data-page="17b.422" data-line="17" id="l17b.422.17"></span>γνωρίσεις, οἶμαι, τὴν ῥώμην τῆς διοικούσης ἡμᾶς
<span class="lb" data-page="17b.422" data-line="18" id="l17b.422.18"></span>δυνάμεως, ἥτις ἐστὶ τὸ ἔμφυτον θερμόν. ἀλλ’ εἰ μὴ τροφῆς
<span class="pb" data-page="17b.423" id="p17b.423"></span>
<span class="lb" data-page="17b.423" data-line="1" id="l17b.423.1"></span>ἀπολαύσει δαψιλοῦς τοῦτο, νικηθήσεται μὲν αὐτὸ πρῶτον
<span class="lb" data-page="17b.423" data-line="2" id="l17b.423.2"></span>ὑπὸ τοῦ περιέχοντος κρύους, ἔξωθέν τε προσπίπτοντος καὶ
<span class="lb" data-page="17b.423" data-line="3" id="l17b.423.3"></span>διὰ τῆς εἰσπνοῆς ἑλκομένου, συναῤῥωστήσει δ’ αὐτῷ καὶ
<span class="lb" data-page="17b.423" data-line="4" id="l17b.423.4"></span>πέψις σιτίων καὶ γένεσις αἵματος χρηστοῦ καὶ θρέψις τῶν
<span class="lb" data-page="17b.423" data-line="5" id="l17b.423.5"></span>τοῦ ζώου μορίων καὶ περιττωμάτων κένωσις. εἰ δ’ ὅσον
<span class="lb" data-page="17b.423" data-line="6" id="l17b.423.6"></span>κρατεῖν δύναται σιτίων, ἀπολαύει τούτων δαψιλῶς, αὐτό τ’
<span class="lb" data-page="17b.423" data-line="7" id="l17b.423.7"></span>ἂν αὐξηθείη καὶ πάνθ’ ὅσα προείρηται, διαπράξεται περὶ
<span class="lb" data-page="17b.423" data-line="8" id="l17b.423.8"></span>τὸ ζῶον. ὅτι δ’ ἐκ τοῦ προσφέρεσθαι πλείω σιτία καὶ κατεργάζεσθαι
<span class="lb" data-page="17b.423" data-line="9" id="l17b.423.9"></span>καλῶς, οὐκ ἐν τῆ γαστρὶ μόνον, ἀλλὰ κἀν ταῖς
<span class="lb" data-page="17b.423" data-line="10" id="l17b.423.10"></span>φλεψὶ καὶ παντὶ τῷ τοῦ ζώου μορίῳ, πολὺ μὲν εὐσαρκότερον
<span class="lb" data-page="17b.423" data-line="11" id="l17b.423.11"></span>ἕκαστον ἑαυτοῦ γίνεται καὶ πολὺ εὐαιμότερον, ἱκανῶς
<span class="lb" data-page="17b.423" data-line="12" id="l17b.423.12"></span>ἐνδείκνυται καὶ τὸ διὰ τῆς πείρας ἐγνωσμένον τοῖς ἀνθρώποις,
<span class="lb" data-page="17b.423" data-line="13" id="l17b.423.13"></span>οὐκ ἐφ’ ἑαυτῶν μόνων, ἀλλὰ καὶ τῶν ὑποζυγίων. πρὶν
<span class="lb" data-page="17b.423" data-line="14" id="l17b.423.14"></span>γὰρ ἄρξασθαι τὸ θέρος ἐν τοῖς τελευταίοις τοῦ ἦρος, αἵματος
<span class="lb" data-page="17b.423" data-line="15" id="l17b.423.15"></span>ἀφαιροῦσιν ἑαυτῶν τε κἀκείνων, ἀναμιμνησκόμενοι
<span class="lb" data-page="17b.423" data-line="16" id="l17b.423.16"></span>τῶν καταλαμβανόντων αὐτοὺς νοσημάτων, ὅταν ἐξαίφνης
<span class="lb" data-page="17b.423" data-line="17" id="l17b.423.17"></span>ἐπιγίνηται θέρος θερμόν. ἐκτείνει γὰρ ἐπὶ πλεῖον τοῦτο
<span class="lb" data-page="17b.423" data-line="18" id="l17b.423.18"></span>καὶ χεῖ τὸ αἷμα καὶ ὥσπερ τινὰ ζέσιν αὐτοῦ κατασκευάζει,
<span class="pb" data-page="17b.424" id="p17b.424"></span>
<span class="lb" data-page="17b.424" data-line="1" id="l17b.424.1"></span>ὡς μηκέτ’ ἐν ταῖς φλεψὶ στέγεσθαι τὸ τέως σύμμετρον,
<span class="lb" data-page="17b.424" data-line="2" id="l17b.424.2"></span>ἀλλ’ ἤτοι ῥηγνύειν αὐτὰς ἢ ἀναβιβρώσκειν· καὶ ὅταν ἀμετρότερον
<span class="lb" data-page="17b.424" data-line="3" id="l17b.424.3"></span>ἐφ’ ἕν τε μόριον, ὅπερ ἂν ἁπάντων ἀσθενέστερον,
<span class="lb" data-page="17b.424" data-line="4" id="l17b.424.4"></span>ᾗ, ῥυῇ, φλεγμονὴν ἢ ἐρυσίπελας, ἤ τι τοιοῦτον ἕτερον ἐν τούτῳ
<span class="lb" data-page="17b.424" data-line="5" id="l17b.424.5"></span>νόσημα ἐργάζεται. πολὺ γὰρ πλείω τε καὶ μείζω τῶν
<span class="lb" data-page="17b.424" data-line="6" id="l17b.424.6"></span>πληθωρικῶν νοσημάτων ἐκ τῆς τῶν χυμῶν γίνεται χύσεως.
<span class="lb" data-page="17b.424" data-line="7" id="l17b.424.7"></span>ἅπαντα οὖν ταῦτα μαρτυρεῖ τοῖς ἄλλοις, ὅσα κατὰ τὸν προκείμενον
<span class="lb" data-page="17b.424" data-line="8" id="l17b.424.8"></span>ἀφορισμὸν ὁ Ἱπποκράτης ἐδίδαξε, καὶ τὸ μὴ μόνον
<span class="lb" data-page="17b.424" data-line="9" id="l17b.424.9"></span>δύνασθαι πέττειν πλείω σιτία κατὰ τὴν ὥραν ἐκείνην, ἀλλὰ
<span class="lb" data-page="17b.424" data-line="10" id="l17b.424.10"></span>καὶ δεῖσθαι πλειόνων. ἀνάλογον γὰρ ἀεὶ χρὴ εἶναι τὰ σιτία
<span class="lb" data-page="17b.424" data-line="11" id="l17b.424.11"></span>τῷ πλήθει τῆς ἐμφύτου θερμασίας, πλὴν εἴ ποτε, ὡς
<span class="lb" data-page="17b.424" data-line="12" id="l17b.424.12"></span>ἔφην, ἐκ τῆς τοῦ περιέχοντος θερμασίας ἀσθενὴς γενομένη
<span class="lb" data-page="17b.424" data-line="13" id="l17b.424.13"></span>ἡ φύσις ἀφαιρεῖν ἀναγκάζει. διὸ καὶ περὶ τοῦ ἦρος,
<span class="lb" data-page="17b.424" data-line="14" id="l17b.424.14"></span>ἀδιοριστότερον εἰπόντος Ἱπποκράτους ἐγὼ διοριοῦμαι, πρῶτον
<span class="lb" data-page="17b.424" data-line="15" id="l17b.424.15"></span>μὲν ὅτι κατὰ τὴν ἀρχὴν ὅμοιόν ἐστι μᾶλλον κράσει χειμῶνος
<span class="lb" data-page="17b.424" data-line="16" id="l17b.424.16"></span>ἢ θέρους, ἐπὶ δὲ τῆς τελευτῆς ἔμπαλιν. εἶθ’ ὅτι
<span class="lb" data-page="17b.424" data-line="17" id="l17b.424.17"></span>πολλάκις <span class="milestone ed1page" data-n="5.232" data-unit="ed1page" id="ed1page.5.232"></span>μὲν οἶον χειμῶνος γίνεται ψυχρὸν, ἐνίοτε ﻿
<span class="pb" data-page="17b.425" id="p17b.425"></span>
<span class="lb" data-page="17b.425" data-line="1" id="l17b.425.1"></span>δὲ οἷόν περ θέρος θερμόν. ἐν μὲν οὖν τοῖς πρώτοις αὐτοῦ
<span class="lb" data-page="17b.425" data-line="2" id="l17b.425.2"></span>μέρεσι κἀπειδὰν γένηταί ποτε ψυχρὸν, ὁμοίαν τῇ χειμερινῇ
<span class="lb" data-page="17b.425" data-line="3" id="l17b.425.3"></span>ποιησόμεθα τὴν δίαιταν· ἐν δὲ τοῖς ὑστέροις μέρεσιν ἐπειδὰν
<span class="lb" data-page="17b.425" data-line="4" id="l17b.425.4"></span>γένηταί ποτε θερμότερον, ὁμοίαν τῇ <span class="milestone ed2page" data-n="9.32" data-unit="ed2page" id="ed2page.9.32"></span>θερινῇ, μέσου
<span class="lb" data-page="17b.425" data-line="5" id="l17b.425.5"></span>δ’ ὄντος τῇ κράσει καὶ τὴν δίαιταν ἀνάλογον τῇ κράσει
<span class="lb" data-page="17b.425" data-line="6" id="l17b.425.6"></span>ποιησόμεθα. ταῦτα μὲν οὖν πάντα περὶ τῆς τῶν ὑγιαινόντων
<span class="lb" data-page="17b.425" data-line="7" id="l17b.425.7"></span>εἴρηται διαίτης· ἑξῆς δὲ περὶ τῆς τῶν νοσούντων
<span class="lb" data-page="17b.425" data-line="8" id="l17b.425.8"></span>λέγει.
</p>
<span class="lb rule" data-page="17b.425" data-line="9" id="l17b.425.9"></span>
          </article>

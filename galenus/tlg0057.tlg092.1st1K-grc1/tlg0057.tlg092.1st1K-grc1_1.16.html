<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.16">
<span class="pb page1" data-page="17b.425" id="p17b.425"></span>
<span class="milestone ed1page page1" data-n="5.232" data-unit="ed1page" id="ed1page.5.232"></span>
<span class="milestone ed2page page1" data-n="9.32" data-unit="ed2page" id="ed2page.9.32"></span>
<span class="lb head" data-page="17b.425" data-line="10" id="l17b.425.10"></span>
            <blockquote class="quote lemma">
<span class="lb" data-page="17b.425" data-line="11" id="l17b.425.11"></span>Ὑγραὶ πᾶσαι δίαιται τοῖσι πυρεταίνουσι ξυμφέρουσι, μάλιστα
<span class="lb" data-page="17b.425" data-line="12" id="l17b.425.12"></span>δὲ παιδίοισι καὶ τοῖσιν ἄλλοισι τοῖσιν οὕτως εἰθισμένοισι
<span class="lb" data-page="17b.425" data-line="13" id="l17b.425.13"></span>διαιτᾶσθαι.
</blockquote>
<span class="lb rule" data-page="17b.425" data-line="14" id="l17b.425.14"></span>
            <p>
<span class="lb" data-page="17b.425" data-line="15" id="l17b.425.15"></span>Ἐν μὲν τοῖς ἔμπροσθεν ἀφορισμοῖς περὶ τοῦ κατὰ
<span class="lb" data-page="17b.425" data-line="16" id="l17b.425.16"></span>τὴν δίαιταν ποσοῦ τὴν διδασκαλίαν ἐποιήσατο, νυνὶ δὲ περὶ
<span class="lb" data-page="17b.425" data-line="17" id="l17b.425.17"></span>τοῦ ποιοῦ διεξέρχεται, πολλὰ καὶ χρήσιμα τῶν κατὰ τὴν
<span class="pb" data-page="17b.426" id="p17b.426"></span>
<span class="lb" data-page="17b.426" data-line="1" id="l17b.426.1"></span>τέχνην ἐν βραχυτάτῳ διδάσκων λόγῳ. πρῶτον μὲν ὅπως
<span class="lb" data-page="17b.426" data-line="2" id="l17b.426.2"></span>χρὴ διαιτᾶν τοὺς πυρέττοντας, εἶθ’ ὅτι τὰς ἐνδείξεις τῶν
<span class="lb" data-page="17b.426" data-line="3" id="l17b.426.3"></span>ὑγιεινῶν διαιτημάτων ἐπὶ μὲν τῶν παρὰ φύσιν ἐναντίας,
<span class="lb" data-page="17b.426" data-line="4" id="l17b.426.4"></span>ἐπὶ δὲ τῶν κατὰ φύσιν ὁμοίας χρὴ ποιεῖσθαι. τῷ μὲν
<span class="lb" data-page="17b.426" data-line="5" id="l17b.426.5"></span>γὰρ πυρετῷ, διότι θερμὸν καὶ ξηρὸν ὑπάρχει πάθος (ἔστι
<span class="lb" data-page="17b.426" data-line="6" id="l17b.426.6"></span>γὰρ τροπὴ τῆς ἐμφύτου θερμασίας ἐπὶ τὸ πυρῶδες) ὑγρὰν
<span class="lb" data-page="17b.426" data-line="7" id="l17b.426.7"></span>δίαιταν συμβουλεύει. ταῖς δ’ ὑγροτέραις φύσεσιν, εἴτε δι’
<span class="lb" data-page="17b.426" data-line="8" id="l17b.426.8"></span>ἡλικίαν εἴτε δι’ ἔθος, οὐ τὴν ἐναντίαν, ἀλλὰ τὴν οἰκείαν.
<span class="lb" data-page="17b.426" data-line="9" id="l17b.426.9"></span>φυλάττεσθαι γὰρ αὐτῶν δεῖ διὰ τῶν ὑγρῶν τὴν φύσιν οὐκ
<span class="lb" data-page="17b.426" data-line="10" id="l17b.426.10"></span>ἀνασκευάζεσθαι, καθάπερ τὰ νοσήματα. ὅσοι δὲ τοὺς ἅμα
<span class="lb" data-page="17b.426" data-line="11" id="l17b.426.11"></span>πυρετοῖς ὑδέρους προχειριζόμενοι τῷ λόγῳ διαβάλλειν
<span class="lb" data-page="17b.426" data-line="12" id="l17b.426.12"></span>οἴονται τὸν ἀφορισμὸν, ὡς οὐ χρὴ ἐκείνων ζώντων ὑγρᾶς,
<span class="lb" data-page="17b.426" data-line="13" id="l17b.426.13"></span>ἀλλὰ ξηρᾶς διαίτης, ἀγνοοῦσιν ἀναγκαιότατόν τε τῆς θεραπευτικῆς
<span class="lb" data-page="17b.426" data-line="14" id="l17b.426.14"></span>μεθόδου κεφάλαιον, ὅπερ ἡμεῖς ἐπὶ πλέον ἐν ἐκείνῃ
<span class="lb" data-page="17b.426" data-line="15" id="l17b.426.15"></span>τῇ πραγματείᾳ διεληλύθαμεν, ὡς ἕκαστον μὲν τῶν ἁπλῶν
<span class="lb" data-page="17b.426" data-line="16" id="l17b.426.16"></span>παθῶν ἰδίας δεῖται θεραπείας, ἐπιπλεκομένων δ’ ἀλλήλοις
<span class="lb" data-page="17b.426" data-line="17" id="l17b.426.17"></span>εἰς ὅσον ἂν ἐπιπλέκηται, εἰς τοσοῦτον ἕξει κοινὴν καὶ τὴν
<span class="lb" data-page="17b.426" data-line="18" id="l17b.426.18"></span>τῆς θεραπείας ἔνδειξιν, ἤτοι πρὸς τὸ κατεπεῖγον ἡμῶν
<span class="pb" data-page="17b.427" id="p17b.427"></span>
<span class="lb" data-page="17b.427" data-line="1" id="l17b.427.1"></span>ἱσταμένων, μετὰ τοῦ μηδὲ ἑτέρων παντάπασιν ἀμελεῖν ἢ
<span class="lb" data-page="17b.427" data-line="2" id="l17b.427.2"></span>ὁμοτίμως ἅπασι βοηθούντων. τὸ δὲ τῶν πυρεσσόντων ὑδρωπικῶν
<span class="lb" data-page="17b.427" data-line="3" id="l17b.427.3"></span>μεμνῆσθαι τοιοῦτόν ἐστιν οἷον καὶ τὸ τῶν αἷμα
<span class="lb" data-page="17b.427" data-line="4" id="l17b.427.4"></span>πτυόντων πλευριτικῶν. καὶ γὰρ ἐπὶ τούτων ἐναντίας μὲν
<span class="lb" data-page="17b.427" data-line="5" id="l17b.427.5"></span>δεῖται θεραπείας τὰ πάθη, αἵματος ἀναγωγὴ καὶ πλευρῖτις·
<span class="lb" data-page="17b.427" data-line="6" id="l17b.427.6"></span>ἀλλ’ εἴπερ ἅμα συμβαίη τινὶ πρὸς τὸ κατεπεῖγον,
<span class="lb" data-page="17b.427" data-line="7" id="l17b.427.7"></span>ἵστασθαι μᾶλλον ἐν αὐτοῖς χρὴ, μὴ ἀμελοῦντας μηδὲ τοῦ
<span class="lb" data-page="17b.427" data-line="8" id="l17b.427.8"></span>ἑτέρου. οὕτως οὖν εἰ πυρέττει τις ἅμα καὶ ὑδρωπικὴν ἔχει
<span class="lb" data-page="17b.427" data-line="9" id="l17b.427.9"></span>διάθεσιν, εἰς ἄμφω τὰ πάθη βλέποντες ἐναντίας θεραπείας
<span class="lb" data-page="17b.427" data-line="10" id="l17b.427.10"></span>δεόμενα, πρὸς ἑκάτερον αὐτῶν τῶν παθῶν εὐμηχάνως ἱστάμεθα,
<span class="lb" data-page="17b.427" data-line="11" id="l17b.427.11"></span>καθάπερ ἐν τοῖς ἄλλοις ἅπασι τοῖς οὕτως ἐπιπλεκομένοις.
<span class="lb" data-page="17b.427" data-line="12" id="l17b.427.12"></span>οὔκουν τοιοῦτον οὐδὲν οὔθ’ ἡμεῖς ἐροῦμεν οὔθ’ ἑτέρου
<span class="lb" data-page="17b.427" data-line="13" id="l17b.427.13"></span>λέγοντος προσοισόμεθα. καὶ εἴ τι μὴ ῥητῶς ὠνόμασται
<span class="lb" data-page="17b.427" data-line="14" id="l17b.427.14"></span>κατὰ τὸν ἀφορισμὸν, ἐκ τῆς αὐτῆς ὑπάρχον τῆς εἰρημένης
<span class="lb" data-page="17b.427" data-line="15" id="l17b.427.15"></span><span class="milestone ed2page" data-n="9.33" data-unit="ed2page" id="ed2page.9.33"></span>κρίσεως καὶ τοῦθ’ ἡγητέον εἰρῆσθαι δυνάμει, ἡλικίας
<span class="lb" data-page="17b.427" data-line="16" id="l17b.427.16"></span>μὲν γὰρ ἐμνημόνευσε καὶ ἔθους· σὺ δ’ ἂν καὶ τῆς φυσικῆς
<span class="lb" data-page="17b.427" data-line="17" id="l17b.427.17"></span>κράσεως καὶ ὥρας καὶ χώρας εὐλόγως μνημονεύσεις, ἅπερ
<span class="lb" data-page="17b.427" data-line="18" id="l17b.427.18"></span>ἐνίοτε καὶ αὐτὸς μὲν Ἱπποκράτης προστίθησιν, ἐνίοτε δ’
<span class="lb" data-page="17b.427" data-line="19" id="l17b.427.19"></span>ἑνὸς ἢ δυοῖν μνημονεύσας τὰ λοιπὰ τῶν ἐκ τῆς αὐτῆς
<span class="lb" data-page="17b.427" data-line="20" id="l17b.427.20"></span>συστοιχίας παραλείπει. γίνονται δὲ καὶ ἀπὸ τούτων ἐνδείξεις,
<span class="pb" data-page="17b.428" id="p17b.428"></span>
<span class="lb" data-page="17b.428" data-line="1" id="l17b.428.1"></span>ὥσπερ ἔμπροσθεν ἀπό τε τῆς ἡλικίας ἐῤῥέθη καὶ τοῦ
<span class="lb" data-page="17b.428" data-line="2" id="l17b.428.2"></span>νοσήματος· ὅσα μὲν ἄμεμπτα φυλαττόντων ἡμῶν αὐτὰ τοῖς
<span class="lb" data-page="17b.428" data-line="3" id="l17b.428.3"></span>ὁμοίοις τῇ κράσει διαιτήμασιν, ὅσα δὲ μεμπτὰ τοῖς ἐναντίοις
<span class="lb" data-page="17b.428" data-line="4" id="l17b.428.4"></span>ἐπανορθουμένων. εἴρηται δὲ τελεώτερον περὶ πασῶν ἐνδείξεων
<span class="lb" data-page="17b.428" data-line="5" id="l17b.428.5"></span>ἐν τοῖς τῆς θεραπευτικῆς μεθόδου γράμμασι.
</p>
<span class="lb rule" data-page="17b.428" data-line="6" id="l17b.428.6"></span>
          </article>

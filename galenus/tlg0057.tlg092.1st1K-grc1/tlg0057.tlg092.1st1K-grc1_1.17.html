<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.17">
<span class="pb page1" data-page="17b.428" id="p17b.428"></span>
<span class="milestone ed1page page1" data-n="5.232" data-unit="ed1page" id="ed1page.5.232"></span>
<span class="milestone ed2page page1" data-n="9.33" data-unit="ed2page" id="ed2page.9.33"></span>
<span class="lb head" data-page="17b.428" data-line="7" id="l17b.428.7"></span>
            <blockquote class="quote lemma">
<span class="lb" data-page="17b.428" data-line="8" id="l17b.428.8"></span>Καὶ οἷσιν ἅπαξ ἢ δὶς καὶ πλείω ἢ ἐλάσσω καὶ κατὰ μέρος.
<span class="lb" data-page="17b.428" data-line="9" id="l17b.428.9"></span>δοτέον δέ τι καὶ τῇ ὥρῃ καὶ τῇ χώρῃ, τῇ ἡλικίῃ καὶ
<span class="lb" data-page="17b.428" data-line="10" id="l17b.428.10"></span>τῷ ἔθει.
</blockquote>
<span class="lb rule" data-page="17b.428" data-line="11" id="l17b.428.11"></span>
            <p>
<span class="lb" data-page="17b.428" data-line="12" id="l17b.428.12"></span>Ἐπειδὴ τὸν περὶ τῆς ποσότητος καὶ ποιότητος ἐποιήσατο
<span class="lb" data-page="17b.428" data-line="13" id="l17b.428.13"></span>λόγον, ἑξῆς ἡμᾶς διδάσκει περὶ τοῦ τρόπου τῶν προσφερομένων.
<span class="lb" data-page="17b.428" data-line="14" id="l17b.428.14"></span>οὐ γὰρ ἱκανὸν αὐτὸ τοῦτο μόνον, ὅτι τῷδε
<span class="lb" data-page="17b.428" data-line="15" id="l17b.428.15"></span>πλέον ἢ ἔλαττον δοτέον γινώσκειν ἢ ὅτι ξηραινούσῃ χρηστέον
<span class="pb" data-page="17b.429" id="p17b.429"></span>
<span class="lb" data-page="17b.429" data-line="1" id="l17b.429.1"></span>ἢ ὑγραινούσῃ τροφῇ, ἀλλ’ εἰ καὶ ἅπαξ ἢ καὶ πλεονάκις
<span class="lb" data-page="17b.429" data-line="2" id="l17b.429.2"></span>ἑκάστης ἡμέρας ἢ νυκτὸς εὔλογόν ἐστι προσφέρειν τὰς
<span class="lb" data-page="17b.429" data-line="3" id="l17b.429.3"></span>τροφὰς, ἀναγκαιότατα σκέπτεσθαι καὶ πρὸς ταῦτ’ οὖν ἀπό
<span class="lb" data-page="17b.429" data-line="4" id="l17b.429.4"></span>τε τῆς ὥρας καὶ τῆς ἡλικίας καὶ τοῦ ἔθους ἔνδειξιν λαμβάνειν,
<span class="lb" data-page="17b.429" data-line="5" id="l17b.429.5"></span>καθάπερ ἐπὶ τοῦ ποσοῦ καὶ τοῦ ποίου. πρῶτοι
<span class="lb" data-page="17b.429" data-line="6" id="l17b.429.6"></span>μὲν γὰρ σκοποὶ καὶ πρὸς ταῦτα, τά τε νοσήματα αὐτὰ καὶ
<span class="lb" data-page="17b.429" data-line="7" id="l17b.429.7"></span>ἡ τοῦ κάμνοντος δύναμις, ἔτι τε ἡλικία καὶ ἡ ὥρα καὶ
<span class="lb" data-page="17b.429" data-line="8" id="l17b.429.8"></span>ἔθος, ὅσα τ’ ἄλλα τούτοις ἀνάλογα. καὶ διὰ τοῦτο καὶ αὐτὸς
<span class="lb" data-page="17b.429" data-line="9" id="l17b.429.9"></span>ὁ Ἱπποκράτης προσέθηκεν τὸ δοτέον δέ τι καὶ τῇ ὥρῃ
<span class="lb" data-page="17b.429" data-line="10" id="l17b.429.10"></span>καὶ τῇ χώρῃ καὶ τῇ ἡλικίῃ καὶ τῷ ἔθει. σαφῶς δηλῶν διὰ
<span class="lb" data-page="17b.429" data-line="11" id="l17b.429.11"></span>τῆς, δοτέον δέ τι φωνῆς, ὡς οὔτε τὸ πᾶν οὔτε τὸ μέγιστον
<span class="lb" data-page="17b.429" data-line="12" id="l17b.429.12"></span>ἀπὸ τῶν τοιούτων λαμβάνει. τὸ γὰρ εἴτε πολλάκις εἴτ’
<span class="lb" data-page="17b.429" data-line="13" id="l17b.429.13"></span>ὀλιγάκις εἴθ’ ὅλως χρὴ τρέφειν, ἀπό τε τοῦ νοσήματος καὶ
<span class="lb" data-page="17b.429" data-line="14" id="l17b.429.14"></span>τῆς δυνάμεως πρῶτον μάλιστα λαμβάνεται. μετὰ ταῦτα δὲ
<span class="lb" data-page="17b.429" data-line="15" id="l17b.429.15"></span>καὶ ἀπὸ τῆς ὥρας καὶ τῆς ἡλικίας καὶ τῶν τοιούτων. εἰ
<span class="lb" data-page="17b.429" data-line="16" id="l17b.429.16"></span>μὲν γὰρ ἥτε δύναμις εἴη τοῦ κάμνοντος ἀσθενὴς καὶ ἡ κατὰ
<span class="lb" data-page="17b.429" data-line="17" id="l17b.429.17"></span>τὸ σῶμα διάθεσις, ἤτοι κατὰ διαφθορὰν ἢ κατ’ ἔνδειαν, ﻿
<span class="pb" data-page="17b.430" id="p17b.430"></span>
<span class="lb" data-page="17b.430" data-line="1" id="l17b.430.1"></span>ὀλίγην τροφὴν πολλάκις τοῖς τοιούτοις δώσομεν, ὀλίγην μὲν
<span class="lb" data-page="17b.430" data-line="2" id="l17b.430.2"></span>ὅτι μὴ δύναται φέρειν εἰσάπαξ ἀθρόον πλῆθος ἄῤῥωστος
<span class="lb" data-page="17b.430" data-line="3" id="l17b.430.3"></span>δύναμις, πολλάκις δὲ ὅτι πολλῶν ἡ διάθεσις δεῖται. καὶ
<span class="lb" data-page="17b.430" data-line="4" id="l17b.430.4"></span>γὰρ ἡ ἔνδεια τῆς προσθέσεως δεῖται καὶ ἡ διαφθορὰ τῆς
<span class="lb" data-page="17b.430" data-line="5" id="l17b.430.5"></span>ἐπικράσεως. εἰ δ’ ἀσθενούσης τῆς δυνάμεως μήτ’ ἔνδειά
<span class="lb" data-page="17b.430" data-line="6" id="l17b.430.6"></span>τις συνυπάρχει μήτε διαφθορὰ, <span class="milestone ed2page" data-n="9.34" data-unit="ed2page" id="ed2page.9.34"></span>συμμετρία δὲ τῶν
<span class="lb" data-page="17b.430" data-line="7" id="l17b.430.7"></span>κατὰ φύσιν εἴη χυμῶν ἢ καὶ πλῆθος, ὀλιγάκις τε καὶ ὀλίγα
<span class="lb" data-page="17b.430" data-line="8" id="l17b.430.8"></span>τούτοις δώσομεν, ἔτι δὲ μᾶλλον εἰ τῆς δυνάμεως ἰσχυρᾶς
<span class="lb" data-page="17b.430" data-line="9" id="l17b.430.9"></span>ὑπαρχούσης πλῆθος χυμῶν εἴη. εἰ δὲ μετ’ ἐνδείας ἢ
<span class="lb" data-page="17b.430" data-line="10" id="l17b.430.10"></span>διαφθορᾶς ἡ δύναμις ἐῤῥωμένη τύχοι, καὶ πολλὰ καὶ πολλάκις
<span class="lb" data-page="17b.430" data-line="11" id="l17b.430.11"></span>σιτία τοῖς οὕτω κάμνουσι δώσομεν, ὡς ἂν καὶ τῆς διαθέσεως
<span class="lb" data-page="17b.430" data-line="12" id="l17b.430.12"></span>δεομένης πολλῶν καὶ τῆς δυνάμεως κρατεῖν αὐτῶν
<span class="lb" data-page="17b.430" data-line="13" id="l17b.430.13"></span>δυναμένης. μὴ συγχωρούντων δὲ τῶν παροξυσμῶν, μηδὲ
<span class="lb" data-page="17b.430" data-line="14" id="l17b.430.14"></span>πολλοὺς τῆς τροφῆς ἡμῖν καιροὺς παρεχόντων, ὀλιγάκις δώσομεν
<span class="lb" data-page="17b.430" data-line="15" id="l17b.430.15"></span>τὰ πολλά· τῆς μέντοι δυνάμεως ἰσχυρᾶς οὔσης μετὰ
<span class="lb" data-page="17b.430" data-line="16" id="l17b.430.16"></span>πληθωρικῆς διαθέσεως, ὀλιγάκις ὀλίγα δώσομεν. εἰ γὰρ καὶ
<span class="lb" data-page="17b.430" data-line="17" id="l17b.430.17"></span>τὸ κατεργαζόμενον ἔχοιμεν εὔρωστον, ἀλλὰ τῆς γε διαθέσεως
<span class="pb" data-page="17b.431" id="p17b.431"></span>
<span class="lb" data-page="17b.431" data-line="1" id="l17b.431.1"></span>μὴ δεομένης πολλῶν, εὔλογον ὀλίγα προσφέρειν. οὕτω μὲν
<span class="lb" data-page="17b.431" data-line="2" id="l17b.431.2"></span>ἀπό τε τοῦ νοσήματος καὶ τῆς δυνάμεως εἰς τὰ προκείμενα
<span class="lb" data-page="17b.431" data-line="3" id="l17b.431.3"></span>τὰς ἐνδείξεις ληπτέον, ἀπὸ δὲ τῆς ὥρας καὶ τῆς ἡλικίας
<span class="lb" data-page="17b.431" data-line="4" id="l17b.431.4"></span>καὶ τοῦ ἔθους καὶ ὅσα τ’ ἄλλα τούτοις ἀνάλογα ὧδε. κατὰ
<span class="lb" data-page="17b.431" data-line="5" id="l17b.431.5"></span>μὲν τὴν θερινὴν ὥραν, ὅσον ἐπ’ αὐτῇ τῇ ὥρᾳ, πολλάκις
<span class="lb" data-page="17b.431" data-line="6" id="l17b.431.6"></span>ὀλίγα δοτέον, ὅτι καὶ δέονται προσθήκης πλείονος, ὡς ἂν
<span class="lb" data-page="17b.431" data-line="7" id="l17b.431.7"></span>καὶ διαφορούμενοι καὶ ὅτι ἡ δύναμις αὐτῶν ἐστιν ἀσθενής.
<span class="lb" data-page="17b.431" data-line="8" id="l17b.431.8"></span>κατὰ δὲ τὴν χειμερινὴν πολλὰ μὲν διὰ τὴν ῥώμην τῆς δυνάμεως,
<span class="lb" data-page="17b.431" data-line="9" id="l17b.431.9"></span>οὐ πολλάκις δέ. οὐ γὰρ δέονται πάνυ πολλῆς προσθήκης
<span class="lb" data-page="17b.431" data-line="10" id="l17b.431.10"></span>οἱ κάμνοντες, ἅτε μηδὲ <span class="milestone ed1page" data-n="5.233" data-unit="ed1page" id="ed1page.5.233"></span>πολλὰ κενούμενοι.
<span class="lb" data-page="17b.431" data-line="11" id="l17b.431.11"></span>τοὺς γὰρ ὑγιαίνοντας ἔμπροσθεν ἐδείξαμεν ἱκανῶς κενουμένους
<span class="lb" data-page="17b.431" data-line="12" id="l17b.431.12"></span>ἐν χειμῶνι, διότι πλέον ἔχουσι τὸ ἔμφυτον θερμόν.
<span class="lb" data-page="17b.431" data-line="13" id="l17b.431.13"></span>κατὰ δὲ τὸ μέσον ἔτι τὸ ἔαρ, ἔτι δὲ καὶ μᾶλλον, ὅταν ἐγγὺς
<span class="lb" data-page="17b.431" data-line="14" id="l17b.431.14"></span>ᾖ τοῦ θέρους, ὀλίγοις τε καὶ διὰ πολλοῦ θρέψομεν. κινδυνεύει
<span class="lb" data-page="17b.431" data-line="15" id="l17b.431.15"></span>γὰρ ἥδε ὥρα πληθωρικῆς εἶναι διαθέσεως ἐγγὺς,
<span class="lb" data-page="17b.431" data-line="16" id="l17b.431.16"></span>διὰ τὴν τῶν ἐν χειμῶνι πεπηγότων χύσιν. ὥσπερ οὖν ἐν
<span class="pb" data-page="17b.432" id="p17b.432"></span>
<span class="lb" data-page="17b.432" data-line="1" id="l17b.432.1"></span>ταῖς πληθωρικαῖς διαθέσεσιν, ὅταν ἡ δύναμις ἰσχύῃ, τὴν
<span class="lb" data-page="17b.432" data-line="2" id="l17b.432.2"></span>τροφὴν ὀλίγην τε καὶ διὰ πολλοῦ χρόνου δίδομεν, οὕτω καὶ
<span class="lb" data-page="17b.432" data-line="3" id="l17b.432.3"></span>κατὰ τὴν ἐαρινὴν ὥραν ποιητέον ἐπὶ τῶν πυρεσσόντων μάλιστα,
<span class="lb" data-page="17b.432" data-line="4" id="l17b.432.4"></span>ὑπὲρ ὧν ὁ λόγος οὗτός ἐστι τῷ Ἱπποκράτει. τὴν
<span class="lb" data-page="17b.432" data-line="5" id="l17b.432.5"></span>γὰρ τῶν ὑγιαινόντων δίαιταν ἔμπροσθεν ἐδίδαξε. τὸ δὲ
<span class="lb" data-page="17b.432" data-line="6" id="l17b.432.6"></span>φθινόπωρον τοῖς κατὰ διαφθορὰν ἐνοχλοῦσι νοσήμασιν ἔοικε,
<span class="lb" data-page="17b.432" data-line="7" id="l17b.432.7"></span>διὸ καὶ τῆς χρηστοῦ προσθέσεως συνεχοῦς οἱ τότε
<span class="lb" data-page="17b.432" data-line="8" id="l17b.432.8"></span>πυρέσσοντες δέονται, κἂν ἡ δύναμις ἰσχυρὰ εἴη, πολλάκις
<span class="lb" data-page="17b.432" data-line="9" id="l17b.432.9"></span>καὶ πολλὰ δώσομεν αὐτοῖς· εἰ δ’ ἀσθενὴς, ὀλίγα πολλάκις.
<span class="lb" data-page="17b.432" data-line="10" id="l17b.432.10"></span>παραπλησίως δ’ ἄν τις καὶ ἀπὸ τῶν ἡλικιῶν καὶ τῶν ἀπὸ
<span class="lb" data-page="17b.432" data-line="11" id="l17b.432.11"></span>ἐτῶν καὶ ἀπὸ τῶν χωρῶν λαμβάνῃ τὰς ἐνδείξεις, εἰς τοὺς
<span class="lb" data-page="17b.432" data-line="12" id="l17b.432.12"></span>πρώτους δύο σκοποὺς ἀνάγων αὐτάς. ἕκαστον γὰρ τῶν εἰρημένων
<span class="lb" data-page="17b.432" data-line="13" id="l17b.432.13"></span>ἤτοι ἰσχυρὰν ἢ ἀσθενῆ τὴν δύναμιν ἐργάζεται
<span class="lb" data-page="17b.432" data-line="14" id="l17b.432.14"></span>καὶ ἤτοι πληθωρικὸν ἢ ἐνδεὲς ἢ κακόχυμον τὸ σῶμα.
</p>
<span class="lb rule" data-page="17b.432" data-line="15" id="l17b.432.15"></span>
          </article>

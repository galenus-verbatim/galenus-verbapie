<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.18">
<span class="pb page1" data-page="17b.432" id="p17b.432"></span>
<span class="milestone ed1page page1" data-n="5.233" data-unit="ed1page" id="ed1page.5.233"></span>
<span class="milestone ed2page page1" data-n="9.34" data-unit="ed2page" id="ed2page.9.34"></span>
<span class="lb head" data-page="17b.432" data-line="16" id="l17b.432.16"></span>
            <blockquote class="quote lemma">
<span class="lb" data-page="17b.432" data-line="17" id="l17b.432.17"></span><span class="milestone ed2page" data-n="9.35" data-unit="ed2page" id="ed2page.9.35"></span>Θέρεος καὶ φθινοπώρου σιτία δυσφορώτατα φέρουσι,
<span class="lb" data-page="17b.432" data-line="18" id="l17b.432.18"></span>χειμῶνος ῥήϊστα, ἦρος δεύτερον.
</blockquote>
<span class="lb rule" data-page="17b.432" data-line="19" id="l17b.432.19"></span>
            <span class="pb" data-page="17b.433" id="p17b.433"></span>
            <p>
<span class="lb" data-page="17b.433" data-line="1" id="l17b.433.1"></span>Οὐ δὶς ὑπὲρ τῶν αὐτῶν, ὡς ἄν τις οἰηθείη, διῆλθεν,
<span class="lb" data-page="17b.433" data-line="2" id="l17b.433.2"></span>ἔμπροσθεν μὲν γράψας τὸν ἀφορισμὸν ἐκεῖνον, οὖ ἡ ἀρχὴ
<span class="lb" data-page="17b.433" data-line="3" id="l17b.433.3"></span>αἱ κοιλίαι χειμῶνος καὶ ἦρος θερμόταται φύσει. νυνὶ δὲ
<span class="lb" data-page="17b.433" data-line="4" id="l17b.433.4"></span>πάλιν, ὡς θέρεος καὶ φθινοπώρου σιτία δυσφορώτατα φέρουσι,
<span class="lb" data-page="17b.433" data-line="5" id="l17b.433.5"></span>χειμῶνος ῥήϊστα, ἦρος δεύτερον. ἀλλ’ ἐπειδὴ πρός
<span class="lb" data-page="17b.433" data-line="6" id="l17b.433.6"></span>τε τὸ ποσὸν τῆς διαίτης καὶ πρὸς τὸν τρόπον χρήσεως τῶν
<span class="lb" data-page="17b.433" data-line="7" id="l17b.433.7"></span>σιτίων, ἐπὶ τε τῶν ὑγιαινόντων καὶ τῶν νοσούντων ἀπὸ
<span class="lb" data-page="17b.433" data-line="8" id="l17b.433.8"></span>τῶν ὡρῶν ἔνδειξίν τινα λαμβάνει, δεόντως ἐν ἀμφοτέροις
<span class="lb" data-page="17b.433" data-line="9" id="l17b.433.9"></span>ἐμνημόνευσεν, ἐκεῖ μὲν δείξας ὡς τὰ προσάρματα τοῖς
<span class="lb" data-page="17b.433" data-line="10" id="l17b.433.10"></span>ὑγιαίνουσι πλείω διδόναι χειμῶνος· διότι τὸ ἔμφυτον θερμὸν
<span class="lb" data-page="17b.433" data-line="11" id="l17b.433.11"></span>πλεῖον καὶ τρέφεσθαι δεῖται. νυνὶ δὲ ὅτι κἂν ἅπαξ
<span class="lb" data-page="17b.433" data-line="12" id="l17b.433.12"></span>αὐτοῖς πολλὰ δοίης οὐ βλάψεις. εὐφόρως μὲν γὰρ φέρουσιν
<span class="lb" data-page="17b.433" data-line="13" id="l17b.433.13"></span>ἅπαντες πλῆθος σιτίων ἐν χειμῶνι, δυσφόρως δ’ ἐν θέρει.
<span class="lb" data-page="17b.433" data-line="14" id="l17b.433.14"></span>κατὰ τοῦτο ἐν χειμῶνι μὲν ὀλιγάκις τε καὶ πολλὰ προσφέρεσθαι
<span class="lb" data-page="17b.433" data-line="15" id="l17b.433.15"></span>σιτία συγχωρητέον, ἐν θέρει δ’ ἐπειδὴ δυσκόλως
<span class="lb" data-page="17b.433" data-line="16" id="l17b.433.16"></span>φέρουσι τὰ σιτία, διότι τὸ πέττον αὐτὰ καὶ κατεργαζόμενον
<span class="lb" data-page="17b.433" data-line="17" id="l17b.433.17"></span>τὸ ἔμφυτον θερμὸν ὀλίγον ὑπάρχει, τὸ μὲν ἀθρόον διδόναι
<span class="lb" data-page="17b.433" data-line="18" id="l17b.433.18"></span>ἅπαντι τρόπῳ φευκτέον, ἐπιχειρητέον δὲ συνεχέστερον ὀλίγα
<span class="pb" data-page="17b.434" id="p17b.434"></span>
<span class="lb" data-page="17b.434" data-line="1" id="l17b.434.1"></span>προσφέρειν. ἡ γὰρ τοῦ σώματος διάθεσις ὁμοία τοῖς κατ’
<span class="lb" data-page="17b.434" data-line="2" id="l17b.434.2"></span>ἔνδειαν οὖσι νοσήμασιν προσθήκης δεῖται. χειμῶνος μὲν
<span class="lb" data-page="17b.434" data-line="3" id="l17b.434.3"></span>οὖν καὶ θέρους οὕτως ἔχουσι, τῶν δ’ ἄλλων δυοῖν ὡρῶν
<span class="lb" data-page="17b.434" data-line="4" id="l17b.434.4"></span>τὸ μὲν φθινόπωρον ἐφεξῆς θέρει, τὸ δ’ ἔαρ χειμῶνι καὶ ἡ
<span class="lb" data-page="17b.434" data-line="5" id="l17b.434.5"></span>αἰτία πρόδηλος. ἐμψύχεσθαι μὲν γὰρ ἄρχεται καὶ συνάγεσθαι
<span class="lb" data-page="17b.434" data-line="6" id="l17b.434.6"></span>καὶ πυκνοῦσθαι τὰ σώματα τῷ φθινοπώρῳ, χαλᾷσθαι
<span class="lb" data-page="17b.434" data-line="7" id="l17b.434.7"></span>δὲ καὶ ἀραιοῦσθαι τῷ ἦρι. διά γε οὖν ταῦτα δὶς
<span class="lb" data-page="17b.434" data-line="8" id="l17b.434.8"></span>οὐκ εἴρηται ταυτὸν ὑπὲρ τῶν ὡρῶν παράγγελμα ἢ καὶ ὅτι
<span class="lb" data-page="17b.434" data-line="9" id="l17b.434.9"></span>κατ’ ἐκεῖνον τὸν ἀφορισμὸν ὑπὲρ τῶν ὑγιαινόντων ὁ λόγος
<span class="lb" data-page="17b.434" data-line="10" id="l17b.434.10"></span>ἦν αὐτῷ.
</p>
<span class="lb rule" data-page="17b.434" data-line="11" id="l17b.434.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.19">
<span class="pb page1" data-page="17b.434" id="p17b.434"></span>
<span class="milestone ed1page page1" data-n="5.233" data-unit="ed1page" id="ed1page.5.233"></span>
<span class="milestone ed2page page1" data-n="9.35" data-unit="ed2page" id="ed2page.9.35"></span>
<span class="lb head" data-page="17b.434" data-line="12" id="l17b.434.12"></span>
            <blockquote class="quote lemma">
<span class="lb" data-page="17b.434" data-line="13" id="l17b.434.13"></span><span class="milestone ed2page" data-n="9.36" data-unit="ed2page" id="ed2page.9.36"></span>τοῖσιν ἐν τῇσι περιόδοισι παροξυνομένοισι μηδὲν
<span class="lb" data-page="17b.434" data-line="14" id="l17b.434.14"></span>διδόναι μηδ’ ἀναγκάζειν, ἀλλ’ ἀφαιρέειν τῶν προσθεσίων
<span class="lb" data-page="17b.434" data-line="15" id="l17b.434.15"></span>πρὸ τῶν κρισίων.
</blockquote>
<span class="lb rule" data-page="17b.434" data-line="16" id="l17b.434.16"></span>
            <span class="pb" data-page="17b.435" id="p17b.435"></span>
            <p>
<span class="lb" data-page="17b.435" data-line="1" id="l17b.435.1"></span>Τριῶν οὖν ὄντων κεφαλαίων διαιτητικῶν, τοῦ ποσοῦ
<span class="lb" data-page="17b.435" data-line="2" id="l17b.435.2"></span>τῶν σιτίων καὶ τοῦ ποιοῦ καὶ τοῦ τρόπου τῆς χρήσεως αὐτῶν,
<span class="lb" data-page="17b.435" data-line="3" id="l17b.435.3"></span>εἰς μὲν τὰ πρότερα δύο κεφάλαια παρὰ τῶν παροξυσμῶν
<span class="lb" data-page="17b.435" data-line="4" id="l17b.435.4"></span>οὐδὲν ἡμῖν ἐγένετο λυσιτελὲς, εἰς δὲ τὸ τρίτον ἔστι
<span class="lb" data-page="17b.435" data-line="5" id="l17b.435.5"></span>τί γε κἀκ τῶν παροξυσμῶν λαβεῖν. δεόντως οὖν καὶ ὁ Ἱπποκράτης
<span class="lb" data-page="17b.435" data-line="6" id="l17b.435.6"></span>ἐμνημόνευσεν αὐτῶν ἐν τῷ τρίτῳ κεφαλαίῳ. τοὺς
<span class="lb" data-page="17b.435" data-line="7" id="l17b.435.7"></span>καιροὺς γὰρ τῶν κατὰ μέρος τροφῶν οἱ παροξυσμοὶ μάλιστα
<span class="lb" data-page="17b.435" data-line="8" id="l17b.435.8"></span>διδάσκουσιν, ἐν οἶς γε νοσήμασι τεταγμένως ἀπαντῶσι,
<span class="lb" data-page="17b.435" data-line="9" id="l17b.435.9"></span>τουτέστι κατὰ περίοδον, καὶ διὰ τοῦτο καὶ αὐτὸς Ἱπποκράτης
<span class="lb" data-page="17b.435" data-line="10" id="l17b.435.10"></span>εἶπε τοῖσιν ἐν τῇσι περιόδοισι παροξυνομένοισι μηδὲν
<span class="lb" data-page="17b.435" data-line="11" id="l17b.435.11"></span>διδόναι, εἰδὼς ὅτι καὶ ἄλλοι τινές εἰσιν, οἳ παροξύνονται
<span class="lb" data-page="17b.435" data-line="12" id="l17b.435.12"></span>μὲν ἐν νόσοις, οὐ μὴν κατὰ περιόδους, τουτέστιν οὐ τεταγμένως.
<span class="lb" data-page="17b.435" data-line="13" id="l17b.435.13"></span>ἐπ’ ἐκείνων μὲν οὖν οὐδὲ δυνατόν ἐστιν ἀκριβῶς
<span class="lb" data-page="17b.435" data-line="14" id="l17b.435.14"></span>ἐξευρεῖν τὸν καιρὸν τῆς προσφορᾶς. ἐφ’ ὧν δὲ τὰ τῶν παροξυσμῶν
<span class="lb" data-page="17b.435" data-line="15" id="l17b.435.15"></span>τέτακται, φυλακτέον ἐστὶ τὰς ἀρχὰς αὐτῶν, τουτέστιν
<span class="lb" data-page="17b.435" data-line="16" id="l17b.435.16"></span>ὅπως μήτ’ ἤδη γεγονότος μήθ’ ὅσον οὔπω γενησομένου
<span class="lb" data-page="17b.435" data-line="17" id="l17b.435.17"></span>τρέφωμεν. τὸ δὲ πρὸ τῶν κρίσεων, ἤτοι πρὸ τῶν παροξυσμῶν
<span class="lb" data-page="17b.435" data-line="18" id="l17b.435.18"></span>ἁπάντων ἁπλῶς ἢ πρὸ τῶν κυρίως λεγομένων κρίσεων,
<span class="pb" data-page="17b.436" id="p17b.436"></span>
<span class="lb" data-page="17b.436" data-line="1" id="l17b.436.1"></span>ἀκουστέον ἐστὶν ἢ πρὸ τῶν ἀκμῶν. ἀληθῆ γὰρ τὰ τρία.
<span class="lb" data-page="17b.436" data-line="2" id="l17b.436.2"></span>μᾶλλον δ’ ἂν δόξειεν ἁρμόττειν ἐν τοῖς προκειμένοις τὸ
<span class="lb" data-page="17b.436" data-line="3" id="l17b.436.3"></span>πρὸ τῶν παροξυσμῶν ἁπλῶς. περὶ γὰρ τῆς ἀκμῆς ἔμπροσθεν
<span class="lb" data-page="17b.436" data-line="4" id="l17b.436.4"></span>εἴρηται καὶ περὶ ἐκείνης δηλονότι καὶ περὶ τῆς κρίσεως.
<span class="lb" data-page="17b.436" data-line="5" id="l17b.436.5"></span>ἐν ταῖς ἀκμαῖς γὰρ τοὐπίπαν αἱ κρίσεις.
</p>
<span class="lb rule" data-page="17b.436" data-line="6" id="l17b.436.6"></span>
          </article>

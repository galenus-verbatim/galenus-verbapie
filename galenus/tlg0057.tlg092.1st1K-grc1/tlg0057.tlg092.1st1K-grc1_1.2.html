<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.2">
<span class="pb page1" data-page="17b.356" id="p17b.356"></span>
<span class="milestone ed1page page1" data-n="5.221" data-unit="ed1page" id="ed1page.5.221"></span>
<span class="milestone ed2page page1" data-n="9.5" data-unit="ed2page" id="ed2page.9.5"></span>
<span class="lb head" data-page="17b.356" data-line="15" id="l17b.356.15"></span>
            <blockquote class="quote lemma">
<span class="lb" data-page="17b.356" data-line="16" id="l17b.356.16"></span>Ἐν τῇσι ταραχῇσι τῆς κοιλίης καὶ τοῖσιν ἐμέτοισι τοῖσιν
<span class="lb" data-page="17b.356" data-line="17" id="l17b.356.17"></span>αὐτομάτως γινομένοισιν ἢν μὲν οἶα δεῖ καθαίρεσθαι καθαίρωνται,
<span class="pb" data-page="17b.357" id="p17b.357"></span>
<span class="lb" data-page="17b.357" data-line="1" id="l17b.357.1"></span>ξυμφέρει τε καὶ εὐφόρως φέρουσιν, ἢν δὲ μὴ,
<span class="lb" data-page="17b.357" data-line="2" id="l17b.357.2"></span>τοὐναντίον. οὕτω δὲ καὶ ἡ κενεαγγείη ἢν μὲν οἵην δεῖ
<span class="lb" data-page="17b.357" data-line="3" id="l17b.357.3"></span>γίγνεσθαι, γίγνηται, ξυμφέρει τε καὶ εὐφόρως φέρουσιν,
<span class="lb" data-page="17b.357" data-line="4" id="l17b.357.4"></span>ἢν δὲ μὴ τοὐναντίον. ἐπιβλέπειν οὖν δεῖ καὶ χώρην καὶ
<span class="lb" data-page="17b.357" data-line="5" id="l17b.357.5"></span>ὥρην καὶ ἡλικίην καὶ νούσους ἐν ᾗσι δεῖ ἢ οὔ.
</blockquote>
<span class="lb rule" data-page="17b.357" data-line="6" id="l17b.357.6"></span>
            <p>
<span class="lb" data-page="17b.357" data-line="7" id="l17b.357.7"></span>Οὐ περὶ ποσότητος αὐτῷ τῶν κενουμένων ἐστὶν ὁ λόγος,
<span class="lb" data-page="17b.357" data-line="8" id="l17b.357.8"></span>ὥς τινες ᾠήθησαν, ἀλλὰ περὶ τῆς <span class="milestone ed2page" data-n="9.6" data-unit="ed2page" id="ed2page.9.6"></span>ποιότητος μόνης,
<span class="lb" data-page="17b.357" data-line="9" id="l17b.357.9"></span>ὡς δηλοῖ σαφῶς ἑκάτερον τῶν ὀνομάτων, τό τε οἷα καὶ
<span class="lb" data-page="17b.357" data-line="10" id="l17b.357.10"></span>τὸ οἵη. ἐπὶ μὲν γὰρ τῶν αὐτομάτως γινομένων κενώσεων
<span class="lb" data-page="17b.357" data-line="11" id="l17b.357.11"></span>προσεῖπεν ἢν μὲν οἷα δεῖ καθαίρεσθαι καθαίρωνται, ξυμφέρει
<span class="lb" data-page="17b.357" data-line="12" id="l17b.357.12"></span>τε καὶ εὐφόρως φέρουσιν· ἐπὶ δὲ τῶν ὑπὸ τοῦ ἰατροῦ,
<span class="lb" data-page="17b.357" data-line="13" id="l17b.357.13"></span>ἢν μὲν οἶα δεῖ γίγνεσθαι, γίγνηται. καίτοι δυνάμενος
<span class="lb" data-page="17b.357" data-line="14" id="l17b.357.14"></span>εἰπεῖν, ἢν μὲν ὅσα δεῖ καθαίρεσθαι καθαίρηται, καὶ πάλιν
<span class="lb" data-page="17b.357" data-line="15" id="l17b.357.15"></span>εἰ ἢν μὲν ὅσα δεῖ γίγνεσθαι γίγνηται. δηλοῦται δὲ τοῦτο
<span class="lb" data-page="17b.357" data-line="16" id="l17b.357.16"></span>καὶ διὰ τοῦ καθαίρεσθαι ῥήματος. οὐ γὰρ ἁπλῶς εἶπεν
<span class="lb" data-page="17b.357" data-line="17" id="l17b.357.17"></span>ἢν μὲν οἷα δεῖ κενοῦσθαι, ἀλλὰ ἢν μὲν οἷα δεῖ καθαίρεσθαι
<span class="pb" data-page="17b.358" id="p17b.358"></span>
<span class="lb" data-page="17b.358" data-line="1" id="l17b.358.1"></span>ἔφη. καθάρσις δέ ἐστιν ἡ τῶν λυπούντων κατὰ ποιότητα
<span class="lb" data-page="17b.358" data-line="2" id="l17b.358.2"></span>κένωσις. ἔν γε δὴ τούτοις ἁμαρτάνουσιν οἱ πλεῖστοι
<span class="lb" data-page="17b.358" data-line="3" id="l17b.358.3"></span>τῶν ἐξηγητῶν, οὐ συνιέντες οὔτε τῶν φωνῶν οὔτε τῆς γνώμης
<span class="lb" data-page="17b.358" data-line="4" id="l17b.358.4"></span>τἀνδρός. ἔτι δὲ μᾶλλον ἐπειδὰν τὸ τῆς κενεαγγείας
<span class="lb" data-page="17b.358" data-line="5" id="l17b.358.5"></span>ὄνομα τινὲς μὲν ἐπὶ τῆς ἀσιτίας, τινὲς δὲ ἐπὶ τῆς φλεβοτομίας
<span class="lb" data-page="17b.358" data-line="6" id="l17b.358.6"></span>ἀκούωσιν. ὁ γὰρ Ἱπποκράτης ἅπασαν κένωσιν ὀνομάζει
<span class="lb" data-page="17b.358" data-line="7" id="l17b.358.7"></span>κενεαγγείαν ἀπὸ τοῦ συμβεβηκότος, ἐπειδὴ κενὰ τὰ ἀγγεῖα
<span class="lb" data-page="17b.358" data-line="8" id="l17b.358.8"></span>συμβαίνει γίνεσθαι κατὰ πάσας τὰς κενώσεις. ὁ μὲν
<span class="lb" data-page="17b.358" data-line="9" id="l17b.358.9"></span>δὴ λόγος αὐτῷ νῦν ἐστι περὶ ποιότητος τῶν κενουμένων.
<span class="lb" data-page="17b.358" data-line="10" id="l17b.358.10"></span>ὥσπερ δὲ παρακελεύεται διὰ παντὸς ὅσα καλῶς ὑπὸ τῆς
<span class="lb" data-page="17b.358" data-line="11" id="l17b.358.11"></span>φύσεως γίγνεται ταῦτα μιμεῖσθαι τὸν ἰατρὸν, οὕτω καὶ
<span class="lb" data-page="17b.358" data-line="12" id="l17b.358.12"></span>νῦν ἐποίησε τῶν περὶ τῶν αὐτομάτων κενώσεων προτάξας
<span class="lb" data-page="17b.358" data-line="13" id="l17b.358.13"></span>λόγον, ἐν αἷς ὅταν μὲν οἷα δεῖ κενῶνται, τουτέστι τὰ λυποῦντα
<span class="lb" data-page="17b.358" data-line="14" id="l17b.358.14"></span>ξυμφέρει τε καὶ εὐφόρως φέρουσιν. εἰ δὲ ἄλλων
<span class="lb" data-page="17b.358" data-line="15" id="l17b.358.15"></span>τινῶν ἡ κένωσις γένηται καὶ μὴ τῶν λυπούντων, τὸ ἐναντίον
<span class="lb" data-page="17b.358" data-line="16" id="l17b.358.16"></span>οὔτε συμφέρει καὶ δυσφοροῦσιν οἱ κάμνοντες. οὕτως
<span class="lb" data-page="17b.358" data-line="17" id="l17b.358.17"></span>οὖν εἰ καὶ ὑπὸ τοῦ ἰατροῦ κένωσίς τις ἐπιτηδεύοιτο, τῶν
<span class="lb" data-page="17b.358" data-line="18" id="l17b.358.18"></span>λυπούντων αὕτη γιγνέσθω, καθάπερ καὶ ἐν ἄλλοις παρακελεύεται
<span class="pb" data-page="17b.359" id="p17b.359"></span>
<span class="lb" data-page="17b.359" data-line="1" id="l17b.359.1"></span>τὸν λυποῦντα συμβουλεύων κενοῦν χυμὸν καὶ μὴ ἄλλον
<span class="lb" data-page="17b.359" data-line="2" id="l17b.359.2"></span>τινὰ πρὸ αὐτοῦ. φλέγματος μὲν οὖν πλεονάζοντος τοῦτο
<span class="lb" data-page="17b.359" data-line="3" id="l17b.359.3"></span>κενωτέον ἂν εἴη παντὶ τρόπῳ. χολῆς δὲ ξανθῆς εἴτε μελαίνης
<span class="lb" data-page="17b.359" data-line="4" id="l17b.359.4"></span>ἐνοχλούσης ἀφεκτέον μὲν τοῦ φλέγματος, τὴν λυποῦσαν
<span class="lb" data-page="17b.359" data-line="5" id="l17b.359.5"></span>δὲ χολὴν κενωτέον. οὕτω δὲ κᾂν αἱματικὸν ᾖ τὸ
<span class="lb" data-page="17b.359" data-line="6" id="l17b.359.6"></span>πλεονάζον, αἵματος τὸ ποιητέον τὴν κένωσιν καὶ δὴ καὶ
<span class="lb" data-page="17b.359" data-line="7" id="l17b.359.7"></span>εἰ ὀῤῥὸς αἵματος ἐκείνου. τεκμαίρεσθαι δὲ δεῖ τὸν πλεονάζοντα
<span class="lb" data-page="17b.359" data-line="8" id="l17b.359.8"></span>χυμὸν τῇ χρόᾳ, πλὴν εἴ τινες ὑποχωρήσαιεν εἰς τὸ
<span class="lb" data-page="17b.359" data-line="9" id="l17b.359.9"></span>βάθος τοῦ σώματος. τὸ γὰρ χρῶμα τῶν χυμῶν ἐοικὸς
<span class="lb" data-page="17b.359" data-line="10" id="l17b.359.10"></span>ἀνθέων ὁκόσων μὴ ἄμπωτίς ἐστιν. ἐπὶ τούτων οὖν μάλιστα
<span class="lb" data-page="17b.359" data-line="11" id="l17b.359.11"></span>τῶν ὑπονοστησάντων καὶ μὴ κεχυμένων ὁμαλῶς εἰς ὅλον
<span class="lb" data-page="17b.359" data-line="12" id="l17b.359.12"></span>τὸ σῶμα, προσεπιβλέπειν δεῖ ὥρην καὶ χώρην καὶ ἡλικίην
<span class="lb" data-page="17b.359" data-line="13" id="l17b.359.13"></span>καὶ νούσους ἐν ᾗσι δεῖ ἢ οὔ· τουτέστιν ἐν αἷς προσῆκεν ἢ μὴ
<span class="lb" data-page="17b.359" data-line="14" id="l17b.359.14"></span>τοιοῦδέ τινος ἢ τοιοῦδε χυμοῦ ποιεῖσθαι τὴν κένωσιν. ἔχει
<span class="lb" data-page="17b.359" data-line="15" id="l17b.359.15"></span>μὲν γὰρ καὶ αὐτὸς ἕκαστος τῶν πλεοναζόντων ἐν τῷ σώματι
<span class="lb" data-page="17b.359" data-line="16" id="l17b.359.16"></span>χυμῶν ἴδια γνωρίσματα, περὶ ὧν ἐπὶ πλέον ἐν τοῖς ἑξῆς
<span class="lb" data-page="17b.359" data-line="17" id="l17b.359.17"></span>ἐροῦμεν, οὐ μὴν ἀλλὰ καὶ πρὸς τὴν τελείαν διάγνωσιν ἐπιβλέπειν
<span class="lb" data-page="17b.359" data-line="18" id="l17b.359.18"></span>χρὴ καὶ τὴν ἐνεστῶσαν ὥραν τοῦ ἔτους καὶ τὸ χωρίον ﻿
<span class="pb" data-page="17b.360" id="p17b.360"></span>
<span class="lb" data-page="17b.360" data-line="1" id="l17b.360.1"></span>ἐν ᾦ νοσοῦσιν οἱ κάμνοντες καὶ τὴν ἡλικίαν αὐτῶν καὶ
<span class="lb" data-page="17b.360" data-line="2" id="l17b.360.2"></span>τὴν ἰδέαν τῆς νόσου. ἔστω γὰρ, εἰ οὕτως ἔτυχε, χολῆς
<span class="lb" data-page="17b.360" data-line="3" id="l17b.360.3"></span>ξανθῆς ἐν τῷ σώματι πλεονεκτούσης γνωρίσματα, συνεπιβλέπειν
<span class="lb" data-page="17b.360" data-line="4" id="l17b.360.4"></span>αὐτῇ δεήσει καὶ εἰ ὥρα θερινὴ καὶ εἰ τὸ χωρίον
<span class="lb" data-page="17b.360" data-line="5" id="l17b.360.5"></span>θερμὸν καὶ εἰ ὁ κάμνων ἀκμάζων. οὕτω δὲ καὶ ἐπὶ τοῦ
<span class="lb" data-page="17b.360" data-line="6" id="l17b.360.6"></span>φλέγματος, εἰ χειμὼν εἴη, εἰ τὸ χωρίον ψυχρὸν, εἰ πρεσβύτης
<span class="lb" data-page="17b.360" data-line="7" id="l17b.360.7"></span>ὁ ἄνθρωπος· ἀλλὰ καὶ πρὸς τούτοις ἅπασιν, αὐτὸ τὸ
<span class="lb" data-page="17b.360" data-line="8" id="l17b.360.8"></span>εἶδος τῆς νόσου ἐπιβλεπτέον, οἶον ὅτι τριταῖος μὲν, εἰ οὕτως
<span class="lb" data-page="17b.360" data-line="9" id="l17b.360.9"></span>ἔτυχεν, ὑπὸ τῆς ξανθῆς χολῆς ἐπικρατούσης γίνεται,
<span class="lb" data-page="17b.360" data-line="10" id="l17b.360.10"></span><span class="milestone ed2page" data-n="9.7" data-unit="ed2page" id="ed2page.9.7"></span>τεταρταῖος δ’ ὑπὸ τῆς μελαίνης, ἀμφημερινὸς δὲ ὑπὸ
<span class="lb" data-page="17b.360" data-line="11" id="l17b.360.11"></span>τοῦ φλέγματος, καὶ καρκίνος μὲν ὑπὸ τῆς μελαίνης χολῆς,
<span class="lb" data-page="17b.360" data-line="12" id="l17b.360.12"></span>ἐρυσίπελας δὲ ὑπὸ τῆς <span class="milestone ed1page" data-n="5.222" data-unit="ed1page" id="ed1page.5.222"></span>ξανθῆς, τῶν τ’ ἄλλων νοσημάτων
<span class="lb" data-page="17b.360" data-line="13" id="l17b.360.13"></span>ὡσαύτως ἕκαστον. ἐὰν γὰρ ταῦτα πάντα διορισώμεθα,
<span class="lb" data-page="17b.360" data-line="14" id="l17b.360.14"></span>βεβαιότερον ἐπὶ τὴν τοῦ λυποῦντος χυμοῦ κένωσιν
<span class="lb" data-page="17b.360" data-line="15" id="l17b.360.15"></span>ἀφιξόμεθα. πάντων οὖν ἀτοπώτατοι τῶν ἐξηγητῶν εἰσιν
<span class="lb" data-page="17b.360" data-line="16" id="l17b.360.16"></span>οἱ νομίζοντες τὸν λόγον αὐτῷ ὑπὲρ ἀσιτίας γίνεσθαι μόνης
<span class="lb" data-page="17b.360" data-line="17" id="l17b.360.17"></span>τῆς ἐν τοῖς πυρετοῖς. οὔτε γὰρ αὐτὸς ὠνόμασε πυρετοὺς ὅ
<span class="lb" data-page="17b.360" data-line="18" id="l17b.360.18"></span>τε λόγος ἐπὶ πάντων ἐστὶ καθόλου τῶν παρὰ φύσιν, ἐκδιδάσκων
<span class="pb" data-page="17b.361" id="p17b.361"></span>
<span class="lb" data-page="17b.361" data-line="1" id="l17b.361.1"></span>ἡμῶν σκοποὺς, οἶς προσέχοντας εὑρίσκειν προσήκει
<span class="lb" data-page="17b.361" data-line="2" id="l17b.361.2"></span>τὸ ποιὸν τῆς κενώσεως, οὐ τὸ ποσόν. ὁ γὰρ ἐφεξῆς ἀφορισμὸς
<span class="lb" data-page="17b.361" data-line="3" id="l17b.361.3"></span>ὑπὲρ τοῦ ποσοῦ διαλέγεται. κατὰ τίνα δὲ καιρὸν
<span class="lb" data-page="17b.361" data-line="4" id="l17b.361.4"></span>τοῦ νοσήματος ἐπιχειρεῖν δεῖ τῇ κενώσει καὶ τίνι τρόπῳ
<span class="lb" data-page="17b.361" data-line="5" id="l17b.361.5"></span>ποιητέον αὐτὴν ἐν ἄλλοις ἀφορισμοῖς ἑξῆς ἐρεῖ. ὅθεν οὐδ’
<span class="lb" data-page="17b.361" data-line="6" id="l17b.361.6"></span>ἐμοὶ νῦν ἀναγκαῖόν ἐστι λέγειν περὶ αὐτῶν. οὕτω γὰρ ἂν
<span class="lb" data-page="17b.361" data-line="7" id="l17b.361.7"></span>οὐδὲν μὲν εἴην σοφώτερος διδάσκων, εἰς μῆκος δὲ λόγων οὐκ
<span class="lb" data-page="17b.361" data-line="8" id="l17b.361.8"></span>ἀναγκαῖον ἐκτείνων τὰ ὑπομνήματα.
</p>
<span class="lb rule" data-page="17b.361" data-line="9" id="l17b.361.9"></span>
          </article>

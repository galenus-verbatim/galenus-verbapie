<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.20">
<span class="pb page1" data-page="17b.436" id="p17b.436"></span>
<span class="milestone ed1page page1" data-n="5.233" data-unit="ed1page" id="ed1page.5.233"></span>
<span class="milestone ed2page page1" data-n="9.36" data-unit="ed2page" id="ed2page.9.36"></span>
<span class="lb head" data-page="17b.436" data-line="7" id="l17b.436.7"></span>
            <blockquote class="quote lemma">
<span class="lb" data-page="17b.436" data-line="8" id="l17b.436.8"></span>Τὰ κρινόμενα καὶ τὰ κεκριμένα ἀρτίως μὴ κινεῖν μηδὲ
<span class="lb" data-page="17b.436" data-line="9" id="l17b.436.9"></span>νεωτεροποιέειν μήτε φαρμακίῃσι μήτ’ ἄλλοισιν ἐρεθιμοῖσι
<span class="lb" data-page="17b.436" data-line="10" id="l17b.436.10"></span>χρῆσθαι, ἀλλ’ ἐᾷν.
</blockquote>
<span class="lb rule" data-page="17b.436" data-line="11" id="l17b.436.11"></span>
            <p>
<span class="lb" data-page="17b.436" data-line="12" id="l17b.436.12"></span><span class="milestone ed2page" data-n="9.37" data-unit="ed2page" id="ed2page.9.37"></span>Τὸν περὶ διαίτης συμπληρώσας λόγον ἐφ’ ἕτερον
<span class="lb" data-page="17b.436" data-line="13" id="l17b.436.13"></span>μεταβαίνει κεφάλαιον, ἐν ᾧ διδάσκει πότε μὲν ἐπιτρεπτέον
<span class="lb" data-page="17b.436" data-line="14" id="l17b.436.14"></span>ἐστὶ τῇ φύσει τὸ πᾶν αὐτῇ περὶ τὸν νοσοῦντα διαπράττεσθαι,
<span class="lb" data-page="17b.436" data-line="15" id="l17b.436.15"></span>μηδὲν ἡμῶν ἄλλο διαπραγματευομένων, ὅ τι μὴ
<span class="lb" data-page="17b.436" data-line="16" id="l17b.436.16"></span>τὸ κατὰ τὴν δίαιταν, πότε δὲ οὐ μόνον τῇ φύσει τὸ πᾶν
<span class="pb" data-page="17b.437" id="p17b.437"></span>
<span class="lb" data-page="17b.437" data-line="1" id="l17b.437.1"></span>ἐπιτρεπτέον, ἀλλά τι καὶ αὐτοὺς πραγματεύεσθαι. ἔνθα μὲν
<span class="lb" data-page="17b.437" data-line="2" id="l17b.437.2"></span>οὖν, φησὶν, ἤτοι γέγονεν ἤδη τελεία ἡ κρίσις ἢ γίνεται, τῇ
<span class="lb" data-page="17b.437" data-line="3" id="l17b.437.3"></span>φύσει τὸ πᾶν ἐπιτρέπειν χρὴ καὶ μηδὲν αὐτοὺς νεωτεροποιεῖν,
<span class="lb" data-page="17b.437" data-line="4" id="l17b.437.4"></span>ἔνθα δ’ ἐλλιπῶς κρίνεται, τὸ λεῖπον αὐτοὺς προστιθέναι.
<span class="lb" data-page="17b.437" data-line="5" id="l17b.437.5"></span>τοῦτο δ’ ἔλεγε κἀν τῷ περὶ χυμῶν κατὰ τήνδε
<span class="lb" data-page="17b.437" data-line="6" id="l17b.437.6"></span>τὴν λέξιν. τὰ κρινόμενα ἀπαρτὶ μὴ κινεῖν μήτε φαρμακίῃσι
<span class="lb" data-page="17b.437" data-line="7" id="l17b.437.7"></span>μήτε ἄλλοισιν ἐρεθισμοῖσι νεωτεροποιεῖν. ὅπερ γὰρ
<span class="lb" data-page="17b.437" data-line="8" id="l17b.437.8"></span>ἀρτίως ἐν τοῖς ἀφορισμοῖς ἔφη, τοῦτο ἐν ἐκείνῳ τῷ βιβλίῳ
<span class="lb" data-page="17b.437" data-line="9" id="l17b.437.9"></span>μεταβαλὼν ἀπαρτὶ ὠνόμασεν. ἔστι δὲ καὶ παρὰ τοῖς ἄλλοις
<span class="lb" data-page="17b.437" data-line="10" id="l17b.437.10"></span>παλαιοῖς τοὔνομα τὸ ἀπαρτὶ κατὰ τούτου τοῦ σημαινομένου
<span class="lb" data-page="17b.437" data-line="11" id="l17b.437.11"></span>τοῦ ἀπηρτισμένως καὶ ὁλοκλήρως καὶ ἀνελλιπῶς,
<span class="lb" data-page="17b.437" data-line="12" id="l17b.437.12"></span>ὅπερ αὐτὸ καὶ τὸ ἀπαρτίως νῦν σημαίνει. οὐ γὰρ δὴ τό
<span class="lb" data-page="17b.437" data-line="13" id="l17b.437.13"></span>γε ἐν ἀρτίαις ἡμέραις, ψεῦδος γὰρ δὴ τοῦτο ἐναργῶς, εἴ
<span class="lb" data-page="17b.437" data-line="14" id="l17b.437.14"></span>τις ἐν ἀρτίαις ἡμέραις ἢ ἐκρίθη ἢ κρίνεται, μηδὲν ἐπὶ τούτων
<span class="lb" data-page="17b.437" data-line="15" id="l17b.437.15"></span>νεωτεροποιεῖν. οὐ μὴν οὐδὲ τὸ πρὸ ὀλίγου δηλοῖ τὸ
<span class="lb" data-page="17b.437" data-line="16" id="l17b.437.16"></span>ἀρτίως ἐν ταύτῃ τῇ ῥήσει. δῆλον δὲ μάλιστα μὲν ἐκ τοῦ
<span class="lb" data-page="17b.437" data-line="17" id="l17b.437.17"></span>ῥητοῦ τοῦ ἐπιφερομένου, οὐ γὰρ εἶπεν ἁπλῶς τὰ κεκριμένα
<span class="pb" data-page="17b.438" id="p17b.438"></span>
<span class="lb" data-page="17b.438" data-line="1" id="l17b.438.1"></span>ἀρτίως, ἀλλὰ τὰ κρινόμενα καὶ τὰ κεκριμένα. τούτων δὲ
<span class="lb" data-page="17b.438" data-line="2" id="l17b.438.2"></span>τὰ κεκριμένα τάχα ἂν ὁμολογήσειε τῷ ἀρτίως. τὰ δὲ κρινόμενα
<span class="lb" data-page="17b.438" data-line="3" id="l17b.438.3"></span>κατ’ οὐδένα τρόπον, ἀλλὰ κἀξ αὐτῆς τῶν πραγμάτων
<span class="lb" data-page="17b.438" data-line="4" id="l17b.438.4"></span>τῆς ἀληθείας δῆλον. οὐ δήπου γὰρ εἴτε τι πρὸ ὀλίγου
<span class="lb" data-page="17b.438" data-line="5" id="l17b.438.5"></span>κέκριται, τοῦτο οὐ χρὴ νεωτεροποιεῖν, ἀλλ’ εἰ μὲν τελέως
<span class="lb" data-page="17b.438" data-line="6" id="l17b.438.6"></span>τε καὶ ἀνελλιπῶς καὶ ὁλοκλήρως, ἀληθὲς ἂν εἴη τὸ λεγόμενον,
<span class="lb" data-page="17b.438" data-line="7" id="l17b.438.7"></span>εἰ δ’ ἐλλιπῶς κατά τι, τὸ λεῖπον αὐτῶν χρὴ προσθεῖναι.
<span class="lb" data-page="17b.438" data-line="8" id="l17b.438.8"></span>τὰ γὰρ μετὰ <span class="milestone ed1page" data-n="5.234" data-unit="ed1page" id="ed1page.5.234"></span>κρίσιν ὑπολειπόμενα ὑποστροφὰς
<span class="lb" data-page="17b.438" data-line="9" id="l17b.438.9"></span>ποιεῖ, τίς οὖν ἐστιν ἡ τελεία καὶ ἀνελλιπὴς κρίσις, ἢ δῆλον
<span class="lb" data-page="17b.438" data-line="10" id="l17b.438.10"></span>ὅτι καθ’ ἣν πάντα καλῶς γίγνεται καὶ μηδὲ εἶς ἀριθμὸς
<span class="lb" data-page="17b.438" data-line="11" id="l17b.438.11"></span>ἐλλείπεται τῶν κριτικῶν; πρῶτον μὲν γὰρ ἀμείνων ἡ κατὰ
<span class="lb" data-page="17b.438" data-line="12" id="l17b.438.12"></span>κένωσιν τῆς κατ’ ἀπόστημα, εἶτα ἡ κατὰ τὸν λυποῦντα
<span class="lb" data-page="17b.438" data-line="13" id="l17b.438.13"></span>καὶ πλεονάζοντα χυμὸν τῆς ἄλλον τινὰ κενούσης, καὶ τρίτον
<span class="lb" data-page="17b.438" data-line="14" id="l17b.438.14"></span>ἡ κατ’ ἴξιν τῆς μή. κατ’ ἴξιν δὲ αὐτὸς ὀνομάζει τὸ κατ’
<span class="lb" data-page="17b.438" data-line="15" id="l17b.438.15"></span>εὐθυωρίαν. ἐπὶ ταύταις ἡ μετ’ εὐφορίας, εἶθ’ ἡ μετὰ πέψεως
<span class="lb" data-page="17b.438" data-line="16" id="l17b.438.16"></span>ἐν ἡμέρᾳ κρισίμῳ. ταῦτα γὰρ πάντα χρὴ παρεῖναι
<span class="pb" data-page="17b.439" id="p17b.439"></span>
<span class="lb" data-page="17b.439" data-line="1" id="l17b.439.1"></span>τῇ τελείᾳ κρίσει. ἀπόντος δ’ αὐτῶν τινος ἢ καὶ πλειόνων,
<span class="lb" data-page="17b.439" data-line="2" id="l17b.439.2"></span>οὐκ ἀκριβὴς οὐδ’ ἀπηρτισμένη κρίσις ἂν εἴη.
</p>
<span class="lb rule" data-page="17b.439" data-line="3" id="l17b.439.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.21">
<span class="pb page1" data-page="17b.439" id="p17b.439"></span>
<span class="milestone ed1page page1" data-n="5.234" data-unit="ed1page" id="ed1page.5.234"></span>
<span class="milestone ed2page page1" data-n="9.37" data-unit="ed2page" id="ed2page.9.37"></span>
<span class="lb head" data-page="17b.439" data-line="4" id="l17b.439.4"></span>
            <blockquote class="quote lemma">
<span class="lb" data-page="17b.439" data-line="5" id="l17b.439.5"></span><span class="milestone ed2page" data-n="9.38" data-unit="ed2page" id="ed2page.9.38"></span>Ἃ δεῖ ἄγειν, ταύτῃ ἄγειν ὅκου ἂν μάλιστα ῥέπῃ ἡ
<span class="lb" data-page="17b.439" data-line="6" id="l17b.439.6"></span>φύσις, διὰ τῶν ξυμφερόντων χωρίων.
</blockquote>
<span class="lb rule" data-page="17b.439" data-line="7" id="l17b.439.7"></span>
            <p>
<span class="lb" data-page="17b.439" data-line="8" id="l17b.439.8"></span>Τίνα δή ποτε ἃ δεῖ ἄγειν; δηλονότι τὰ μήτε κρινόμενα
<span class="lb" data-page="17b.439" data-line="9" id="l17b.439.9"></span>μήτε κεκριμένα ἀρτίως. ταῦτα οὖν διὰ τίνος ἐκκενοῦν χρὴ
<span class="lb" data-page="17b.439" data-line="10" id="l17b.439.10"></span>μορίου διδάσκει, σκοπὸν ἡμῖν διδοὺς διττὸν, αὐτήν τε τοῦ
<span class="lb" data-page="17b.439" data-line="11" id="l17b.439.11"></span>μορίου τὴν φύσιν καὶ τὴν ῥοπὴν τοῦ χυμοῦ. ὅπως γὰρ
<span class="lb" data-page="17b.439" data-line="12" id="l17b.439.12"></span>ἂν, φησὶ, ῥέπῃ διὰ τῶν ξυμφερόντων χωρίων, ταύτῃ ἄγειν.
<span class="lb" data-page="17b.439" data-line="13" id="l17b.439.13"></span>ξυμφέροντα δ’ ἐστὶ χωρία κενώσεσιν, ἔντερά τε καὶ γαστὴρ
<span class="lb" data-page="17b.439" data-line="14" id="l17b.439.14"></span>καὶ κύστις καὶ μήτρα καὶ σύμπαν τὸ δέρμα, τῆς πρὸς τούτοις
<span class="lb" data-page="17b.439" data-line="15" id="l17b.439.15"></span>αἵ θ’ ὑπερῶαί τε καὶ ῥῖνες, ὅταν ἤτοι τὸν ἐγκέφαλον
<span class="lb" data-page="17b.439" data-line="16" id="l17b.439.16"></span>ἐκκαθαίρωμεν ἢ καθ’ αἱμοῤῥαγίαν ἡ κρίσις γίνεται καὶ μάλιστα
<span class="lb" data-page="17b.439" data-line="17" id="l17b.439.17"></span>εἰ κατ’ ἴξιν, ὅπερ ἐστὶ κατ’ εὐθὺ τοῦ πεπονθότος ﻿
<span class="pb" data-page="17b.440" id="p17b.440"></span>
<span class="lb" data-page="17b.440" data-line="1" id="l17b.440.1"></span>μορίου. τὰ γὰρ ἀνάπαλιν αἱμοῤῥαγέοντα κακὸν, ὡς ἀσύμφορα
<span class="lb" data-page="17b.440" data-line="2" id="l17b.440.2"></span>δὲ χωρία αἱ ῥοπαὶ τῶν λυπούντων χυμῶν γίνονται,
<span class="lb" data-page="17b.440" data-line="3" id="l17b.440.3"></span>ὅταν ἤτοι κύρια ταῦτα τὴν φύσιν ὑπάρχει καὶ μείζων ἡ ἐξ
<span class="lb" data-page="17b.440" data-line="4" id="l17b.440.4"></span>αὐτῶν ἔσεσθαι βλάβη μέλλει, τῆς τοῦ κρινομένου νοσήματος
<span class="lb" data-page="17b.440" data-line="5" id="l17b.440.5"></span>ἀξίας ἢ ὅταν μηδεμίαν ἔκκρισιν ἔχῃ. παραδείγματος
<span class="lb" data-page="17b.440" data-line="6" id="l17b.440.6"></span>δ’ ἕνεκα τῶν καθ’ ἧπαρ λυπούντων χυμῶν ἐκκενοῦσθαι
<span class="lb" data-page="17b.440" data-line="7" id="l17b.440.7"></span>χρῃζόντων ἐπιτήδειοι ῥοπαὶ διτταὶ, ἡ μὲν ἑτέρα κατὰ τὴν
<span class="lb" data-page="17b.440" data-line="8" id="l17b.440.8"></span>γαστέρα καὶ ταύτης αὐτῆς βελτίων ἡ κάτω τῆς δι’ ἐμέτων,
<span class="lb" data-page="17b.440" data-line="9" id="l17b.440.9"></span>ἡ δ’ ἑτέρα τῶν κατὰ νεφρούς τε καὶ κύστιν, οὐ μὴν ἥ γε
<span class="lb" data-page="17b.440" data-line="10" id="l17b.440.10"></span>εἰς πνεύμονα καὶ θώρακα καὶ καρδίαν ἀγαθή προσέχειν
<span class="lb" data-page="17b.440" data-line="11" id="l17b.440.11"></span>οὖν χρὴ τὸν ἰατρὸν τῇ ῥοπῇ τῆς φύσεως, εἴτ’ ἐπιτηδείως
<span class="lb" data-page="17b.440" data-line="12" id="l17b.440.12"></span>μὲν γενομένης ὑπηρετεῖν τε ἅμα καὶ συνεργεῖν εἴτ’ ἐναντίως
<span class="lb" data-page="17b.440" data-line="13" id="l17b.440.13"></span>τε ἅμα καὶ βλαβερῶς γίγνοιτο, κωλύειν τε ἅμα καὶ
<span class="lb" data-page="17b.440" data-line="14" id="l17b.440.14"></span>μετάγειν καὶ ἀντισπᾷν.
</p>
<span class="lb rule" data-page="17b.440" data-line="15" id="l17b.440.15"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.23">
<span class="pb page1" data-page="17b.443" id="p17b.443"></span>
<span class="milestone ed1page page1" data-n="5.234" data-unit="ed1page" id="ed1page.5.234"></span>
<span class="milestone ed2page page1" data-n="9.39" data-unit="ed2page" id="ed2page.9.39"></span>
<span class="lb head" data-page="17b.443" data-line="6" id="l17b.443.6"></span>
            <blockquote class="quote lemma">
<span class="lb" data-page="17b.443" data-line="7" id="l17b.443.7"></span>Τὰ χωρέοντα μὴ τῷ πλήθει τεκμαίρεσθαι, ἀλλ’ ὡς ἂν χωρέῃ
<span class="lb" data-page="17b.443" data-line="8" id="l17b.443.8"></span>οἷα δεῖ καὶ φέρει εὐφόρως καὶ ὅκου δεῖ μέχρι λειποθυμίης
<span class="lb" data-page="17b.443" data-line="9" id="l17b.443.9"></span>ἄγειν καὶ τοῦτο ποιεῖν, ἢν ἐξαρκέσῃ ὁ νοσέων.
</blockquote>
<span class="lb rule" data-page="17b.443" data-line="10" id="l17b.443.10"></span>
            <p>
<span class="lb" data-page="17b.443" data-line="11" id="l17b.443.11"></span><span class="milestone ed2page" data-n="9.40" data-unit="ed2page" id="ed2page.9.40"></span>Εἴθ’ ὑπὸ φύσεως εἴθ’ ὑφ’ ἡμῶν ἡ κένωσις
<span class="lb" data-page="17b.443" data-line="12" id="l17b.443.12"></span>γίνοιτο, χρὴ πάντως ὡρίσθαι τι μέτρον αὐτῆς· ὡς γὰρ τὴν
<span class="lb" data-page="17b.443" data-line="13" id="l17b.443.13"></span>ποιότητα κατὰ τὸν λυποῦντα χρὴ κενοῦσθαι χυμὸν, οὕτω
<span class="lb" data-page="17b.443" data-line="14" id="l17b.443.14"></span>δηλονότι καὶ τὴν ποσότητα τῷ πλήθει τοῦ λυποῦντος ἁρμόττειν.
<span class="lb" data-page="17b.443" data-line="15" id="l17b.443.15"></span>ἀλλὰ τῆς μὲν ποιότητος τὰς διαγνώσεις ἔμπροσθεν
<span class="lb" data-page="17b.443" data-line="16" id="l17b.443.16"></span>εἴπομεν, ἡνίκα τὸν ἀφορισμὸν ἐξηγούμεθα, οὗ ἡ ἀρχὴ, ἐν
<span class="lb" data-page="17b.443" data-line="17" id="l17b.443.17"></span>τῇσι ταραχῇσι τῆς κοιλίας καὶ τοῖσιν ἐμέτοισι. ποσότητος
<span class="pb" data-page="17b.444" id="p17b.444"></span>
<span class="lb" data-page="17b.444" data-line="1" id="l17b.444.1"></span>δ’ οὐδὲν τοιοῦτον ἔχομεν εἰπεῖν γνώρισμα. διὰ τοῦτ’ οὖν
<span class="lb" data-page="17b.444" data-line="2" id="l17b.444.2"></span>ἐπ’ αὐτῆς ἔδωκεν ὁ Ἱπποκράτης ἡμῖν κριτήριον τὴν εὐφορίαν.
<span class="lb" data-page="17b.444" data-line="3" id="l17b.444.3"></span>εἰ μὲν γὰρ τὸ πλεονάζειν ἐκκενοῖτο, κουφότερον ἑαυτοῦ
<span class="lb" data-page="17b.444" data-line="4" id="l17b.444.4"></span>τὸν κάμνοντα καὶ εὐφορώτερον ἀνάγκη γίνεσθαι. εἰ δέ
<span class="lb" data-page="17b.444" data-line="5" id="l17b.444.5"></span>τι καὶ τῶν κατὰ φύσιν ἐκκρίνοιτο, καταλύεσθαί τε καὶ ἀῤῥωστεῖν
<span class="lb" data-page="17b.444" data-line="6" id="l17b.444.6"></span>αὐτοῦ τὴν δύναμιν αἰσθάνεσθαί τε δυσφορίας, ὥστε
<span class="lb" data-page="17b.444" data-line="7" id="l17b.444.7"></span>μὴ τῇ προχείρῳ φαντασίᾳ τῆς ποσότητος τῶν κενουμένων
<span class="lb" data-page="17b.444" data-line="8" id="l17b.444.8"></span>προσέχειν τὸν νοῦν, ἀλλὰ τοῖς εἰρημένοις δύο γνωρίσμασιν,
<span class="lb" data-page="17b.444" data-line="9" id="l17b.444.9"></span>εἰ οἷα δεῖ κενοῦνται καὶ εἰ μετ’ εὐφορίας. τὸ δ’
<span class="lb" data-page="17b.444" data-line="10" id="l17b.444.10"></span>ἐφεξῆς εἰρημένον ὑπ’ αὐτοῦ, τὸ καὶ ὅκου δεῖ ἄγειν μέχρι
<span class="lb" data-page="17b.444" data-line="11" id="l17b.444.11"></span>λειποθυμίας, ὀρθῶς μὲν λέλεκται. προσγεγράφθαι δὲ χρὴ
<span class="lb" data-page="17b.444" data-line="12" id="l17b.444.12"></span>τὰ γνωρίσματα τῆς χρήσεως. ἐπεὶ τοίνυν ἐκεῖνος οὐκ εἶπεν
<span class="lb" data-page="17b.444" data-line="13" id="l17b.444.13"></span>ἡμεῖς ἐξ ὧν αὐτῇ τε τῇ πείρᾳ καὶ τῷ λόγῳ δοκοῦμεν εὑρηκέναι
<span class="lb" data-page="17b.444" data-line="14" id="l17b.444.14"></span>τὰς διαθέσεις, ἐφ’ ὧν ἁρμόττει τὸ μέχρι τῆς λειποθυμίας
<span class="lb" data-page="17b.444" data-line="15" id="l17b.444.15"></span>κενοῦν ἐροῦμεν. καὶ πρῶτόν γε τὸ μέχρι ποίας
<span class="lb" data-page="17b.444" data-line="16" id="l17b.444.16"></span>λειποθυμίας εἴρηται ὑπ’ αὐτοῦ διορίσασθαι δίκαιον. οὐ ﻿
<span class="pb" data-page="17b.445" id="p17b.445"></span>
<span class="lb" data-page="17b.445" data-line="1" id="l17b.445.1"></span>γὰρ δὴ τάς γε τοιαύτας λέγει λειποθυμίας, ὅσαι φοβηθέντων
<span class="lb" data-page="17b.445" data-line="2" id="l17b.445.2"></span>ἐνίοτε τῶν καμνόντων ἢ τὴν τῆς φλεβὸς διαίρεσιν, ἤ τι
<span class="lb" data-page="17b.445" data-line="3" id="l17b.445.3"></span>τοιοῦτον ἄλλο βοήθημα γίνονται. οὐ μὴν οὐδ’ ὅταν ἐν τῷ
<span class="lb" data-page="17b.445" data-line="4" id="l17b.445.4"></span>στόματι τῆς γαστρὸς ὑπάρχωσι δακνώδεις χυμοί τινες,
<span class="lb" data-page="17b.445" data-line="5" id="l17b.445.5"></span>ἤτοι πρότερον ἠθροισμένοι κατ’ αὐτὴν ἢ κατὰ τὴν τοῦ
<span class="lb" data-page="17b.445" data-line="6" id="l17b.445.6"></span>βοηθήματος χρῆσιν συῤῥυέντες λειποθυμίαι παρέσχον. λειποθυμοῦσι
<span class="lb" data-page="17b.445" data-line="7" id="l17b.445.7"></span>μὲν γὰρ καὶ τότε, οὐ μὴν ἱκανόν γε μέτρον κενώσεως
<span class="lb" data-page="17b.445" data-line="8" id="l17b.445.8"></span>ἡ τοιαύτη λειποθυμία, πρὸ τοῦ δέοντος ἐνίοτε
<span class="lb" data-page="17b.445" data-line="9" id="l17b.445.9"></span><span class="milestone ed1page" data-n="5.235" data-unit="ed1page" id="ed1page.5.235"></span>γινομένη, καθάπερ καὶ ἐπὶ αὐτοῦ τοῦ διαναστῆναί τε
<span class="lb" data-page="17b.445" data-line="10" id="l17b.445.10"></span>καὶ καθίσαι πολλάκις ἐλειποθύμησάν τινες τῶν πυρεττόντων,
<span class="lb" data-page="17b.445" data-line="11" id="l17b.445.11"></span>διὸ δὴ καὶ κατακειμένους αὐτοὺς φλεβοτομοῦμεν. ἡ
<span class="lb" data-page="17b.445" data-line="12" id="l17b.445.12"></span>τοίνυν κατὰ τὸν λόγον τῆς κενώσεως ἐπιγιγνομένη λειποθυμία
<span class="lb" data-page="17b.445" data-line="13" id="l17b.445.13"></span>νῦν εἴρηται πρὸς Ἱπποκράτους μέτρον γινομένη τῆς
<span class="lb" data-page="17b.445" data-line="14" id="l17b.445.14"></span>κενώσεως, ἐπί τε μεγίστων φλεγμονῶν καὶ πυρετῶν διακαεστάτων
<span class="lb" data-page="17b.445" data-line="15" id="l17b.445.15"></span>καὶ ἀλγημάτων σφοδροτάτων. χρὴ δὲ, ὡς καὶ αὐτὸς
<span class="lb" data-page="17b.445" data-line="16" id="l17b.445.16"></span>εἶπεν, ἐῤῥωμένης τῆς δυνάμεως ἐπιχειρεῖν ἐπὶ τοσοῦτον κενοῦν
<span class="lb" data-page="17b.445" data-line="17" id="l17b.445.17"></span>καὶ ἡμεῖς πάνυ πολλάκις πεπειράμεθα τῶν τοιούτων
<span class="lb" data-page="17b.445" data-line="18" id="l17b.445.18"></span>κενώσεων ἰσχυρῶς ὠφελουσῶν. ἔν τε γὰρ τοῖς θερμοτάτοις
<span class="pb" data-page="17b.446" id="p17b.446"></span>
<span class="lb" data-page="17b.446" data-line="1" id="l17b.446.1"></span>πυρετοῖς ἡ μέχρι λειποθυμίας φλεβοτομία κατάψυξίν τε
<span class="lb" data-page="17b.446" data-line="2" id="l17b.446.2"></span>παραχρῆμα τῆς ὅλης ἕξεως ἐργάζεται καὶ σβέννυσι τὸν
<span class="lb" data-page="17b.446" data-line="3" id="l17b.446.3"></span>πυρετόν. καὶ δὴ καὶ ἡ γαστὴρ διαχωρεῖ τοῖς πλείστοις καὶ
<span class="lb" data-page="17b.446" data-line="4" id="l17b.446.4"></span>ἱδρῶτες προχέονται, καί τινες αὐτῶν ἐπὶ τούτων ἐπαύσαντο
<span class="lb" data-page="17b.446" data-line="5" id="l17b.446.5"></span>τελέως. ἄλλοι δὲ μεγάλως ὠφεληθέντες ἐνέκοψαν τὸ σφοδρὸν
<span class="lb" data-page="17b.446" data-line="6" id="l17b.446.6"></span>τοῦ <span class="milestone ed2page" data-n="9.41" data-unit="ed2page" id="ed2page.9.41"></span>νοσήματος. ἔν τε ταῖς μεγίσταις φλεγμοναῖς
<span class="lb" data-page="17b.446" data-line="7" id="l17b.446.7"></span>καὶ ταῖς ἰσχυροτάταις ὀδύναις οὐδὲν οἶδα μεῖζον βοήθημα
<span class="lb" data-page="17b.446" data-line="8" id="l17b.446.8"></span>τοῦ μέχρι λειποθυμίας ἐκκενῶσαι, διορισάμενος εἴτε φλεβοτομεῖν
<span class="lb" data-page="17b.446" data-line="9" id="l17b.446.9"></span>εἴτε καθαίρειν ἄχρι λειποθυμίας προσήκει, καθότι
<span class="lb" data-page="17b.446" data-line="10" id="l17b.446.10"></span>δεδήλωται ἐν τοῖς περὶ φλεβοτομίας ὑπομνήμασιν.
</p>
<span class="lb rule" data-page="17b.446" data-line="11" id="l17b.446.11"></span>
          </article>

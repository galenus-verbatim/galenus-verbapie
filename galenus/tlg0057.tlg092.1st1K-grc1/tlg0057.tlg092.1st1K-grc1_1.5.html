<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.5">
<span class="pb page1" data-page="17b.370" id="p17b.370"></span>
<span class="milestone ed1page page1" data-n="5.223" data-unit="ed1page" id="ed1page.5.223"></span>
<span class="milestone ed2page page1" data-n="9.10" data-unit="ed2page" id="ed2page.9.10"></span>
<span class="lb head" data-page="17b.370" data-line="9" id="l17b.370.9"></span>
            <blockquote class="quote lemma">
<span class="lb" data-page="17b.370" data-line="10" id="l17b.370.10"></span><span class="milestone ed2page" data-n="9.11" data-unit="ed2page" id="ed2page.9.11"></span>Ἐν τῇσι λεπτῇσι διαίτῃσιν ἁμαρτάνουσιν οἱ νοσέοντες,
<span class="lb" data-page="17b.370" data-line="11" id="l17b.370.11"></span>διὸ μᾶλλον βλάπτονται. πᾶν γὰρ τὸ ἁμάρτημα ὃ
<span class="lb" data-page="17b.370" data-line="12" id="l17b.370.12"></span>ἂν γίνηται μέγα γίνεται μᾶλλον ἢ ἐν τῇσιν, ἐν ᾗσι λεπτῇσι
<span class="lb" data-page="17b.370" data-line="13" id="l17b.370.13"></span>ὀλίγον ἁδροτέρῃσι διαίτῃσι, διὰ τοῦτο καὶ τοῖσιν ὑγιαίνουσιν
<span class="lb" data-page="17b.370" data-line="14" id="l17b.370.14"></span>σφαλεραὶ αἱ πάνυ λεπταὶ καὶ καθεστηκυῖαι καὶ
<span class="lb" data-page="17b.370" data-line="15" id="l17b.370.15"></span>ἀκριβέες δίαιται, ὅτι τὰ ἁμαρτανόμενα χαλεπώτερον φέρουσι.
<span class="lb" data-page="17b.370" data-line="16" id="l17b.370.16"></span>διὰ τοῦτο οὖν αἱ λεπταὶ καὶ ἀκριβέες δίαιται
<span class="lb" data-page="17b.370" data-line="17" id="l17b.370.17"></span>σφαλεραὶ ἐς τὰ πλεῖστα, τῶν σμικρῶν ἁδροτέρων.
</blockquote>
<span class="lb rule" data-page="17b.370" data-line="18" id="l17b.370.18"></span>
            <span class="pb" data-page="17b.371" id="p17b.371"></span>
            <p>
<span class="lb" data-page="17b.371" data-line="1" id="l17b.371.1"></span>Διχῶς γράφεται δὲ καὶ ἑτέρως ἡ ἀρχὴ τοῦδε τοῦ ἀφορισμοῦ
<span class="lb" data-page="17b.371" data-line="2" id="l17b.371.2"></span>κατὰ τόνδε τὸν τρόπον· ἐν τῇσι λεπτῇσι διαίτῃσι
<span class="lb" data-page="17b.371" data-line="3" id="l17b.371.3"></span>τὰ πολλὰ ἁμαρτάνουσιν οἱ νοσέοντες, διὸ μᾶλλον βλάπτονται.
<span class="lb" data-page="17b.371" data-line="4" id="l17b.371.4"></span>καί τισιν ἀρέσκει μᾶλλον ἥδε τῆς ἑτέρας ἡγουμένοις
<span class="lb" data-page="17b.371" data-line="5" id="l17b.371.5"></span>τοῦτο βούλεσθαι λέγειν τὸν Ἱπποκράτην, ὡς ἄρα ἐν ταῖς
<span class="lb" data-page="17b.371" data-line="6" id="l17b.371.6"></span>λεπταῖς διαίταις ἁμαρτάνοντες οἱ νοσέοντες, διὸ μᾶλλον βλάπτονται.
<span class="lb" data-page="17b.371" data-line="7" id="l17b.371.7"></span>τρέφεσθαι γὰρ ἀναγκάζονται λάθρα τῶν ἰατρῶν
<span class="lb" data-page="17b.371" data-line="8" id="l17b.371.8"></span>δι’ αὐτὸ τοῦτο, διότι λεπτῶς ὑπ’ αὐτῶν διαιτῶνται, κᾀντεῦθεν
<span class="lb" data-page="17b.371" data-line="9" id="l17b.371.9"></span>μειζόνως βλάπτονται ἢ εἰ μὴ διῃτῶντο λεπτῶς. ἔτι
<span class="lb" data-page="17b.371" data-line="10" id="l17b.371.10"></span>δὲ ἁμαρτάνουσι δῆλον ὅτι καὶ ἐπ’ ἀσθενεῖ τῇ δυνάμει, ὡς
<span class="lb" data-page="17b.371" data-line="11" id="l17b.371.11"></span>ἂν ἐν ταῖς ἐνδείαις προκεκμηκυίᾳ. ἀμείνων δὲ ἡ προτέρα
<span class="lb" data-page="17b.371" data-line="12" id="l17b.371.12"></span>γραφή. περιλαμβάνει γὰρ καὶ ταύτην καὶ γενικώτερον
<span class="lb" data-page="17b.371" data-line="13" id="l17b.371.13"></span>ποιεῖται τὸν λόγον, ὑπὲρ ἁπάσης ἁμαρτίας ἐκδιδάσκουσα τῆς
<span class="lb" data-page="17b.371" data-line="14" id="l17b.371.14"></span>ἀκουσίως τε καὶ ἑκουσίως συμπιπτούσης τοῖς νοσοῦσιν, ὡς
<span class="lb" data-page="17b.371" data-line="15" id="l17b.371.15"></span>εἶναι τὸν λόγον τοιοῦτον· ὅ τι ἂν ἁμάρτημα συμπέση τοῖς
<span class="lb" data-page="17b.371" data-line="16" id="l17b.371.16"></span>λεπτῶς οὕτω διαιτωμένοις, σφαλερώτερον τοῦτο καθίσταται
<span class="lb" data-page="17b.371" data-line="17" id="l17b.371.17"></span>παρόσον ἥ τε δύναμις ἄῤῥωστος ὑπὸ τῆς τοιαύτης διαίτης
<span class="lb" data-page="17b.371" data-line="18" id="l17b.371.18"></span>γέγονεν ἥ τ’ ἐπ’ αὐτὴν μετάβασις ἀήθης. μαρτυρεῖ δὲ τῇ
<span class="pb" data-page="17b.372" id="p17b.372"></span>
<span class="lb" data-page="17b.372" data-line="1" id="l17b.372.1"></span>προειρημένῃ γραφῇ καὶ τὰ περὶ τῶν ὑγιαινόντων εἰρημένα.
<span class="lb" data-page="17b.372" data-line="2" id="l17b.372.2"></span>σφαλερὰς γὰρ ἐπ’ αὐτῶν ἔφη τὰς λεπτὰς διαίτας ὑπάρχειν,
<span class="lb" data-page="17b.372" data-line="3" id="l17b.372.3"></span>ὅτι τὰ ἁμαρτανόμενα χαλεπώτερον φέρουσιν, οὐχ ὅτι διὰ
<span class="lb" data-page="17b.372" data-line="4" id="l17b.372.4"></span>τὸ λεπτὸν τῆς διαίτης ἁμαρτάνειν ἀναγκάζονται. τὰ δ’
<span class="lb" data-page="17b.372" data-line="5" id="l17b.372.5"></span>ἐφεξῆς τοῦ ἀφορισμοῦ σαφῆ.
</p>
<span class="lb rule" data-page="17b.372" data-line="6" id="l17b.372.6"></span>
          </article>

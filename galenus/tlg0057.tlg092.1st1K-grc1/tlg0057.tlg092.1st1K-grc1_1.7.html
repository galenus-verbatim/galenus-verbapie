<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.7">
<span class="pb page1" data-page="17b.372" id="p17b.372"></span>
<span class="milestone ed1page page1" data-n="5.223" data-unit="ed1page" id="ed1page.5.223"></span>
<span class="milestone ed2page page1" data-n="9.12" data-unit="ed2page" id="ed2page.9.12"></span>
<span class="lb head" data-page="17b.372" data-line="17" id="l17b.372.17"></span>
            <blockquote class="quote lemma">
<span class="lb" data-page="17b.372" data-line="18" id="l17b.372.18"></span>Ὅκου μὲν οὖν κατοξὺ τὸ νόσημα, αὐτίκα καὶ τοὺς ἐσχάτους
<span class="lb" data-page="17b.372" data-line="19" id="l17b.372.19"></span>πόνους ἔχει καὶ τῇ ἐσχάτως <span class="milestone ed1page" data-n="5.224" data-unit="ed1page" id="ed1page.5.224"></span>λεπτοτάτῃ
<span class="pb" data-page="17b.373" id="p17b.373"></span>
<span class="lb" data-page="17b.373" data-line="1" id="l17b.373.1"></span>διαίτῃ χρέεσθαι ἀναγκαῖον, ὅκου δὲ μὴ, ἀλλ’ ἐνδέχεται
<span class="lb" data-page="17b.373" data-line="2" id="l17b.373.2"></span>ἁδροτέρων διαιτᾷν, τοσοῦτον ὑποκαταβαίνειν ὁκόσον ἂν
<span class="lb" data-page="17b.373" data-line="3" id="l17b.373.3"></span>ἡ νοῦσος μαλθακωτέρη τῶν ἐσχάτων ᾖ.
</blockquote>
<span class="lb rule" data-page="17b.373" data-line="4" id="l17b.373.4"></span>
            <p>
<span class="lb" data-page="17b.373" data-line="5" id="l17b.373.5"></span>Ὥσπερ ἔσχατα νοσήματα τὰ μέγιστα προσηγόρευσεν,
<span class="lb" data-page="17b.373" data-line="6" id="l17b.373.6"></span>οὕτω καὶ νῦν ἐσχάτους πόνους τοὺς μεγίστους καλεῖ, πόνους
<span class="lb" data-page="17b.373" data-line="7" id="l17b.373.7"></span>δὲ ἤτοι τοὺς παροξυσμοὺς, ἢ ἁπλῶς ἅπαντα τὰ συμπτώματα.
<span class="lb" data-page="17b.373" data-line="8" id="l17b.373.8"></span>καὶ γὰρ τοὺς παροξυσμοὺς καὶ πάνθ’ ἁπλῶς τὰ
<span class="lb" data-page="17b.373" data-line="9" id="l17b.373.9"></span>συμπτώματα μέγιστα κέκτηται τὸ κάτοξυ νόσημα καὶ τὰς
<span class="lb" data-page="17b.373" data-line="10" id="l17b.373.10"></span>πρώτας ἡμέρας εὐθὺς τῆς νόσου. συνεμπίπτει γὰρ αὐταῖς
<span class="lb" data-page="17b.373" data-line="11" id="l17b.373.11"></span>ἡ ἀκμὴ οὐδὲν ἄλλο οὖσα ἢ τὸ μέγιστον τοῦ νοσήματος, ὡς
<span class="lb" data-page="17b.373" data-line="12" id="l17b.373.12"></span>ἐν συμπτώμασι. καὶ δὴ καὶ κάτοξυ νόσημα τοῦτο ἂν εἴη,
<span class="lb" data-page="17b.373" data-line="13" id="l17b.373.13"></span>τὸ αὐτίκα ἀκμάζον. αὐτίκα δ’ ἀκουστέον περὶ τὴν πρώτην
<span class="lb" data-page="17b.373" data-line="14" id="l17b.373.14"></span>τετράδα ἢ μικρὸν ταύτης ἐξώτερον. προσήκει δὴ διὰ
<span class="lb" data-page="17b.373" data-line="15" id="l17b.373.15"></span>τοῦτο διαιτᾷν ἐσχάτως λεπτῶς, εἴπερ γε χρὴ ἐν ταῖς ἀκμαῖς
<span class="lb" data-page="17b.373" data-line="16" id="l17b.373.16"></span>τῶν νοσημάτων λεπτότατα διαιτᾷν, ὡς ἔν τε τῷ περὶ διαίτης
<span class="lb" data-page="17b.373" data-line="17" id="l17b.373.17"></span>ὀξέων ἐδίδαξεν καὶ κατ’ αὐτὸν τοῦτον τὸν ἀφορισμόν.
<span class="lb" data-page="17b.373" data-line="18" id="l17b.373.18"></span>ἡ δ’ ἀκμὴ τοῦ κατόξεος νοσήματος εὐθὺς ἐν ταῖς πρώταις
<span class="pb" data-page="17b.374" id="p17b.374"></span>
<span class="lb" data-page="17b.374" data-line="1" id="l17b.374.1"></span>ἡμέραις ἐστίν. ὅτι δ’ εὔλογον ἐν ταῖς ἀκμαῖς λεπτοτάτως
<span class="lb" data-page="17b.374" data-line="2" id="l17b.374.2"></span>διαιτᾷν, ἐπὶ πλέον μὲν ἐν ἑτέροις ἡμῖν δέδεικται. ἀρκέσει
<span class="lb" data-page="17b.374" data-line="3" id="l17b.374.3"></span>δὲ τό γε νῦν τοσοῦτον εἰπεῖν, ὡς εἴ γε διὰ τὰς φλεγμονὰς
<span class="lb" data-page="17b.374" data-line="4" id="l17b.374.4"></span>ἢ τοὺς πυρετοὺς τοὺς ἀχωρίστους τῶν ὀξέων νοσημάτων,
<span class="lb" data-page="17b.374" data-line="5" id="l17b.374.5"></span>δέδιέ τις διδόναι τροφὰς ἀξιολόγους, ἐν ταῖς ἀκμαῖς τοῦτο
<span class="lb" data-page="17b.374" data-line="6" id="l17b.374.6"></span>μᾶλλον ποιεῖν εὐλαβηθήσεται. μέγισται γὰρ δὴ αἱ φλεγμασίαι
<span class="lb" data-page="17b.374" data-line="7" id="l17b.374.7"></span>τηνικαῦτά εἰσιν, ὡς αὐτὸς ἐν τῷ περὶ <span class="milestone ed2page" data-n="9.13" data-unit="ed2page" id="ed2page.9.13"></span>διαίτης
<span class="lb" data-page="17b.374" data-line="8" id="l17b.374.8"></span>ὀξέων ἔλεγε φλεγμασίας. εἴτ’ οὖν τὰς ἰδίως ὀνομαζομένας
<span class="lb" data-page="17b.374" data-line="9" id="l17b.374.9"></span>φλεγμονὰς ἐθέλοι τις ἀκούειν εἴτε συμπεριλαμβάνειν αὐταῖς
<span class="lb" data-page="17b.374" data-line="10" id="l17b.374.10"></span>καὶ τοὺς πυρετοὺς κατὰ τὸ παλαιὸν ἔθος τῆς λέξεως, ἔτι
<span class="lb" data-page="17b.374" data-line="11" id="l17b.374.11"></span>τε πρὸς τούτοις ἄμεινον ἐπιτρέψαι τῇ φύσει, σχολάζειν τῇ
<span class="lb" data-page="17b.374" data-line="12" id="l17b.374.12"></span>πέψει τῆς νόσου κατὰ τὰς ἀκμὰς καὶ μὴ περιέλκειν αὐτὴν
<span class="lb" data-page="17b.374" data-line="13" id="l17b.374.13"></span>εἰς τὴν τῶν ἄρτι ληφθέντων σιτίων κατεργασίαν.
<span class="lb" data-page="17b.374" data-line="14" id="l17b.374.14"></span>διὰ ταῦτα μὲν δὴ κατὰ τὰς ἀκμὰς διαιτᾷν χρὴ λεπτότατα.
<span class="lb" data-page="17b.374" data-line="15" id="l17b.374.15"></span>ἐπεὶ δὲ τοῦτο ὑπόκειται, τοὐντεῦθεν ἤδη τοῖς μὲν ἄλλοις
<span class="lb" data-page="17b.374" data-line="16" id="l17b.374.16"></span>νοσήμασιν, ὅσα τὴν ἀκμὴν ἐς ὕστερον ἀπολήψεσθαι μέλλει
<span class="lb" data-page="17b.374" data-line="17" id="l17b.374.17"></span>τὴν ἐσχάτως λεπτοτάτην δίαιταν, οὐχ οἷόν τε προσάγειν εὐθὺς
<span class="lb" data-page="17b.374" data-line="18" id="l17b.374.18"></span>ἀπ’ ἀρχῆς. φθάσει γὰρ οὕτως ἀποθανεῖν ὁ ἄνθρωπος, ﻿
<span class="pb" data-page="17b.375" id="p17b.375"></span>
<span class="lb" data-page="17b.375" data-line="1" id="l17b.375.1"></span>πρὶν εἰς τὴν ἀκμὴν ἀφικέσθαι. ἐν οἷς δ’ ἂν αὐτίκα ἡ
<span class="lb" data-page="17b.375" data-line="2" id="l17b.375.2"></span>ἀκμὴ, τουτέστι κατὰ τὴν πρώτην τετράδα μέλλει γίνεσθαι,
<span class="lb" data-page="17b.375" data-line="3" id="l17b.375.3"></span>δυνατὸν ἐν τούτοις τῇ ἐσχάτως λεπτοτάτῃ διαίτῃ χρῆσθαι,
<span class="lb" data-page="17b.375" data-line="4" id="l17b.375.4"></span>φερούσης τῆς δυνάμεως καὶ ἀσιτίαν παντελῆ καὶ μελικράτου
<span class="lb" data-page="17b.375" data-line="5" id="l17b.375.5"></span>μόνου προσφορὰν καὶ χυλὸν πτισάνης ὀλίγον παντελῶς.
<span class="lb" data-page="17b.375" data-line="6" id="l17b.375.6"></span>τοιαύτη μὲν οὖν τις ἡ λεπτοτάτη δίαιτα. ἡ δὲ ταύτης ἧσσον
<span class="lb" data-page="17b.375" data-line="7" id="l17b.375.7"></span>λεπτὴ, ἣν καὶ ἁδροτέραν ὠνόμασε, τῶν ἐξ ὑστέρου μελλόντων
<span class="lb" data-page="17b.375" data-line="8" id="l17b.375.8"></span>ἀπολήψεσθαι τὴν ἀκμὴν νοσημάτων ἐστὶν, ἐφ’ ὧν
<span class="lb" data-page="17b.375" data-line="9" id="l17b.375.9"></span>τοσοῦτον ὑποκαταβαίνειν τοῦ λεπτοῦ τῆς διαίτης κελεύει,
<span class="lb" data-page="17b.375" data-line="10" id="l17b.375.10"></span>ὅσον καὶ ἡ νοῦσος ἀπολείπεται τῶν ἐσχάτων, τουτέστι τῆς
<span class="lb" data-page="17b.375" data-line="11" id="l17b.375.11"></span>ἀκμῆς. ἐγγὺς μὲν γὰρ οὔσης τῆς ἀκμῆς ὀλίγον ἁδρότερον
<span class="lb" data-page="17b.375" data-line="12" id="l17b.375.12"></span>διαιτήσομεν, ἐξωτέρω δὲ αὐτῆς πλέον ἁδρότερον. καὶ ὅσῳ
<span class="lb" data-page="17b.375" data-line="13" id="l17b.375.13"></span>ἂν ποῤῥώτερον μᾶλλον τὴν ἀκμὴν ἔσεσθαι προσδοκήσωμεν,
<span class="lb" data-page="17b.375" data-line="14" id="l17b.375.14"></span>τοσούτῳ καὶ τὸ τῆς διαίτης ὑπαλλάξομεν σχῆμα.
</p>
<span class="lb rule" data-page="17b.375" data-line="15" id="l17b.375.15"></span>
          </article>

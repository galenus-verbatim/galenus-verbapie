<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:1.9">
<span class="pb page1" data-page="17b.377" id="p17b.377"></span>
<span class="milestone ed1page page1" data-n="5.224" data-unit="ed1page" id="ed1page.5.224"></span>
<span class="milestone ed2page page1" data-n="9.14" data-unit="ed2page" id="ed2page.9.14"></span>
<span class="lb head" data-page="17b.377" data-line="9" id="l17b.377.9"></span>
            <blockquote class="quote lemma">
<span class="lb" data-page="17b.377" data-line="10" id="l17b.377.10"></span>Συντεκμαίρεσθαι δὲ χρὴ καὶ τὸν νοσέοντα, εἰ ἐξαρκέσει τῇ
<span class="lb" data-page="17b.377" data-line="11" id="l17b.377.11"></span>διαίτῃ πρὸς τὴν ἀκμὴν τῆς νούσου καὶ πότερον ἐκεῖνος
<span class="lb" data-page="17b.377" data-line="12" id="l17b.377.12"></span>ἀπαυδήσει πρότερον καὶ οὐκ ἐξαρκέσει τῇ διαίτῃ ἢ ἡ
<span class="lb" data-page="17b.377" data-line="13" id="l17b.377.13"></span>νοῦσος πρότερον ἀπαυδήσει καὶ ἀμβλυνεῖται.
</blockquote>
<span class="lb rule" data-page="17b.377" data-line="14" id="l17b.377.14"></span>
            <p>
<span class="lb" data-page="17b.377" data-line="15" id="l17b.377.15"></span>Ἐπειδὴ κατὰ τὸν ἔμπροσθεν ἀφορισμὸν τοσοῦτον ὑποκαταβαίνειν
<span class="lb" data-page="17b.377" data-line="16" id="l17b.377.16"></span>ἐκέλευσε τῆς ἐσχάτως λεγομένης λεπτῆς διαίτης,
<span class="lb" data-page="17b.377" data-line="17" id="l17b.377.17"></span>ὁπόσον ἂν χρόνον ἡ νόσος μαλακωτέρα τῆς ἀκμῆς ᾖ, νῦν
<span class="pb" data-page="17b.378" id="p17b.378"></span>
<span class="lb" data-page="17b.378" data-line="1" id="l17b.378.1"></span>ἐνταῦθα προστίθησιν ἕτερον σκοπὸν εἰς ἀκριβείαν τοῦ τὸ
<span class="lb" data-page="17b.378" data-line="2" id="l17b.378.2"></span>ποσὸν λαβεῖν τῆς ὑποκαταβάσεως. ἔστι δὲ ὁ σκοπὸς οὗτος
<span class="lb" data-page="17b.378" data-line="3" id="l17b.378.3"></span>ἡ δύναμις, ἧς ἕνεκα καὶ τρέφειν ἐστίν. οὐ γὰρ δὴ τοῦ
<span class="lb" data-page="17b.378" data-line="4" id="l17b.378.4"></span>νοσήματος αὐτοῦ χάριν. ὅταν μὲν γὰρ οὕτως ἔχει ῥώμης
<span class="lb" data-page="17b.378" data-line="5" id="l17b.378.5"></span>ὡς ἐλπίζειν ἡμᾶς ἐξαρκέσαι τῷ μεταξὺ χρόνῳ παντὶ μέχρι
<span class="lb" data-page="17b.378" data-line="6" id="l17b.378.6"></span>τῆς ἀκμῆς, ἐπὶ τῷ τοιῷδε σχήματι τῆς διαίτης ἔχοιμεν ἂν
<span class="lb" data-page="17b.378" data-line="7" id="l17b.378.7"></span>ἤδη τὸ ποσὸν ἀκριβῶς. ἄν δ’ ἀσθενεστέρα φαίνηται, προσθετέον
<span class="lb" data-page="17b.378" data-line="8" id="l17b.378.8"></span>τι τῇ διαίτῃ καὶ ἁδρότερον διαιτητέον εἰς τοσοῦτον
<span class="lb" data-page="17b.378" data-line="9" id="l17b.378.9"></span>εἰς ὅσον ἂν ἡ τῆς δυνάμεως ἀσθένεια κελεύῃ. διὰ
<span class="lb" data-page="17b.378" data-line="10" id="l17b.378.10"></span>τοῦτο γοῦν ποτε καὶ κατ’ αὐτὴν τὴν ἀκμὴν ἐπιγενόμενον
<span class="lb" data-page="17b.378" data-line="11" id="l17b.378.11"></span>συμπτώματος ἐκλυτικοῦ τῆς δυνάμεως ἀναγκαζόμεθα τρέφειν.
<span class="lb" data-page="17b.378" data-line="12" id="l17b.378.12"></span>μέρος δ’ ἂν εἴη καὶ οὗτος ὁ λόγος τοῦ περὶ διαίτης
<span class="lb" data-page="17b.378" data-line="13" id="l17b.378.13"></span>παντὸς καὶ εἴ τις ἕνα τὸν σύμπαντα τοῦτόν τε καὶ τὸν
<span class="lb" data-page="17b.378" data-line="14" id="l17b.378.14"></span>προειρημένον καὶ τὸν ἐφεξῆς μέλλοντα ῥηθήσεσθαι ποιήσειεν,
<span class="lb" data-page="17b.378" data-line="15" id="l17b.378.15"></span>οὐχ ἁμαρτήσεται. ἐγὼ δ’ εἰς μόρια τέμνων ἐξηγοῦμαι
<span class="lb" data-page="17b.378" data-line="16" id="l17b.378.16"></span>εἰς ὅσον δύναμαι σαφηνείας ἕνεκα.
</p>
<span class="lb rule" data-page="17b.378" data-line="17" id="l17b.378.17"></span>
          </article>

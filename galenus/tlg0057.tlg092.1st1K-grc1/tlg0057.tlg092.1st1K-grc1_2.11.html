<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.11">
<span class="pb page1" data-page="17b.467" id="p17b.467"></span>
<span class="milestone ed1page page1" data-n="5.238" data-unit="ed1page" id="ed1page.5.238"></span>
<span class="milestone ed2page page1" data-n="9.50" data-unit="ed2page" id="ed2page.9.50"></span>
<span class="lb head" data-page="17b.467" data-line="1" id="l17b.467.1"></span>
            <blockquote class="quote lemma">
<span class="lb" data-page="17b.467" data-line="2" id="l17b.467.2"></span>Ῥᾷον πληροῦσθαι ποτοῦ ἢ σιτίου.
</blockquote>
<span class="lb rule" data-page="17b.467" data-line="3" id="l17b.467.3"></span>
            <p>
<span class="lb" data-page="17b.467" data-line="4" id="l17b.467.4"></span>Ἐπειδὴ περὶ τῶν ἀνατρέψεως δεομένων ὁ λόγος αὐτῷ
<span class="lb" data-page="17b.467" data-line="5" id="l17b.467.5"></span>προείρητο, διὰ τοῦτο τὸ νῦν ἔγραψε τὰς διαφορὰς τῶν ὑλῶν,
<span class="lb" data-page="17b.467" data-line="6" id="l17b.467.6"></span>ὑφ’ ὧν ἀνατρέφονται. γέγραπται δὲ καὶ ἐν τῷ περὶ τροφῆς
<span class="lb" data-page="17b.467" data-line="7" id="l17b.467.7"></span>ὡδί· ὁκόσοι ταχίστης προσθέσεως δέονται. ὑγρὸν ἴημα
<span class="lb" data-page="17b.467" data-line="8" id="l17b.467.8"></span>εἰς ἀνάληψιν δυνάμεως ἄριστον· ὅκου δὲ ἔτι ταχυτέρης δεῖ
<span class="lb" data-page="17b.467" data-line="9" id="l17b.467.9"></span>ὀσφρήσεως. ἀκούειν δ’ οὐχ ἁπλῶς χρὴ καθ’ ἑκάτερον βιβλίον
<span class="lb" data-page="17b.467" data-line="10" id="l17b.467.10"></span>οὔτ’ ἐκεῖ τὸ ὑγρὸν οὔτ’ ἐνταῦθα τὸ ποτὸν, ἀλλ’ ἐπὶ
<span class="lb" data-page="17b.467" data-line="11" id="l17b.467.11"></span>τῶν πεφυκότων τρέφειν ὑγρῶν καὶ ποτῶν. εἰ γὰρ μὴ ὁμοίως
<span class="lb" data-page="17b.467" data-line="12" id="l17b.467.12"></span>ταῦτα τοῖς στερεωτέροις τρέφει, πλεονεκτήσει τῷ πάχει,
<span class="lb" data-page="17b.467" data-line="13" id="l17b.467.13"></span>καθάπερ οἱ παχύτεροι τῶν οἴνων. οἱ μὲν γὰρ ὑδατώδεις,
<span class="lb" data-page="17b.467" data-line="14" id="l17b.467.14"></span>ὀνομάζουσι δ’ οὕτως τοὺς λευκοὺς καὶ λεπτοὺς, ἐγγὺς ὕδατος
<span class="lb" data-page="17b.467" data-line="15" id="l17b.467.15"></span>ὥσπερ τὴν ἰδέαν εἰσὶν, οὕτω καὶ τὴν δύναμιν, ὅθεν οὔρησιν
<span class="lb" data-page="17b.467" data-line="16" id="l17b.467.16"></span>μὲν κενοῦσιν, ἥκιστα δὲ τρέφουσιν. ὅσοι δὲ παχεῖς
<span class="lb" data-page="17b.467" data-line="17" id="l17b.467.17"></span>τε ἅμα καὶ τὴν χρόαν ἐρυθροὶ, τροφιμώτατοι πάντων οἴνων
<span class="pb" data-page="17b.468" id="p17b.468"></span>
<span class="lb" data-page="17b.468" data-line="1" id="l17b.468.1"></span>εἰσὶν, ὑπάρχει δὲ τούτοις καὶ τὸ τάχιστα πληροῦν τὰ
<span class="lb" data-page="17b.468" data-line="2" id="l17b.468.2"></span>κεκενωμένα σώματα καὶ διὰ τοῦτο προσθέσεως δεόμενα.
<span class="lb" data-page="17b.468" data-line="3" id="l17b.468.3"></span>ὅτι δ’ ὑγρὰ τροφὴ, καὶ μάλισθ’ ὅταν φύσει θερμὴ ᾖ, ῥᾷον
<span class="lb" data-page="17b.468" data-line="4" id="l17b.468.4"></span>ἀνατρέφει πρόδηλον τοῖς ἐγνωκόσιν ὅπως ἀνάδοσίς τε καὶ
<span class="lb" data-page="17b.468" data-line="5" id="l17b.468.5"></span>πέψις γίνεται.
</p>
<span class="lb rule" data-page="17b.468" data-line="6" id="l17b.468.6"></span>
          </article>

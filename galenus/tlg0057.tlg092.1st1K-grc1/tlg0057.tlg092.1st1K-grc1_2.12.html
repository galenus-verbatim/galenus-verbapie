<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.12">
<span class="pb page1" data-page="17b.468" id="p17b.468"></span>
<span class="milestone ed1page page1" data-n="5.238" data-unit="ed1page" id="ed1page.5.238"></span>
<span class="milestone ed2page page1" data-n="9.50" data-unit="ed2page" id="ed2page.9.50"></span>
<span class="lb head" data-page="17b.468" data-line="7" id="l17b.468.7"></span>
            <blockquote class="quote lemma">
<span class="lb" data-page="17b.468" data-line="8" id="l17b.468.8"></span>Τὰ ἐγκαταλιμπανόμενα ἐν τῇσι νούσοισι μετὰ κρίσιν ὑποστροφὰς
<span class="lb" data-page="17b.468" data-line="9" id="l17b.468.9"></span>ποιέειν εἴωθεν.
</blockquote>
<span class="lb rule" data-page="17b.468" data-line="10" id="l17b.468.10"></span>
            <p>
<span class="lb" data-page="17b.468" data-line="11" id="l17b.468.11"></span><span class="milestone ed2page" data-n="9.51" data-unit="ed2page" id="ed2page.9.51"></span>Καὶ οὗτος ὁ ἀφορισμὸς συνέζευκται τοῖς προειρημένοις·
<span class="lb" data-page="17b.468" data-line="12" id="l17b.468.12"></span>εἰρηκὼς γὰρ ὁ Ἱπποκράτης, ἢν ἐκ νόσου τις τροφὴν
<span class="lb" data-page="17b.468" data-line="13" id="l17b.468.13"></span>λαμβάνων μὴ ἰσχύῃ, σημαίνει ὅτι τὸ σῶμα πλείονι
<span class="lb" data-page="17b.468" data-line="14" id="l17b.468.14"></span>τροφῇ χρέεται· ἢν δὲ τροφὴν μὴ λαμβάνοντος τοῦτο γίγνεται,
<span class="lb" data-page="17b.468" data-line="15" id="l17b.468.15"></span>σημεῖον ὅτι κενώσεως δεῖται. καὶ διὰ τοῦτο περὶ
<span class="lb" data-page="17b.468" data-line="16" id="l17b.468.16"></span>τῶν κενώσεων ἐφεξῆς διελθὼν ἀπέδωκε νῦν τὴν αἰτίαν τοῦ
<span class="lb" data-page="17b.468" data-line="17" id="l17b.468.17"></span>δεῖσθαι κενώσεως τοὺς ἀνορέκτους μετὰ νόσον, ὡσεὶ καὶ
<span class="pb" data-page="17b.469" id="p17b.469"></span>
<span class="lb" data-page="17b.469" data-line="1" id="l17b.469.1"></span>οὕτως ὁ πᾶς εἴρηται λόγος αὐτῷ· ἢν δὲ μὴ λαμβάνοντος
<span class="lb" data-page="17b.469" data-line="2" id="l17b.469.2"></span>τοῦτο γίνεται, σημαίνει ὅτι δεῖται κενώσεως. τὰ γὰρ ἐγκαταλιμπανόμενα
<span class="lb" data-page="17b.469" data-line="3" id="l17b.469.3"></span>μετὰ κρίσιν, ὑποστροφώδεα δηλονότι τὰ λείψανα
<span class="lb" data-page="17b.469" data-line="4" id="l17b.469.4"></span>τῶν μοχθηρῶν χυμῶν ἐγκαταλιμπανόμενα κέκληκεν,
<span class="lb" data-page="17b.469" data-line="5" id="l17b.469.5"></span>ἅπερ ἀνάγκη σηπόμενα τῷ χρόνῳ πυρετοὺς ἀνάπτειν. ἐπειδὴ
<span class="lb" data-page="17b.469" data-line="6" id="l17b.469.6"></span>πᾶν ὑγρὸν ἀλλότριον τῆς τοῦ περιέχοντος αὐτὸ σώματος
<span class="lb" data-page="17b.469" data-line="7" id="l17b.469.7"></span>φύσεως, οὔτε τρέφειν ἐκεῖνο πέφυκε καὶ λοιπὸν ἐξ ἀνάγκης
<span class="lb" data-page="17b.469" data-line="8" id="l17b.469.8"></span>ἔχει τὴν εἰς σηπεδόνα μεταβολήν. ὅταν δὲ καὶ θερμὸν
<span class="lb" data-page="17b.469" data-line="9" id="l17b.469.9"></span>ᾖ τὸ χωρίον, ἐν ᾧπερ ἂν ἠθροισμένον ὑπάρχῃ, τότε
<span class="lb" data-page="17b.469" data-line="10" id="l17b.469.10"></span>δὴ μάλιστά τε καὶ τάχιστα σήπεται.
</p>
<span class="lb rule" data-page="17b.469" data-line="11" id="l17b.469.11"></span>
          </article>

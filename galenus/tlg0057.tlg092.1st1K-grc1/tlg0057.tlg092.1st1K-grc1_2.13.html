<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.13">
<span class="pb page1" data-page="17b.469" id="p17b.469"></span>
<span class="milestone ed1page page1" data-n="5.238" data-unit="ed1page" id="ed1page.5.238"></span>
<span class="milestone ed2page page1" data-n="9.51" data-unit="ed2page" id="ed2page.9.51"></span>
<span class="lb head" data-page="17b.469" data-line="12" id="l17b.469.12"></span>
            <blockquote class="quote lemma">
<span class="lb" data-page="17b.469" data-line="13" id="l17b.469.13"></span>Ὁκόσοισι ἡ κρίσις γίνεται, τουτέοισιν ἡ νὺξ δύσφορος ἡ
<span class="lb" data-page="17b.469" data-line="14" id="l17b.469.14"></span>πρὸ τοῦ παροξυσμοῦ, ἡ δ’ ἐπιοῦσα εὐφορωτέρη ὡς ἐπὶ
<span class="lb" data-page="17b.469" data-line="15" id="l17b.469.15"></span>τὸ πολύ.
</blockquote>
<span class="lb rule" data-page="17b.469" data-line="16" id="l17b.469.16"></span>
            <span class="pb" data-page="17b.470" id="p17b.470"></span>
            <p>
<span class="lb" data-page="17b.470" data-line="1" id="l17b.470.1"></span>Ἡ μὲν κρίσις ὀξύῤῥοπός ἐστιν ἐν νόσῳ μεταβολὴ
<span class="lb" data-page="17b.470" data-line="2" id="l17b.470.2"></span>πρὸς ὑγείαν ἢ θάνατον· γίγνεται δὲ τῆς φύσεως διακρινούσης
<span class="lb" data-page="17b.470" data-line="3" id="l17b.470.3"></span>ἀπὸ τῶν χρηστῶν τὰ μοχθηρὰ καὶ παρασκευαζούσης
<span class="lb" data-page="17b.470" data-line="4" id="l17b.470.4"></span>πρὸς τὴν ἔκκρισιν. εἰκότως οὖν ἐπὶ τῇ τοιαύτῃ ταραχῇ
<span class="lb" data-page="17b.470" data-line="5" id="l17b.470.5"></span>δυσφοροῦσι καὶ μᾶλλον κατάφωρος ἡ δυσφορία γίνεται κατὰ
<span class="lb" data-page="17b.470" data-line="6" id="l17b.470.6"></span>τὰς νύκτας, ἐν ταύταις γὰρ ἡμῖν ἔθος ἐστὶ κοιμᾶσθαι.
<span class="lb" data-page="17b.470" data-line="7" id="l17b.470.7"></span>διακοπτομένων οὖν τῶν ὕπνων ὑπὸ τῆς ταραχῆς ἐναργῶς
<span class="lb" data-page="17b.470" data-line="8" id="l17b.470.8"></span>ἡ δυσφορία διαγινώσκεται, καίτοι τῆς ἡμέρας ὁμοίαν ἐχούσης
<span class="lb" data-page="17b.470" data-line="9" id="l17b.470.9"></span>ταραχὴν, ἐπειδὰν ἡ μετ’ αὐτὴν νὺξ ἔχῃ τὴν κρίσιν.
<span class="lb" data-page="17b.470" data-line="10" id="l17b.470.10"></span>τὸ δὲ ἐπὶ τέλει τοῦ ἀφορισμοῦ γεγραμμένον, ἡ δ’ ἐπιοῦσα
<span class="lb" data-page="17b.470" data-line="11" id="l17b.470.11"></span>εὐφορωτέρη ὡς ἐπὶ τὸ πολὺ κατὰ τὰ πολλὰ τῶν ἀντιγράφων
<span class="lb" data-page="17b.470" data-line="12" id="l17b.470.12"></span>οὐ φέρεται. βούλεται δ’ ἡμᾶς διδάσκειν ὡς ἡ μετὰ
<span class="lb" data-page="17b.470" data-line="13" id="l17b.470.13"></span>τὴν κρίσιν νὺξ εὐφορωτέρα τῆς προηγησαμένης ἐστὶν ὡς
<span class="lb" data-page="17b.470" data-line="14" id="l17b.470.14"></span>ἐπὶ τὸ πολὺ, διὰ τὸ τῶν κρίσεων τὰς πλείους εἰς ἀγαθὸν
<span class="lb" data-page="17b.470" data-line="15" id="l17b.470.15"></span>τελευτᾶν. ἴσμεν γὰρ ὡς τῶν νοσούντων οἱ σωζόμενοι πλείους
<span class="lb" data-page="17b.470" data-line="16" id="l17b.470.16"></span>εἰσὶ ἀποθνησκόντων, πλὴν εἰ μή ποτε λοιμώδης ἡ κατάστασις
<span class="lb" data-page="17b.470" data-line="17" id="l17b.470.17"></span>γενηθείη.
</p>
<span class="lb rule" data-page="17b.470" data-line="18" id="l17b.470.18"></span>
          </article>

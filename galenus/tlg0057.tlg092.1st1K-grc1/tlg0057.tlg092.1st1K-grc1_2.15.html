<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.15">
<span class="pb page1" data-page="17b.471" id="p17b.471"></span>
<span class="milestone ed1page page1" data-n="5.238" data-unit="ed1page" id="ed1page.5.238"></span>
<span class="milestone ed2page page1" data-n="9.52" data-unit="ed2page" id="ed2page.9.52"></span>
<span class="lb head" data-page="17b.471" data-line="11" id="l17b.471.11"></span>
            <blockquote class="quote lemma">
<span class="lb" data-page="17b.471" data-line="12" id="l17b.471.12"></span><span class="milestone ed1page" data-n="5.239" data-unit="ed1page" id="ed1page.5.239"></span>Ὅκου φάρυγξ νοσέει ἢ φύματα ἐν τῷ σώματι ἐκφύεται,
<span class="lb" data-page="17b.471" data-line="13" id="l17b.471.13"></span>σκέπτεσθαι χρὴ τὰς ἐκκρίσιας. ἢν γὰρ χολώδεες
<span class="lb" data-page="17b.471" data-line="14" id="l17b.471.14"></span>ἔωσι, τὸ σῶμα ξυννοσέει· ἢν δὲ ὅμοιαι τοῖσιν ὑγιαίνουσι
<span class="lb" data-page="17b.471" data-line="15" id="l17b.471.15"></span>γίνωνται, ἀσφαλὲς τὸ σῶμα τρέφειν.
</blockquote>
<span class="lb rule" data-page="17b.471" data-line="16" id="l17b.471.16"></span>
            <p>
<span class="lb" data-page="17b.471" data-line="17" id="l17b.471.17"></span>Δύο λόγους ἀλλήλοις ἀντιτιθεὶς, ἐν ἑκατέρῳ παραλέλειπται
<span class="lb" data-page="17b.471" data-line="18" id="l17b.471.18"></span>τὸ συνεμφαινόμενον τῷ λόγῳ· ὥστε τοῦ λείποντος
<span class="pb" data-page="17b.472" id="p17b.472"></span>
<span class="lb" data-page="17b.472" data-line="1" id="l17b.472.1"></span>ἑκατέρῳ προστεθέντος ἡ σύμπασα λέξις ἐστὶ τοιαύτη, ὅκου
<span class="lb" data-page="17b.472" data-line="2" id="l17b.472.2"></span>φάρυγξ νοσέει ἢ φύματα ἐν τῷ σώματι γίνεται, σκέπτεσθαι
<span class="lb" data-page="17b.472" data-line="3" id="l17b.472.3"></span>χρὴ τὰς ἐκκρίσιας. ἢν γὰρ χολώδεες ἔωσι, τὸ σῶμα συννοσέει
<span class="lb" data-page="17b.472" data-line="4" id="l17b.472.4"></span>καὶ οὐκ ἀσφαλὲς τρέφειν αὐτό. ἐξ ὧν δέ μοι δοκεῖ πείσας ἑαυτὸν
<span class="lb" data-page="17b.472" data-line="5" id="l17b.472.5"></span>ὁ Ἱπποκράτης οὕτως ἀποφήνασθαι καὶ δὴ φράσω. τῶν
<span class="lb" data-page="17b.472" data-line="6" id="l17b.472.6"></span>ζώων ἡ φύσις ἐστὶν, ὅτε τοὺς ἐν τοῖς κυρίοις μέρεσι μοχθηροὺς
<span class="lb" data-page="17b.472" data-line="7" id="l17b.472.7"></span>χυμοὺς ἐκκενοῦσα τινὰς μὲν δι’ οὔρων ἢ ἐμέτων ἢ
<span class="lb" data-page="17b.472" data-line="8" id="l17b.472.8"></span>τῆς κάτω γαστρὸς ἐκκρίνειν, τινὰς δ’ ἐξωθεῖν μὲν ὡς ἐπὶ
<span class="lb" data-page="17b.472" data-line="9" id="l17b.472.9"></span>τὸ δέρμα, κενῶσαι δ’ οὐ δυναμένη διὰ τὸ πάχος ἀποτίθεται
<span class="lb" data-page="17b.472" data-line="10" id="l17b.472.10"></span>ταύτῃ φύματά τε ἐν τῷ σώματι οὕτω γίνεται. πολλάκις
<span class="lb" data-page="17b.472" data-line="11" id="l17b.472.11"></span>δὲ ἥ τε φάρυγξ ὑποδεχομένη τοὺς ἐκ τῆς κεφαλῆς καταῤῥέοντας
<span class="lb" data-page="17b.472" data-line="12" id="l17b.472.12"></span>χυμοὺς ἐνοχλεῖται. σκεπτέον οὖν ἐστι τηνικαῦτα
<span class="lb" data-page="17b.472" data-line="13" id="l17b.472.13"></span>καὶ διοριστέον εἴτε σύμπαν ἤδη τὸ περιττὸν ἡ φύσις
<span class="lb" data-page="17b.472" data-line="14" id="l17b.472.14"></span>ἐναποτίθεται τοῖς πεπονθόσι μορίοις εἴτ’ ἐστὶν ἔτι
<span class="lb" data-page="17b.472" data-line="15" id="l17b.472.15"></span>καθ’ ὅλον τοῦ ζώου τὸ <span class="milestone ed2page" data-n="9.53" data-unit="ed2page" id="ed2page.9.53"></span>σῶμα μοχθηρῶν χυμῶν περιουσία,
<span class="lb" data-page="17b.472" data-line="16" id="l17b.472.16"></span>δῆλον δ’ ἔσται τοῦτο ταῖς ἐκκρίσεσιν. εἰ γὰρ ὅλως
<span class="pb" data-page="17b.473" id="p17b.473"></span>
<span class="lb" data-page="17b.473" data-line="1" id="l17b.473.1"></span>ἡ φύσις ὥρμησεν ἐκκαθαίρειν τὸ σῶμα, χολώδεις αὗται
<span class="lb" data-page="17b.473" data-line="2" id="l17b.473.2"></span>φανοῦνται. διότι καὶ τὰ φύματα θερμανθέντος αἵματος
<span class="lb" data-page="17b.473" data-line="3" id="l17b.473.3"></span>ὑπὸ τοῦ πικροχόλου χυμοῦ γίγνεσθαι πέφυκε καὶ δηλονότι
<span class="lb" data-page="17b.473" data-line="4" id="l17b.473.4"></span>πρότερον καθᾶραι, οὐ τρέφειν χρὴ τὰ τοιαῦτα σώματα.
<span class="lb" data-page="17b.473" data-line="5" id="l17b.473.5"></span>τὰ γὰρ μὴ καθαρὰ σώματα ὁκόσῳ ἂν μᾶλλον τρέφῃς μᾶλλον
<span class="lb" data-page="17b.473" data-line="6" id="l17b.473.6"></span>βλάψεις. εἰ δ’ ὅμοιαι τοῖς τῶν ὑγιαινόντων αἱ ἐκκρίσεις
<span class="lb" data-page="17b.473" data-line="7" id="l17b.473.7"></span>εἶεν, ὑγιαῖνον ἐνδείκνυνται τὸ ὅλον σῶμα καὶ κίνδυνος
<span class="lb" data-page="17b.473" data-line="8" id="l17b.473.8"></span>οὐδείς ἐστι τρέφειν αὐτό.
</p>
<span class="lb rule" data-page="17b.473" data-line="9" id="l17b.473.9"></span>
          </article>

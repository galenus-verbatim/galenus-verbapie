<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.16">
<span class="pb page1" data-page="17b.473" id="p17b.473"></span>
<span class="milestone ed1page page1" data-n="5.239" data-unit="ed1page" id="ed1page.5.239"></span>
<span class="milestone ed2page page1" data-n="9.53" data-unit="ed2page" id="ed2page.9.53"></span>
<span class="lb head" data-page="17b.473" data-line="10" id="l17b.473.10"></span>
            <blockquote class="quote lemma">
<span class="lb" data-page="17b.473" data-line="11" id="l17b.473.11"></span>Ὅκου λιμὸς, οὐ δεῖ πονέειν.
</blockquote>
<span class="lb rule" data-page="17b.473" data-line="12" id="l17b.473.12"></span>
            <p>
<span class="lb" data-page="17b.473" data-line="13" id="l17b.473.13"></span>Λιμώττειν ἐκείνους φαμὲν, ὅσοι δι’ ἀπορίαν σιτίων εἰς
<span class="lb" data-page="17b.473" data-line="14" id="l17b.473.14"></span>ἄκρον ἥκουσι πείνης. οὕτως οὖν καὶ Ἱπποκράτης αὐτὸς ἐν
<span class="lb" data-page="17b.473" data-line="15" id="l17b.473.15"></span>τῷ δευτέρῳ τῶν ἐπιδημιῶν εἶπεν, ἐν Αἴνῳ ὀσπριοφαγέοντες
<span class="lb" data-page="17b.473" data-line="16" id="l17b.473.16"></span>ἐν λιμῷ, σκελέων ἀκρατέες ἐγένοντο. καὶ μέντοι καὶ πᾶσαν
<span class="lb" data-page="17b.473" data-line="17" id="l17b.473.17"></span>τὴν σφοδρὰν ἔνδειαν τῶν σιτίων, εἰ καὶ χωρὶς ἀπορίας
<span class="lb" data-page="17b.473" data-line="18" id="l17b.473.18"></span>κατὰ προαίρεσιν ἢ πρόσταγμα γένοιτο, λιμὸν ὀνομάζειν
<span class="pb" data-page="17b.474" id="p17b.474"></span>
<span class="lb" data-page="17b.474" data-line="1" id="l17b.474.1"></span>εἴωθεν. ὅταν οὖν εἴπῃ, τοῖσιν ὑγρὰς ἔχουσι τὰς σάρκας,
<span class="lb" data-page="17b.474" data-line="2" id="l17b.474.2"></span>λιμὸν ἐμποιέειν, λιμὸς γὰρ τὸ σῶμα ξηραίνει. καὶ ἐπειδὰν
<span class="lb" data-page="17b.474" data-line="3" id="l17b.474.3"></span>ἐν τῷ προγνωστικῷ φησι ἐπανερέσθαι χρὴ μὴ ἠγρύπνηκεν
<span class="lb" data-page="17b.474" data-line="4" id="l17b.474.4"></span>ὁ ἄνθρωπος ἢ τὰ τῆς κοιλίας ἐξυγρασμένα εἴη ἰσχυρῶς ἢ
<span class="lb" data-page="17b.474" data-line="5" id="l17b.474.5"></span>λιμῶδές τι ἔχει αὐτὸν, ἐπὶ τῆς τῶν σιτίων ἐνδείας φέρει
<span class="lb" data-page="17b.474" data-line="6" id="l17b.474.6"></span>τοὔνομα. καὶ νῦν δὴ οὕτως εἴρηκεν, ὅκου λιμὸς οὐ δεῖ
<span class="lb" data-page="17b.474" data-line="7" id="l17b.474.7"></span>πονέειν, ὡσεὶ καὶ οὕτως εἴρηκε, τοῖς μὴ μέλλουσιν ἐσθίειν
<span class="lb" data-page="17b.474" data-line="8" id="l17b.474.8"></span>μηδὲ πόνον τινὰ προσφέρειν ἐν ἐκείνῃ τῇ ἡμέρᾳ. πόνον δὲ
<span class="lb" data-page="17b.474" data-line="9" id="l17b.474.9"></span>νῦν ἀκούειν χρὴ τὴν σφοδρὰν κίνησιν, ἥνπερ καὶ γυμνάσιον
<span class="lb" data-page="17b.474" data-line="10" id="l17b.474.10"></span>ὀνομάζουσιν. οὕτω γοῦν ἔλεγεν αὐτὸς, πόνοι σιτίων ἡγείσθωσαν.
<span class="lb" data-page="17b.474" data-line="11" id="l17b.474.11"></span>ἔστιν οὖν ὁ λόγος αὐτῷ κοινὸς ὑγιαινόντων τε
<span class="lb" data-page="17b.474" data-line="12" id="l17b.474.12"></span>καὶ νοσούντων. ὑγιαίνουσί τε γὰρ οὐ χρὴ προστάττειν γυμνάσια
<span class="lb" data-page="17b.474" data-line="13" id="l17b.474.13"></span>ἅμα ταῖς ἀσιτίαις, ἐπί τε τῶν νοσούντων μηδεμίαν
<span class="lb" data-page="17b.474" data-line="14" id="l17b.474.14"></span>σφοδρὰν κίνησιν ἐπάγειν τῷ σώματι σὺν ἀσιτίᾳ, μήτε
<span class="lb" data-page="17b.474" data-line="15" id="l17b.474.15"></span>φλεβοτομοῦντα μήτε καθαίροντα μήτε ἐμέτοις κενοῦντα,
<span class="lb" data-page="17b.474" data-line="16" id="l17b.474.16"></span>μήτε τρίψει χρώμενον πολλῇ μήθ’ ὅλως ἰσχυρᾷ κινήσει ἢ
<span class="lb" data-page="17b.474" data-line="17" id="l17b.474.17"></span>ἀλλοιώσει τοῦ σώματος. ἐπὶ γὰρ ταῖς τοιαύταις κινήσεσιν
<span class="pb" data-page="17b.475" id="p17b.475"></span>
<span class="lb" data-page="17b.475" data-line="1" id="l17b.475.1"></span>ἁπάσαις, ὅταν ἄνευ τροφῆς γίνωνται, καταλύεσθαι πέφυκεν
<span class="lb" data-page="17b.475" data-line="2" id="l17b.475.2"></span>ἡ δύναμις, ἄν τε ὑγιαίνωσιν ἄν τε νοσῶσιν οἱ ἄνθρωποι.
<span class="lb" data-page="17b.475" data-line="3" id="l17b.475.3"></span>πεφρόντικε δ’ ἀεὶ μεγάλως ὁ Ἱπποκράτης τοῦ φυλάττειν
<span class="lb" data-page="17b.475" data-line="4" id="l17b.475.4"></span>ἐῤῥωμένην τὴν τὰ ζῶα διοικοῦσαν δύναμιν. ἐάν τε οὖν
<span class="lb" data-page="17b.475" data-line="5" id="l17b.475.5"></span>κατὰ τὸν ἑνικὸν ἀριθμὸν εἴπωμεν δύναμιν ἄν τε κατὰ τὸν
<span class="lb" data-page="17b.475" data-line="6" id="l17b.475.6"></span>πληθυντικὸν δυνάμεις οὐ διοίσει. καὶ τοῦτο κατὰ τὸ περὶ
<span class="lb" data-page="17b.475" data-line="7" id="l17b.475.7"></span>τῆς τροφῆς αὐτὸς εἶπε, δύναμις μία καὶ οὐ μία, κατὰ μὲν
<span class="lb" data-page="17b.475" data-line="8" id="l17b.475.8"></span>τὸ γένος δηλονότι ἐμφαίνων μίαν εἶναι τὴν δύναμιν, ἰδέας
<span class="lb" data-page="17b.475" data-line="9" id="l17b.475.9"></span>δὲ πλείους ἔχειν.
</p>
<span class="lb rule" data-page="17b.475" data-line="10" id="l17b.475.10"></span>
          </article>

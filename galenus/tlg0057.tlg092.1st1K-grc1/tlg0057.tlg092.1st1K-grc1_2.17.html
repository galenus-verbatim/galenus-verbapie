<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.17">
<span class="pb page1" data-page="17b.475" id="p17b.475"></span>
<span class="milestone ed1page page1" data-n="5.239" data-unit="ed1page" id="ed1page.5.239"></span>
<span class="milestone ed2page page1" data-n="9.53" data-unit="ed2page" id="ed2page.9.53"></span>
<span class="lb head" data-page="17b.475" data-line="11" id="l17b.475.11"></span>
            <blockquote class="quote lemma">
<span class="lb" data-page="17b.475" data-line="12" id="l17b.475.12"></span><span class="milestone ed2page" data-n="9.54" data-unit="ed2page" id="ed2page.9.54"></span>Ὅκου ἂν τροφὴ παρὰ φύσιν πλείων εἰσέλθῃ, τοῦτο
<span class="lb" data-page="17b.475" data-line="13" id="l17b.475.13"></span>νόσον ποιέει, δηλοῖ δὲ καὶ ἡ ἴησις.
</blockquote>
<span class="lb rule" data-page="17b.475" data-line="14" id="l17b.475.14"></span>
            <p>
<span class="lb" data-page="17b.475" data-line="15" id="l17b.475.15"></span>Ὃ καθ’ ἕτερον ἀφορισμὸν ἔφη καθόλου, τοῦτο νῦν ἐφ’
<span class="lb" data-page="17b.475" data-line="16" id="l17b.475.16"></span>ἑνὸς εἴδους διδάσκει. καθόλου μὲν γάρ ἐστιν ὁ τοιοῦτος
<span class="lb" data-page="17b.475" data-line="17" id="l17b.475.17"></span>λόγος, οὐ πλησμονὴ, οὐ λιμὸς, οὐδ’ ἄλλο οὐδὲν ἀγαθὸν
<span class="lb" data-page="17b.475" data-line="18" id="l17b.475.18"></span>ὅ τι ἂν μᾶλλον τῆς φύσεως ᾖ. ὁ δὲ νῦν ἡμῖν προκείμενος ﻿
<span class="pb" data-page="17b.476" id="p17b.476"></span>
<span class="lb" data-page="17b.476" data-line="1" id="l17b.476.1"></span>ἀφορισμὸς ὑπὲρ ἑνὸς ἀποφαίνεται πράγματος, τῆς πλησμονῆς.
<span class="lb" data-page="17b.476" data-line="2" id="l17b.476.2"></span>ἡ γὰρ πλείων τροφὴ τῆς τοῦ σώματος φύσεως ὀνομάζεται
<span class="lb" data-page="17b.476" data-line="3" id="l17b.476.3"></span>πλησμονή. πρὸς τὶ μὲν οὖν ἀεὶ τὸ πλέον, ἀλλ’ ἔν γε
<span class="lb" data-page="17b.476" data-line="4" id="l17b.476.4"></span>τοῖς ἡμετέροις σώμασι διττόν· ἓν μὲν ὡς πρὸς τὴν τῶν
<span class="lb" data-page="17b.476" data-line="5" id="l17b.476.5"></span>ἀγγείων εὐρυχωρίαν, ἕτερον δὲ ὡς πρὸς τὴν διοικοῦσαν
<span class="lb" data-page="17b.476" data-line="6" id="l17b.476.6"></span>ἡμᾶς φύσιν. ὑπὲρ οὗ νῦν διδάσκων ἡμᾶς ὁ Ἱπποκράτης
<span class="lb" data-page="17b.476" data-line="7" id="l17b.476.7"></span>ἔφη τὴν πλείονα τροφὴν εἶναι παρὰ φύσιν, ἵνα μήτε τοὺς
<span class="lb" data-page="17b.476" data-line="8" id="l17b.476.8"></span>ἐμπεπλησμένους εἰς τοσοῦτον σιτίων ὡς διατετάσθαι τὴν
<span class="lb" data-page="17b.476" data-line="9" id="l17b.476.9"></span>γαστέρα, πάντως ὑπολαμβάνομεν ἐκ τούτου βλαβήσεσθαι,
<span class="lb" data-page="17b.476" data-line="10" id="l17b.476.10"></span>μήτε τοὺς ἐνδεὲς ἔχοντας αὐτῆς τὸ κύτος, ὀλίγα δὲ προσενηνέχθαι
<span class="lb" data-page="17b.476" data-line="11" id="l17b.476.11"></span>καὶ πάντως πέψαι καλῶς αὐτά. καὶ γὰρ τοὺς
<span class="lb" data-page="17b.476" data-line="12" id="l17b.476.12"></span>προτέρους ἐγχωρεῖ πέψαι τὰ πεπληρωκότα τὴν κοιλίαν, εἰ
<span class="lb" data-page="17b.476" data-line="13" id="l17b.476.13"></span>ῥώμην αὐτὴν ἡ φύσις ἔχει καὶ τοὺς δευτέρους ἀπεπτῆσαι,
<span class="lb" data-page="17b.476" data-line="14" id="l17b.476.14"></span>δι’ ἀῤῥωστίαν καὶ μάλισθ’ ὅταν εὔπεπτα μὲν οἱ πρότεροι,
<span class="lb" data-page="17b.476" data-line="15" id="l17b.476.15"></span>δύσπεπτα δ’ οἱ δεύτεροι τὰ σιτία προσενηνεγμένοι τύχωσιν.
<span class="lb" data-page="17b.476" data-line="16" id="l17b.476.16"></span>οὕτω δὲ κἀπὶ τῆς ἀναδοθείσης τροφῆς ἡ αἱματοῦσα δύναμις
<span class="lb" data-page="17b.476" data-line="17" id="l17b.476.17"></span>ἀνάλογον τῇ πεπτούσῃ κατὰ τὴν γαστέρα ποτὲ μὲν
<span class="pb" data-page="17b.477" id="p17b.477"></span>
<span class="lb" data-page="17b.477" data-line="1" id="l17b.477.1"></span>ὑπ’ ἀῤῥωστίᾳ, οὐκ ἀλλοιώσει τὸν εἰς τὰς φλέβας ἀναδοθέντα
<span class="lb" data-page="17b.477" data-line="2" id="l17b.477.2"></span>χυμὸν, κἂν εἰ σύμμετρος εἶναι δοκεῖ, ποτὲ δὲ τὸν
<span class="lb" data-page="17b.477" data-line="3" id="l17b.477.3"></span>τούτου πολλαπλάσιον ἑτοίμως αἱματώσει, διά τε τὴν ἑαυτῆς
<span class="lb" data-page="17b.477" data-line="4" id="l17b.477.4"></span>ῥώμην καὶ τὴν ἐπιτηδειότητα τοῦ χυμοῦ. κατὰ δὲ τὸν αὐτὸν
<span class="lb" data-page="17b.477" data-line="5" id="l17b.477.5"></span>τρόπον καὶ ἡ τρίτη τροφὴ, ἥνπερ δὴ καὶ κυριώτατα
<span class="lb" data-page="17b.477" data-line="6" id="l17b.477.6"></span>λέγομεν τροφὴν, ἡ προστιθεμένη τοῖς τοῦ ζώου μορίοις, ὡς
<span class="lb" data-page="17b.477" data-line="7" id="l17b.477.7"></span>πρὸς τὴν δύναμιν, ἤτοι πλείων ἢ οὐ πλείων εἶναι λεχθήσεται,
<span class="lb" data-page="17b.477" data-line="8" id="l17b.477.8"></span>καὶ ἤτοι πεφθήσεται καλῶς καὶ θρέψει ἢ οὔ. καὶ κατὰ
<span class="lb" data-page="17b.477" data-line="9" id="l17b.477.9"></span>τοῦτο ἤτοι κρατηθήσεται πρὸς αὐτῶν ἢ μὴ κρατουμένη
<span class="lb" data-page="17b.477" data-line="10" id="l17b.477.10"></span>διαφθαρήσεται καὶ νόσον γεννήσει. μία μὲν οὖν ἐξήγησις
<span class="lb" data-page="17b.477" data-line="11" id="l17b.477.11"></span>αὕτη τὸ πλέον ὡς πρὸς τὴν διοικοῦσαν δύναμιν τὰ ζῶα
<span class="lb" data-page="17b.477" data-line="12" id="l17b.477.12"></span>ἀκουόντων ἡμῶν. ἑτέρα δὲ τὸ κατὰ ποιότητα παρὰ φύσιν
<span class="lb" data-page="17b.477" data-line="13" id="l17b.477.13"></span>ἀληθὴς καὶ αὕτη. τρέφεται γὰρ ἕκαστον μόριον ἐξ οἰκείας
<span class="lb" data-page="17b.477" data-line="14" id="l17b.477.14"></span>αὐτῷ τροφῆς, ἣν ὀρθῶς ἂν εἴποιμεν εἶναι κατὰ φύσιν ἑαυτῷ.
<span class="lb" data-page="17b.477" data-line="15" id="l17b.477.15"></span>ἐὰν οὖν ποτε εἰς αὐτὸ παραγίνηται χυμός τις, ἑτέρῳ
<span class="lb" data-page="17b.477" data-line="16" id="l17b.477.16"></span><span class="milestone ed2page" data-n="9.55" data-unit="ed2page" id="ed2page.9.55"></span>μὲν μορίῳ κατὰ φύσιν, ἀλλότριος δὲ καὶ παρὰ φύσιν ἐκείνῳ,
<span class="lb" data-page="17b.477" data-line="17" id="l17b.477.17"></span>μοχθηρὸν μὲν τὸ τοιοῦτον, οὐ μὴν πάντως γε καὶ νόσος
<span class="pb" data-page="17b.478" id="p17b.478"></span>
<span class="lb" data-page="17b.478" data-line="1" id="l17b.478.1"></span>ἀκολουθήσει, βραχείας αὐτῷ ὑπαρχούσης ποσότητος.
<span class="lb" data-page="17b.478" data-line="2" id="l17b.478.2"></span>ὅπου γὰρ οὐδὲ τὰ διαφθείρειν ἡμῶν τὸ σῶμα δυνάμενα
<span class="lb" data-page="17b.478" data-line="3" id="l17b.478.3"></span>φάρμακα, μανδραγόρας καὶ μήκων, κώνειον, ἄνευ ποσότητος
<span class="lb" data-page="17b.478" data-line="4" id="l17b.478.4"></span>οἷά τε βλάπτειν ἐστὶν, ἦ πού γε τοιοῦτος χυμὸς, ὃς πρὸς
<span class="lb" data-page="17b.478" data-line="5" id="l17b.478.5"></span>τῷ μὴ διαφθείρειν ἔτι καὶ τρέφειν ἕτερα μόρια δύνανται.
<span class="lb" data-page="17b.478" data-line="6" id="l17b.478.6"></span>τὴν ἀρχὴν γὰρ οὐκ ἂν <span class="milestone ed1page" data-n="5.240" data-unit="ed1page" id="ed1page.5.240"></span>ὠνόμασε τροφὴν αὐτὸν, εἰ μὴ
<span class="lb" data-page="17b.478" data-line="7" id="l17b.478.7"></span>τοιοῦτος ἦν. ὥσπερ οὖν εἰ πνεύματος μέν τι βραχὺ διὰ
<span class="lb" data-page="17b.478" data-line="8" id="l17b.478.8"></span>τοῦ στομάχου κατενεχθὲν εἰς τὴν γαστέρα τύχοι, τῆς δὲ
<span class="lb" data-page="17b.478" data-line="9" id="l17b.478.9"></span>πινομένης ὑγρότητος ὀλίγιστον μὲν εἰς τὸν πνεύμονα διὰ
<span class="lb" data-page="17b.478" data-line="10" id="l17b.478.10"></span>τῆς τραχείας ἀρτηρίας, οὔτ’ ἂν ἡ γαστὴρ, ὅσον ἐπὶ τούτῳ
<span class="lb" data-page="17b.478" data-line="11" id="l17b.478.11"></span>νοσήσῃ, οὔτε ὁ πνεύμων οὕτως ἔχει καὶ ἐπὶ τῆς κατὰ τὰ
<span class="lb" data-page="17b.478" data-line="12" id="l17b.478.12"></span>λοιπὰ μόρια τροφῆς. καὶ μὲν δὴ καὶ τρίτη τις ἐξήγησις
<span class="lb" data-page="17b.478" data-line="13" id="l17b.478.13"></span>εἴρηται πρός τινων ἀκούειν ἡμᾶς ἀξιούντων τὸ παρὰ φύσιν
<span class="lb" data-page="17b.478" data-line="14" id="l17b.478.14"></span>ἀντὶ τοῦ μεγάλως καὶ ὑπερβαλλόντως, ὡς εἰ καὶ οὕτως εἶπεν·
<span class="lb" data-page="17b.478" data-line="15" id="l17b.478.15"></span>ὅκου ἂν τροφὴ πλείων ὑπερβαλλόντως εἰσέλθῃ. τοῦτο
<span class="lb" data-page="17b.478" data-line="16" id="l17b.478.16"></span>νόσον ποιεῖ. τὴν γὰρ ὀλίγον ὑπερβάλλουσαν τοῦ συμμέτρου
<span class="lb" data-page="17b.478" data-line="17" id="l17b.478.17"></span>μηδέπω δύνασθαι νόσον ποιεῖν, ἀλλ’ ἔτι φυλάττειν τὸ σῶμα
<span class="pb" data-page="17b.479" id="p17b.479"></span>
<span class="lb" data-page="17b.479" data-line="1" id="l17b.479.1"></span>κατά γε τῆς ὑγιείας πλάτος, ἀληθὲς μὲν οὖν καὶ τοῦτο·
<span class="lb" data-page="17b.479" data-line="2" id="l17b.479.2"></span>χρὴ γὰρ τὴν μέλλουσαν ἐργάσασθαι νόσον τροφὴν, οὐ μικρῷ
<span class="lb" data-page="17b.479" data-line="3" id="l17b.479.3"></span>τινι τῆς ἀκριβοῦς· συμμετρίας ὑπερέχειν. ἀλλ’ οὐκ
<span class="lb" data-page="17b.479" data-line="4" id="l17b.479.4"></span>ἔστιν ἔθος τούτου ἕνεκα διορίζεσθαι τὸν λόγον. εἰώθασι
<span class="lb" data-page="17b.479" data-line="5" id="l17b.479.5"></span>γὰρ αὐτὸ μόνον ἀποφαίνεσθαι τὸ γένος, ἔγκαυσιν ἢ ψύξιν
<span class="lb" data-page="17b.479" data-line="6" id="l17b.479.6"></span>ἢ κόπον, ἀπεψίαν τε καὶ φθορὰν χυμῶν, ὅσα τ’ ἄλλα τοιαῦτα
<span class="lb" data-page="17b.479" data-line="7" id="l17b.479.7"></span>νοσοποιεῖν φάσκοντες, ὡς ἡμῶν ἑκάστῳ τῶν εἰρημένων
<span class="lb" data-page="17b.479" data-line="8" id="l17b.479.8"></span>συνεπινοούντων ἀξιόλογον ποσότητα. κατὰ τὸν αὐτὸν οὖν
<span class="lb" data-page="17b.479" data-line="9" id="l17b.479.9"></span>τρόπον καὶ τὴν πλείονα τροφὴν νοσοποιεῖν λέγουσιν, ἄνευ
<span class="lb" data-page="17b.479" data-line="10" id="l17b.479.10"></span>τοῦ προσθεῖναι τὸ πολλῷ, γινωσκόντων ἡμῶν ὡς ἐὰν δραχμῆς
<span class="lb" data-page="17b.479" data-line="11" id="l17b.479.11"></span>μοῖρα ιε΄ τὸ πλεῖον ἢ τοῦ συμμέτρου νόσον οὐδέπω
<span class="lb" data-page="17b.479" data-line="12" id="l17b.479.12"></span>δύναται κατασκευάζειν, ἀλλὰ πολλαπλασιαζομένη τε καὶ
<span class="lb" data-page="17b.479" data-line="13" id="l17b.479.13"></span>αὕτη ποτε ποιήσει νόσον. ἐκ γὰρ τοῦ γένους ἐστὶ μία τῶν
<span class="lb" data-page="17b.479" data-line="14" id="l17b.479.14"></span>κατεργαζομένων αἰτίων τὰς νόσους. κατὰ ταῦτα μὲν οὖν ἡ
<span class="lb" data-page="17b.479" data-line="15" id="l17b.479.15"></span>τρίτη τῶν ἐξηγήσεων, εἰ καὶ ὅτι μάλιστα ἀληθής ἐστι, περιεργοτέρα
<span class="lb" data-page="17b.479" data-line="16" id="l17b.479.16"></span>μοι δοκεῖ τοῦ τῶν παλαιῶν ἔθους ὑπάρχειν,
<span class="lb" data-page="17b.479" data-line="17" id="l17b.479.17"></span>μετὰ καὶ τοῦ βιαίως ἐξηγήσασθαι τῆς παρὰ φύσιν φωνῆς
<span class="pb" data-page="17b.480" id="p17b.480"></span>
<span class="lb" data-page="17b.480" data-line="1" id="l17b.480.1"></span>τὸ σημαινόμενον. ἡ δ’ ἐπὶ τέλει τοῦ ἀφορισμοῦ προσγεγραμμένη
<span class="lb" data-page="17b.480" data-line="2" id="l17b.480.2"></span>λέξις, ἔνθα φησὶ, δηλοῖ δὲ ἡ ἴησις, ἄμεινον ἂν
<span class="lb" data-page="17b.480" data-line="3" id="l17b.480.3"></span>εἶχε μετὰ τοῦ καί συνδέσμου γεγραμμένη κατὰ τόνδε τὸν
<span class="lb" data-page="17b.480" data-line="4" id="l17b.480.4"></span>τρόπον, δηλοῖ δὲ καὶ ἡ ἴησις. οὐ γὰρ δὴ μόνον γε ἡ ἴησις
<span class="lb" data-page="17b.480" data-line="5" id="l17b.480.5"></span>δηλοῖ τὸ τὴν τροφὴν, ἔνθα ἂν εἰσέλθῃ, πλείω νοσοποιεῖν,
<span class="lb" data-page="17b.480" data-line="6" id="l17b.480.6"></span>ἀλλὰ καὶ ἡ τοῦ πράγματος φύσις συνενδείκνυνται συνεπιμαρτυρούσης
<span class="lb" data-page="17b.480" data-line="7" id="l17b.480.7"></span>αὐτῇ καὶ τῆς ἰάσεως. ἐν ἁπάσαις γὰρ ταῖς
<span class="lb" data-page="17b.480" data-line="8" id="l17b.480.8"></span>τέχναις τοῖς καλῶς ἐπινοουμένοις καὶ ἡ ἀπὸ τῆς ἐκβάσεως
<span class="lb" data-page="17b.480" data-line="9" id="l17b.480.9"></span>μαρτυρία προσέρχεται. τίς οὖν ἐστιν αὕτη κατὰ τὸν προκείμενον
<span class="lb" data-page="17b.480" data-line="10" id="l17b.480.10"></span>λόγον; ἡ ἐπὶ ταῖς κενώσεσιν ἴασις τῶν λυπούντων
<span class="lb" data-page="17b.480" data-line="11" id="l17b.480.11"></span>χυμῶν, ἥν τινα καὶ Ἡρόφιλος ἐν τῇ τριχρόνῳ καλουμένη
<span class="lb" data-page="17b.480" data-line="12" id="l17b.480.12"></span>σημειώσει παρέλαβεν. εἰ γάρ τις ἐσθίων μὲν πλείω τῶν
<span class="lb" data-page="17b.480" data-line="13" id="l17b.480.13"></span>συνήθων, ἤτοι δ’ ἴσα τοῖς ἔμπροσθεν ἢ ἐλάσσω γυμναζόμενος,
<span class="lb" data-page="17b.480" data-line="14" id="l17b.480.14"></span>βαρυνθείη τε τὸ <span class="milestone ed2page" data-n="9.56" data-unit="ed2page" id="ed2page.9.56"></span>σῶμα καὶ σὺν ἐρεύθει καὶ
<span class="lb" data-page="17b.480" data-line="15" id="l17b.480.15"></span>ὄγκῳ τῶν φλεβῶν ἄρξηται πυρέττειν, οὐκ ἂν ἀλόγως τις
<span class="lb" data-page="17b.480" data-line="16" id="l17b.480.16"></span>αὐτὸν ὑπὸ πλήθους νοσῆσαι νομίζῃ. εἰ τοίνυν καὶ κενωθεὶς
<span class="lb" data-page="17b.480" data-line="17" id="l17b.480.17"></span>ὠφεληθείη, βεβαίωσις καὶ παραχρῆμα τῆς περὶ τοῦ
<span class="lb" data-page="17b.480" data-line="18" id="l17b.480.18"></span>πλήθους γενήσεται δόξης, θάρσος τε πρὸς τὸ πάλιν ἐπὶ ﻿
<span class="pb" data-page="17b.481" id="p17b.481"></span>
<span class="lb" data-page="17b.481" data-line="1" id="l17b.481.1"></span>τῶν αὐτῶν παραγενήσεται ὡσαύτως κενῶσαι, μὴ περιμείνοντας
<span class="lb" data-page="17b.481" data-line="2" id="l17b.481.2"></span>τὴν τῶν ἐμπειρικῶν τήρησιν, ἣν αὐτοὶ τῶν πλειστάκις
<span class="lb" data-page="17b.481" data-line="3" id="l17b.481.3"></span>ἐπὶ τοῖς αὐτοῖς ὡσαύτως ἀποβαινόντων εἶναί φασιν.
<span class="lb" data-page="17b.481" data-line="4" id="l17b.481.4"></span>ἴσως μὲν οὖν καὶ προσέκειτο κατὰ τὸν ἀφορισμὸν ὁ καί
<span class="lb" data-page="17b.481" data-line="5" id="l17b.481.5"></span>σύνδεσμος, εἶτά τίς ὡς περιττὸν ἀφεῖλεν αὐτόν. ἴσως δὲ
<span class="lb" data-page="17b.481" data-line="6" id="l17b.481.6"></span>καὶ ἐξ ἀρχῆς αὐτὸς ὁ Ἱπποκράτης ἁπλῶς ἔγραψε χωρὶς τοῦ
<span class="lb" data-page="17b.481" data-line="7" id="l17b.481.7"></span>καί συνδέσμου, δηλοῖ δὲ ἡ ἴησις, ὡς εἰ καὶ οὕτως εἰρήκει,
<span class="lb" data-page="17b.481" data-line="8" id="l17b.481.8"></span>τοῖς γὰρ προειρημένοις οὕτως ἔχουσιν ὡς εἴρηται, τουτέστι
<span class="lb" data-page="17b.481" data-line="9" id="l17b.481.9"></span>τροφῆς πλείονος παρὰ φύσιν ἐν τῷ σώματι περιεχομένης,
<span class="lb" data-page="17b.481" data-line="10" id="l17b.481.10"></span>ἐπειδὰν κενώσεως προσαχθείσης, ὁ κάμνων ὠφεληθείη, δῆλόν
<span class="lb" data-page="17b.481" data-line="11" id="l17b.481.11"></span>ἐστιν ὡς εἰς νόσον ἥκει διὰ τὸ πλῆθος τῆς τροφῆς. ὅτι
<span class="lb" data-page="17b.481" data-line="12" id="l17b.481.12"></span>δὲ κένωσιν μὲν ἁπλῶς εἴωθε λέγειν ὁ Ἱπποκράτης, ὅταν
<span class="lb" data-page="17b.481" data-line="13" id="l17b.481.13"></span>ὁμοτίμως ἅπαντες οἱ χυμοὶ κενῶνται, κάθαρσιν δὲ ὅταν οἱ
<span class="lb" data-page="17b.481" data-line="14" id="l17b.481.14"></span>μοχθηροὶ κατὰ ποιότητα, μεμνῆσθαι χρὴ, καὶ ὅτι ἡ νῦν
<span class="lb" data-page="17b.481" data-line="15" id="l17b.481.15"></span>ἴασις ὑπὸ κενώσεως, οὐ καθάρσεώς ἐστι γινομένη μαρτυρεῖ
<span class="lb" data-page="17b.481" data-line="16" id="l17b.481.16"></span>τῇ περὶ τοῦ πλήθους δόξῃ. κένωσις δ’ ὁμοτίμως ἁπάντων
<span class="lb" data-page="17b.481" data-line="17" id="l17b.481.17"></span>τῶν χυμῶν ἡ μὲν ἀκριβεστάτη διὰ φλεβοτομίας ἐστὶν
<span class="pb" data-page="17b.482" id="p17b.482"></span>
<span class="lb" data-page="17b.482" data-line="1" id="l17b.482.1"></span>ἐγγὺς δ’ αὐτῆς ἥ τε ἀποσχαζομένων τῶν σφυρῶν, ὥσπερ
<span class="lb" data-page="17b.482" data-line="2" id="l17b.482.2"></span>ἡμῖν εὔθισται, καὶ ἡ διὰ γυμνασίων ἢ τρίψεων ἢ λουτρῶν
<span class="lb" data-page="17b.482" data-line="3" id="l17b.482.3"></span>καὶ προσέτι κατὰ συμβεβηκὸς ἡ διὰ ἀσιτίας. κατὰ συμβεβηκὸς
<span class="lb" data-page="17b.482" data-line="4" id="l17b.482.4"></span>δ’ εἶπον, ὅτι μὴ δι’ ἑαυτῆς ἡ ἀσιτία κενοῖ, καθάπερ
<span class="lb" data-page="17b.482" data-line="5" id="l17b.482.5"></span>ἕκαστον τῶν προειρημένων. ἀλλ’ ἡ μὲν κένωσις γίνεται
<span class="lb" data-page="17b.482" data-line="6" id="l17b.482.6"></span>τῷ φυσικῷ τρόπῳ τῆς διαπνοῆς, μηδεμιᾶς δὲ ἀντὶ τῶν
<span class="lb" data-page="17b.482" data-line="7" id="l17b.482.7"></span>κενωθέντων εἰσενεχθείσης τροφῆς, ἐναργῶς τηνικαῦτα φαίνεται
<span class="lb" data-page="17b.482" data-line="8" id="l17b.482.8"></span>ἡ πρότερον λανθάνουσα. ταυτὶ μὲν οὖν αὐτάρκη πρός
<span class="lb" data-page="17b.482" data-line="9" id="l17b.482.9"></span>γε τὴν ἐξήγησιν τοῦ ἀφορισμοῦ. ὅστις δὲ βούλεται τὸν
<span class="lb" data-page="17b.482" data-line="10" id="l17b.482.10"></span>περὶ πλήθους λόγον ἀκριβῶς ἀναλέξασθαι, βιβλίον ἔχει γεγραμμένον
<span class="lb" data-page="17b.482" data-line="11" id="l17b.482.11"></span>ὑφ’ ἡμῶν ἓν ὅλον, ὃ δὴ καὶ περὶ πλήθους ἐπιγέγραπται.
<span class="lb" data-page="17b.482" data-line="12" id="l17b.482.12"></span>νυνὶ δ’ ἀρκεῖ τό γε τοσοῦτον ἔτι προσθεῖναι
<span class="lb" data-page="17b.482" data-line="13" id="l17b.482.13"></span>τοῖς εἰρημένοις, ὡς ἄρξασθαι μὲν δύναται τὸ πρὸς τὴν δύναμιν
<span class="lb" data-page="17b.482" data-line="14" id="l17b.482.14"></span>πλῆθος, ἄνευ τοῦ διεφθάρθαι, μεῖναι δ’ οὐ δύναται
<span class="lb" data-page="17b.482" data-line="15" id="l17b.482.15"></span>χρηστόν. ἀνάγκη γὰρ πᾶσα μεταβάλλειν αὐτὸ κατὰ ποιότητα,
<span class="lb" data-page="17b.482" data-line="16" id="l17b.482.16"></span>διαφθείρεσθαι τοῦ χρόνου προϊόντος· ἀλλὰ κἂν τοῦτο
<span class="lb" data-page="17b.482" data-line="17" id="l17b.482.17"></span>γένηται, μέχρι τοσούτου πλῆθος αὐτὸ καλέσομεν, μέχρι περ
<span class="pb" data-page="17b.483" id="p17b.483"></span>
<span class="lb" data-page="17b.483" data-line="1" id="l17b.483.1"></span>ἂν ἐπὶ τῇ κενώσει τοῦ περιττοῦ τὸ λοιπὸν δύνηται γίνεσθαι
<span class="lb" data-page="17b.483" data-line="2" id="l17b.483.2"></span>χρηστόν. ὁποῖον γὰρ κατὰ τοὺς ὀξυνομένους οἴνους συμβέβηκε,
<span class="lb" data-page="17b.483" data-line="3" id="l17b.483.3"></span>τοιοῦτόν τι καὶ κατὰ τὴν ἀλλοίωσιν τοῦ αἵματος.
<span class="lb" data-page="17b.483" data-line="4" id="l17b.483.4"></span>ἔστι δὲ τὸ συμβαῖνον ἐπὶ τῶν οἴνων τοιόνδε. τελέως μὲν
<span class="lb" data-page="17b.483" data-line="5" id="l17b.483.5"></span>ὀξεῖς γενηθέντες οὐκέτ’ εἰς τὴν τοῦ οἴνου φύσιν ἐπανέρχονται,
<span class="lb" data-page="17b.483" data-line="6" id="l17b.483.6"></span>βραχεῖαν δέ τινα ποιησάμενοι ῥοπὴν ὡς ὀξύνεσθαι
<span class="lb" data-page="17b.483" data-line="7" id="l17b.483.7"></span>μὲν, ὄξος δ’ οὐδέπω γεγονέναι, πολλοὶ πολλάκις ἀνεκτήσαντο
<span class="lb" data-page="17b.483" data-line="8" id="l17b.483.8"></span>τὴν πρότερον φύσιν. οὕτως ἔχει κἀπὶ τοῦ αἵματος· καὶ
<span class="lb" data-page="17b.483" data-line="9" id="l17b.483.9"></span>γὰρ καὶ τοῦτο μεγάλης μὲν τῆς διαφθορᾶς γενομένης
<span class="lb" data-page="17b.483" data-line="10" id="l17b.483.10"></span>οὐκέτ’ ἐπανέρχεται πρὸς τὸ κατὰ φύσιν, ἐπὶ βραχὺ δὲ
<span class="lb" data-page="17b.483" data-line="11" id="l17b.483.11"></span>συμβάσης, ἐπειδὰν τὸ περιττὸν ἀποκενωθῇ τὸ κατάλοιπον
<span class="lb" data-page="17b.483" data-line="12" id="l17b.483.12"></span>ἀνακτᾶται τὴν ἑαυτοῦ φύσιν, καὶ δὴ καὶ καλεῖν ἔθος ἐστὶ
<span class="lb" data-page="17b.483" data-line="13" id="l17b.483.13"></span>τὴν τοιαύτην <span class="milestone ed2page" data-n="9.57" data-unit="ed2page" id="ed2page.9.57"></span>διάθεσιν οὐ διαφθορὰν, ἀλλὰ πλῆθος,
<span class="lb" data-page="17b.483" data-line="14" id="l17b.483.14"></span>ἐκείνης, ὡς ἔφην, μόνης ὀνομαζομένης διαφθορᾶς, ἥτις ἂν
<span class="lb" data-page="17b.483" data-line="15" id="l17b.483.15"></span>οὕτως ἀξιόλογον ἔχῃ τὴν τὸ παρὰ φύσιν ἐκτροπὴν, ὡς
<span class="lb" data-page="17b.483" data-line="16" id="l17b.483.16"></span>μηκέθ’ ὑπὸ φύσεως δύνασθαι πεττομένης χρηστὸς γίνεσθαι
<span class="lb" data-page="17b.483" data-line="17" id="l17b.483.17"></span>χυμός.
</p>
<span class="lb rule" data-page="17b.483" data-line="18" id="l17b.483.18"></span>
          </article>

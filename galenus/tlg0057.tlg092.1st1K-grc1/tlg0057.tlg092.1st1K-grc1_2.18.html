<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.18">
<span class="pb page1" data-page="17b.484" id="p17b.484"></span>
<span class="milestone ed1page page1" data-n="5.240" data-unit="ed1page" id="ed1page.5.240"></span>
<span class="milestone ed2page page1" data-n="9.57" data-unit="ed2page" id="ed2page.9.57"></span>
<span class="lb head" data-page="17b.484" data-line="1" id="l17b.484.1"></span>
            <blockquote class="quote lemma">
<span class="lb" data-page="17b.484" data-line="2" id="l17b.484.2"></span>Τῶν τρεφόντων ἀθρόως καὶ ταχέως ταχεῖαι καὶ αἱ διαχωρήσιες
<span class="lb" data-page="17b.484" data-line="3" id="l17b.484.3"></span>γίνονται.
</blockquote>
<span class="lb rule" data-page="17b.484" data-line="4" id="l17b.484.4"></span>
            <p>
<span class="lb" data-page="17b.484" data-line="5" id="l17b.484.5"></span>Ταχέως μὲν τρέφειν ἀκουστέον εἰρῆσθαι πρὸς αὐτοῦ
<span class="lb" data-page="17b.484" data-line="6" id="l17b.484.6"></span>τὰ μετ’ ὀλίγον χρόνον τῆς προσφορᾶς εὐθέως τρέφοντα
<span class="lb" data-page="17b.484" data-line="7" id="l17b.484.7"></span>κατά γε τὴν ἑαυτῶν φύσιν. ἐξετάζεται δ’ αὕτη κατά γε
<span class="lb" data-page="17b.484" data-line="8" id="l17b.484.8"></span>τοὺς ἀμέμπτως ὑγιαίνοντας. ἀθρόως δὲ τὰ μετὰ τὸ ἄρξασθαι
<span class="lb" data-page="17b.484" data-line="9" id="l17b.484.9"></span>τρέφειν ἐν ὀλίγῳ χρόνῳ πᾶσαν τὴν ἐξ αὐτῶν τροφὴν
<span class="lb" data-page="17b.484" data-line="10" id="l17b.484.10"></span>δίδονται τῷ σώματι. τὰ τοιαῦτα οὖν, ὅσον ἐπὶ τοῦτο μόνον
<span class="lb" data-page="17b.484" data-line="11" id="l17b.484.11"></span>τῷ τρέφειν ἀθρόως καὶ διαχωρηθήσεται ταχέως. εἰ
<span class="lb" data-page="17b.484" data-line="12" id="l17b.484.12"></span>δ’ ἤτοι δριμύτης τις αὐτοῖς ἐρεθίζουσα πρὸς ἀπόκρισιν
<span class="lb" data-page="17b.484" data-line="13" id="l17b.484.13"></span>ἢ γλισχρότης ὑπάρχει, δι’ ἣν ἐπὶ πλέον κατέχεται, τὰ μὲν
<span class="lb" data-page="17b.484" data-line="14" id="l17b.484.14"></span>θᾶττον κατὰ τὴν διαχώρησιν ὁρμήσει, τὰ δὲ βραδύτερον.
<span class="lb" data-page="17b.484" data-line="15" id="l17b.484.15"></span>τάχιστα μὲν οὖν καὶ ἀθροώτατα οἶνος τρέφει, βραδύτατα
<span class="lb" data-page="17b.484" data-line="16" id="l17b.484.16"></span>δὲ καὶ κατὰ βραχὺ βόειον κρέας καὶ κοχλίαι καὶ σπόνδυλοι
<span class="lb" data-page="17b.484" data-line="17" id="l17b.484.17"></span>θαλάττιοι καὶ ἀκρίδες καὶ κάραβοι καὶ ἀστακοὶ, καὶ συνελόντι
<span class="pb" data-page="17b.485" id="p17b.485"></span>
<span class="lb" data-page="17b.485" data-line="1" id="l17b.485.1"></span>φάναι πάντα τὰ σκληρόσαρκα τῆς αὐτῆς ἐστι <span class="milestone ed1page" data-n="5.241" data-unit="ed1page" id="ed1page.5.241"></span>τούτοις
<span class="lb" data-page="17b.485" data-line="2" id="l17b.485.2"></span>φύσεως. καὶ σκληροὶ τυροὶ καὶ τὰ τεταριχευμένα τῶν κρέων
<span class="lb" data-page="17b.485" data-line="3" id="l17b.485.3"></span>καὶ φακοὶ καὶ βολβοὶ καὶ τὰ μέχρι τοῦ σκληρωθῆναι τῶν
<span class="lb" data-page="17b.485" data-line="4" id="l17b.485.4"></span>ὠῶν ἀφεψημένα. ταυτὶ γὰρ πάντα μετὰ πολὺν χρόνον τοῦ
<span class="lb" data-page="17b.485" data-line="5" id="l17b.485.5"></span>προσαχθῆναι τρέφει κατὰ βραχύ. σημεῖον δ’ ἔστω σοι τοῦ
<span class="lb" data-page="17b.485" data-line="6" id="l17b.485.6"></span>τρέφειν ἤδη τὸ προσενηγμένον ἐν μὲν τοῖς σφυγμοῖς ἥ τε
<span class="lb" data-page="17b.485" data-line="7" id="l17b.485.7"></span>σφοδρότης καὶ τὸ μέγεθος, ἐν δὲ ταῖς καθ’ ὁρμὴν κινήσεσιν
<span class="lb" data-page="17b.485" data-line="8" id="l17b.485.8"></span>ἡ προστιθεμένη τοῖς τεθραμμένοις ῥώμη. μάλιστα
<span class="lb" data-page="17b.485" data-line="9" id="l17b.485.9"></span>δ’ ἐξετάζειν αὐτὴν προσῆκον ἐπὶ τῶν ἐκλελυμένων διὰ κένωσίν
<span class="lb" data-page="17b.485" data-line="10" id="l17b.485.10"></span>τινα αἰσθητὴν ἢ διὰ κάματον ἢ δι’ ἀσιτίαν. ἐπὶ
<span class="lb" data-page="17b.485" data-line="11" id="l17b.485.11"></span>μὲν οὖν τῶν προειρημένων ἁπάντων αἱ κατὰ τὴν γαστέρα
<span class="lb" data-page="17b.485" data-line="12" id="l17b.485.12"></span>διαχωρήσεις βραδεῖαι γίνονται, τοῦτ’ ἔστι μετὰ πολὺν τῆς
<span class="lb" data-page="17b.485" data-line="13" id="l17b.485.13"></span>προσφορᾶς χρόνον, ἐπὶ δὲ τῶν ἐναντίων ταχεῖαι, μάλιστα δ’
<span class="lb" data-page="17b.485" data-line="14" id="l17b.485.14"></span>ἐναντίος ἁπάντων αὐτοῖς ἐστιν ὁ οἶνος ὡς εἴρηται, τάχιστα
<span class="lb" data-page="17b.485" data-line="15" id="l17b.485.15"></span>τρέφων, ἐφεξῆς δ’ αὐτῷ κατὰ στοῖχον ἄλλα περὶ ὧν ἐρῶ,
<span class="lb" data-page="17b.485" data-line="16" id="l17b.485.16"></span>πρῶτόν γε περὶ τῶν οἴνων αὐτῶν διερχόμενος. οἱ μὲν γὰρ
<span class="lb" data-page="17b.485" data-line="17" id="l17b.485.17"></span>ὑδατώδεις αὐτῶν ἐλαχίστην τροφὴν τῷ σώματι διδόασιν.
<span class="lb" data-page="17b.485" data-line="18" id="l17b.485.18"></span>εἰσὶ δὲ οὗτοι λευκοὶ μὲν τὴν χρόαν, λεπτοὶ δὲ τὴν σύστασιν, ﻿
<span class="pb" data-page="17b.486" id="p17b.486"></span>
<span class="lb" data-page="17b.486" data-line="1" id="l17b.486.1"></span>οἱ δὲ παχεῖς καὶ κιῤῥοὶ<span class="milestone ed2page" data-n="9.58" data-unit="ed2page" id="ed2page.9.58"></span> πολὺ μὲν πλείονα
<span class="lb" data-page="17b.486" data-line="2" id="l17b.486.2"></span>τὴν τροφὴν τούτων διδόασι τῷ σώματι, ἀπολείπονται δὲ
<span class="lb" data-page="17b.486" data-line="3" id="l17b.486.3"></span>τῶν μελάνων ἐς τοσοῦτον τροφῆς, ὅσον πλεονεκτοῦσιν εἰς
<span class="lb" data-page="17b.486" data-line="4" id="l17b.486.4"></span>τὸ ταχέως καὶ ἀθρόως τρέφειν. ὅσοι δὲ λευκοὶ μὲν, ἀλλὰ
<span class="lb" data-page="17b.486" data-line="5" id="l17b.486.5"></span>παχεῖς εἰσιν ἀτροφώτεροι μὲν τοσοῦτον ὑπάρχουσιν, τροφιμώτεροι
<span class="lb" data-page="17b.486" data-line="6" id="l17b.486.6"></span>δὲ τῶν λεπτῶν τε καὶ λευκῶν, ἀλλ’ οὔτε ταχέως
<span class="lb" data-page="17b.486" data-line="7" id="l17b.486.7"></span>οὔτε ἀθρόως τρέφουσιν. εἰς ὅσον δὲ ἐν τούτοις διαφέρουσιν,
<span class="lb" data-page="17b.486" data-line="8" id="l17b.486.8"></span>εἰς τοσοῦτον καὶ κατὰ τὴν διαχώρησιν. οἱ μὲν γὰρ
<span class="lb" data-page="17b.486" data-line="9" id="l17b.486.9"></span>ὑδατώδεις κατ’ οὖρα διαχωροῦσι τάχιστα, διὰ τὸ φθάνειν
<span class="lb" data-page="17b.486" data-line="10" id="l17b.486.10"></span>τάχιστα σχεδὸν ἀναλαμβάνεσθαι ὅλοι, τῶν δ’ ἄλλων πάντων
<span class="lb" data-page="17b.486" data-line="11" id="l17b.486.11"></span>ὅσον ὑπέρχεταί τι κατὰ τὴν γαστέρα σαφὲς, ἀνάλογον
<span class="lb" data-page="17b.486" data-line="12" id="l17b.486.12"></span>τῷ χρόνῳ τῆς θρέψεως ἔχει τὴν διαχώρησιν. οὕτω δὲ
<span class="lb" data-page="17b.486" data-line="13" id="l17b.486.13"></span>κἀπὶ τῶν ἄλλων ἁπάντων συμβέβηκεν. ὁ μὲν γὰρ τῆς πτισάνης
<span class="lb" data-page="17b.486" data-line="14" id="l17b.486.14"></span>χυλὸς οὐ μετὰ πολὺν χρόνον τῆς προσφορᾶς φαίνεται
<span class="lb" data-page="17b.486" data-line="15" id="l17b.486.15"></span>τρέφων, οὐ μὴν πολλὴν τροφὴν διδοὺς τῷ σώματι καὶ
<span class="lb" data-page="17b.486" data-line="16" id="l17b.486.16"></span>ταύτην ἐν ὀλίγῳ χρόνῳ παρέχων ἀθρόαν. ὁ χόνδρος δὲ
<span class="lb" data-page="17b.486" data-line="17" id="l17b.486.17"></span>οὔτ’ ὀλίγην οὔτ’ ἀθρόαν, ἀλλ’ ἐν πολλῷ τε χρόνῳ καὶ πολλὴν
<span class="lb" data-page="17b.486" data-line="18" id="l17b.486.18"></span>παρέχει τροφήν. ὡσαύτως δὲ δηλονότι προσήκει τῇ
<span class="pb" data-page="17b.487" id="p17b.487"></span>
<span class="lb" data-page="17b.487" data-line="1" id="l17b.487.1"></span>συστάσει ἔχειν τὰ παραβαλλόμενα καὶ μὴ τὸ μὲν ἀκριβῶς
<span class="lb" data-page="17b.487" data-line="2" id="l17b.487.2"></span>εἶναι ὑγρὸν, τὸ δὲ ἄκρως ξηρόν. ἐπὶ μὲν οὖν τῆς πτισάνης
<span class="lb" data-page="17b.487" data-line="3" id="l17b.487.3"></span>καὶ χόνδρου καὶ πάντων τῶν τοιούτων, ὅσα σκευάζουσιν
<span class="lb" data-page="17b.487" data-line="4" id="l17b.487.4"></span>ἐκ κέγχρων ἢ κυάμων, ἤ τινων ἄλλων καρπῶν; ὁμοίως ἐχέτω
<span class="lb" data-page="17b.487" data-line="5" id="l17b.487.5"></span>τὰ παραβαλλόμενα, κατὰ τὸ ποιὸν τῆς συστάσεως. ἐπὶ δὲ
<span class="lb" data-page="17b.487" data-line="6" id="l17b.487.6"></span>τῶν κρεῶν ἰδία μὲν ἡ σύστασις ἑκάστου. παραβάλλεσθαι
<span class="lb" data-page="17b.487" data-line="7" id="l17b.487.7"></span>δὲ αὐτὰ χρὴ κατὰ τὸ ποιὸν τῆς σκευασίας ἢ ὠπτωμένων
<span class="lb" data-page="17b.487" data-line="8" id="l17b.487.8"></span>ἀμφοῖν ἢ ἑψημένων ὡσαύτως. ἀφαιρείσθωσαν δὲ κατὰ τὴν
<span class="lb" data-page="17b.487" data-line="9" id="l17b.487.9"></span>σκευασίαν καὶ οἱ δακνώδεις χυμοὶ, καθάπερ ἐπὶ κράμβης
<span class="lb" data-page="17b.487" data-line="10" id="l17b.487.10"></span>τε καὶ ὀσπρίων, εἰ μέλλεις ἀκριβῆ βάσανον αὐτῆς τῆς τρεφούσης
<span class="lb" data-page="17b.487" data-line="11" id="l17b.487.11"></span>οὐσίας λαβεῖν. ἡ δ’ ἀφαίρεσις τῶν χυμῶν ἐκ τοῦ
<span class="lb" data-page="17b.487" data-line="12" id="l17b.487.12"></span>μετατίθεσθαι κατὰ τὴν ἕψησιν εἰς ἕτερον ὕδωρ ἐξ ἑτέρου
<span class="lb" data-page="17b.487" data-line="13" id="l17b.487.13"></span>γίγνεται. ἐὰν οὖν ἅπαντα ταῦτα διορισάμενος ἐξετάσῃς
<span class="lb" data-page="17b.487" data-line="14" id="l17b.487.14"></span>ἀκριβῶς, εὑρήσεις ὅσα μὲν ὀλίγῳ χρόνῳ τρέφει, τοῦτο δέ
<span class="lb" data-page="17b.487" data-line="15" id="l17b.487.15"></span>ἐστι τὸ ἀθρόως καὶ μετ’ ὀλίγον χρόνον τῆς προσφορᾶς,
<span class="lb" data-page="17b.487" data-line="16" id="l17b.487.16"></span>τοῦτο γάρ ἐστι τὸ ταχέως, τούτων καὶ τὴν διαχώρησιν ἐν
<span class="lb" data-page="17b.487" data-line="17" id="l17b.487.17"></span>τάχει γινομένην, ὅταν γε ὡσαύτως ἔχουσιν ἀνθρώποις δίδοται.
<span class="pb" data-page="17b.488" id="p17b.488"></span>
<span class="lb" data-page="17b.488" data-line="1" id="l17b.488.1"></span>καὶ γὰρ καὶ τοῦτο ἐπὶ πάντων τοιούτων χρὴ προσδιορίσασθαι.
<span class="lb" data-page="17b.488" data-line="2" id="l17b.488.2"></span>τὰ δ’ ἐναντίως ἔχοντα βραδέως ὑποχωρεῖν. τὴν
<span class="lb" data-page="17b.488" data-line="3" id="l17b.488.3"></span>δ’ αἰτίαν τῶν γινομένων μάθοις ἂν ἐκ τῶν ἀποδεδειγμένων ἐν
<span class="lb" data-page="17b.488" data-line="4" id="l17b.488.4"></span>τοῖς τῶν φυσικῶν δυνάμεων ὑπομνήμασιν. ἡ γάρ τοι γαστὴρ
<span class="lb" data-page="17b.488" data-line="5" id="l17b.488.5"></span>ἀπολαύειν ἐνεδείκνυτο τῶν σιτίων αὐτὴ πρώτως τὸν
<span class="lb" data-page="17b.488" data-line="6" id="l17b.488.6"></span>οἰκεῖον ἐξ αὐτῶν ἕλκουσα χυμὸν, ἐναποτιθεμένη τε τοῖς
<span class="lb" data-page="17b.488" data-line="7" id="l17b.488.7"></span>ἑαυτῆς χιτῶσιν, εἶτ’ ἐπειδὰν τούτου κορεσθῇ, τηνικαῦτα
<span class="lb" data-page="17b.488" data-line="8" id="l17b.488.8"></span>ἐκπέμπειν αὐτὰ πρὸς τὴν διαχώρησιν. ἐν τούτῳ δὲ τῷ
<span class="lb" data-page="17b.488" data-line="9" id="l17b.488.9"></span>χρόνῳ καὶ τὸ ἧπαρ ἐκ τῶν σιτίων ἕλκειν ἐδείκνυτο, ἐπειδὰν
<span class="lb" data-page="17b.488" data-line="10" id="l17b.488.10"></span>ἐνδεῶς ἔχῃ τροφῆς. εἰ δὲ μὴ, χρήσεται τῇ προϋπαρχούσῃ.
<span class="lb" data-page="17b.488" data-line="11" id="l17b.488.11"></span>κατὰ δὲ τὸν αὐτὸν λόγον ἕλκειν αὖθις ἐκ τοῦ ἥπατος ὅλον
<span class="lb" data-page="17b.488" data-line="12" id="l17b.488.12"></span>τὸ σῶμα, καθ’ ὃν ἂν χρόνον καὶ τοῦτο ἀπορεῖ τροφῆς.
<span class="lb" data-page="17b.488" data-line="13" id="l17b.488.13"></span>ὅθεν ἐφ’ ὧν ὅλον τὸ σῶμα κενόν ἐστι, μάλιστα ἄν τις λάβῃ
<span class="lb" data-page="17b.488" data-line="14" id="l17b.488.14"></span>τὴν πεῖραν τῶν ἀθρόως τε καὶ ταχέως τρεφόντων, οἷσπερ,
<span class="lb" data-page="17b.488" data-line="15" id="l17b.488.15"></span>ὡς ἔφαμεν, ὑπάρχει καὶ τὸ πρὸς τὴν διαχώρησιν ἰέναι θᾶττον,
<span class="lb" data-page="17b.488" data-line="16" id="l17b.488.16"></span>ὅσον ἐπὶ τῷδε. τινὲς μέντοι τὴν ἐξ ὅλου τοῦ σώματος
<span class="lb" data-page="17b.488" data-line="17" id="l17b.488.17"></span>ἔφασαν κένωσιν εἰρῆσθαι διαχώρησιν, <span class="milestone ed2page" data-n="9.59" data-unit="ed2page" id="ed2page.9.59"></span>ἵνα ταυτὸν ᾖ
<span class="lb" data-page="17b.488" data-line="18" id="l17b.488.18"></span>τὸ νῦν διδασκόμενον τῷ λελεγμένῳ κατὰ τὸ περὶ τροφῆς
<span class="pb" data-page="17b.489" id="p17b.489"></span>
<span class="lb" data-page="17b.489" data-line="1" id="l17b.489.1"></span>βιβλίον, ἔνθα φησίν· ἡ δυσαλλοίωτος δυσεξανάλωτος, ἡ εὐπρόσθετος
<span class="lb" data-page="17b.489" data-line="2" id="l17b.489.2"></span>εὐεξανάλωτος, ὅπερ ἀληθέστατον μέν ἐστιν, οὐ
<span class="lb" data-page="17b.489" data-line="3" id="l17b.489.3"></span>μὴν οἰκείως ἀκούσεσθαί τε δοκεῖ τῇ τῆς διαχωρήσεως προσηγορίᾳ.
<span class="lb" data-page="17b.489" data-line="4" id="l17b.489.4"></span>λέγεται γὰρ αὐτὴ μᾶλλον ἐπὶ τῆς κατὰ γαστέρα
<span class="lb" data-page="17b.489" data-line="5" id="l17b.489.5"></span>μόνον, δυνατόν γε μὴν κἀπὶ τῶν καθ’ ὅλον ἀκούειν αὐτὴν
<span class="lb" data-page="17b.489" data-line="6" id="l17b.489.6"></span>τὸ σῶμα. διαφέρει γὰρ ἢ ὑποχώρησιν ἢ διαχώρησιν εἰπεῖν.
<span class="lb" data-page="17b.489" data-line="7" id="l17b.489.7"></span>ἡ μὲν οὖν ὑποχώρησις ἐπὶ τῶν κατὰ τὴν γαστέρα
<span class="lb" data-page="17b.489" data-line="8" id="l17b.489.8"></span>μόνον λέγεται, κοινὸν δ’ ἀμφοῖν τὸ τῆς διαχωρήσεως ὑπάρχειν
<span class="lb" data-page="17b.489" data-line="9" id="l17b.489.9"></span>ἐγχωρεῖ ὄνομα. τὰ μὲν οὖν χοίρεια κρέα καὶ ὅσα γλίσχρους
<span class="lb" data-page="17b.489" data-line="10" id="l17b.489.10"></span>καὶ παχεῖς ἔχει τοὺς χυμοὺς, ἐν χρόνῳ ποιεῖται
<span class="lb" data-page="17b.489" data-line="11" id="l17b.489.11"></span>τὴν ἐξ ὅλου τοῦ σώματος διαπνοήν· λάχανα δὲ καὶ τῶν
<span class="lb" data-page="17b.489" data-line="12" id="l17b.489.12"></span>ἰχθύων οἱ πετραῖοι καὶ ἁπλῶς ὅσα λεπτὸν ἔχει τὸν ἀναδιδόμενον
<span class="lb" data-page="17b.489" data-line="13" id="l17b.489.13"></span>χυμὸν, ἐν μὲν τῷ τάχει τῆς ἀναδόσεως καὶ τῆς
<span class="lb" data-page="17b.489" data-line="14" id="l17b.489.14"></span>προσθέσεως πλεονεκτεῖ, μόνιμον δ’ οὐκ ἔχει τὴν φύσιν,
<span class="lb" data-page="17b.489" data-line="15" id="l17b.489.15"></span>ἀλλὰ διαπνεῖται ῥᾳδίως.
</p>
<span class="lb rule" data-page="17b.489" data-line="16" id="l17b.489.16"></span>
          </article>

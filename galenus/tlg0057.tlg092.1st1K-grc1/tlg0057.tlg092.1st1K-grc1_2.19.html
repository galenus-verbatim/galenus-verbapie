<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.19">
<span class="pb page1" data-page="17b.490" id="p17b.490"></span>
<span class="milestone ed1page page1" data-n="5.241" data-unit="ed1page" id="ed1page.5.241"></span>
<span class="milestone ed2page page1" data-n="9.59" data-unit="ed2page" id="ed2page.9.59"></span>
<span class="lb head" data-page="17b.490" data-line="1" id="l17b.490.1"></span>
            <blockquote class="quote lemma">
<span class="lb" data-page="17b.490" data-line="2" id="l17b.490.2"></span>Τῶν ὀξέων νοσημάτων οὐ πάμπαν ἀσφαλέες αἱ προσαγορεύσιες
<span class="lb" data-page="17b.490" data-line="3" id="l17b.490.3"></span>οὔτε τοῦ θανάτου οὔτε τῆς ὑγείας.
</blockquote>
<span class="lb rule" data-page="17b.490" data-line="4" id="l17b.490.4"></span>
            <p>
<span class="lb" data-page="17b.490" data-line="5" id="l17b.490.5"></span>Τὰ ὀξέα νοσήματα πρὸς τὸ κρίνεσθαι ταχέως εὐθέως
<span class="lb" data-page="17b.490" data-line="6" id="l17b.490.6"></span>καὶ μέγεθος ἔχει· τοὺς γὰρ ἐφημέρους πυρετοὺς καίτοι
<span class="lb" data-page="17b.490" data-line="7" id="l17b.490.7"></span>ταχέως παυομένους οὐ καλοῦσιν ὀξέα νοσήματα. διττὴ δέ
<span class="lb" data-page="17b.490" data-line="8" id="l17b.490.8"></span>ἐστιν ἡ τῶν ὀξέων νοσημάτων φύσις· ἢ γὰρ ἐπὶ χυμοῖς μόνοις
<span class="lb" data-page="17b.490" data-line="9" id="l17b.490.9"></span>θερμοῖς οὐδένα τόπον ἐγκατειληφόσιν, ἀλλ’ ὁμοτίμως
<span class="lb" data-page="17b.490" data-line="10" id="l17b.490.10"></span>ἐν ἅπασι τοῦ ζώου τοῖς μέρεσι γίγνεσθαι πεφυκόσιν ἢ τόπου
<span class="lb" data-page="17b.490" data-line="11" id="l17b.490.11"></span>τινὸς πεπονθότος, ὡς ἐν πλευρίτιδι καὶ περιπνευμονίᾳ
<span class="lb" data-page="17b.490" data-line="12" id="l17b.490.12"></span>καὶ κυνάγχῃ. καὶ οἵ γε πυρετοὶ τοὐπίπαν οἷον συνεχεῖς
<span class="lb" data-page="17b.490" data-line="13" id="l17b.490.13"></span>εἰσιν ἐν τοῖς ὀξέσι νοσήμασι. σπάνια γὰρ τὰ χωρὶς πυρετῶν,
<span class="lb" data-page="17b.490" data-line="14" id="l17b.490.14"></span>ὁποία ἐστὶ καὶ ἡ ἀποπληξία. τὰ δὲ χρόνια νοσήματα
<span class="lb" data-page="17b.490" data-line="15" id="l17b.490.15"></span>διὰ χυμοὺς γίνεται παχεῖς καὶ γλίσχρους καὶ ψυχροὺς, οὔτε
<span class="lb" data-page="17b.490" data-line="16" id="l17b.490.16"></span>πεφθῆναι ῥᾳδίως δυναμένους, ἐμπλαττομένους τε καὶ σφηνουμένους
<span class="lb" data-page="17b.490" data-line="17" id="l17b.490.17"></span>ἐν τοῖς πεπονθόσι μορίοις, ὥστε καὶ σκιῤῥώδεις ﻿
<span class="pb" data-page="17b.491" id="p17b.491"></span>
<span class="lb" data-page="17b.491" data-line="1" id="l17b.491.1"></span>αὐτῶν μᾶλλον ἢ φλεγμονώδεις εἶναι τὰς διαθέσεις. ὀλίγα
<span class="lb" data-page="17b.491" data-line="2" id="l17b.491.2"></span>δ’ ἐξ αὐτῶν γίγνεται τὰ κατὰ συμπάθειαν καὶ χωρὶς τόπου
<span class="lb" data-page="17b.491" data-line="3" id="l17b.491.3"></span>πεπονθότος, ἐν οἷς ὁμοτίμως ἁπασῶν τῶν φλεβῶν, ἤτοι μελαγχολικοὺς
<span class="lb" data-page="17b.491" data-line="4" id="l17b.491.4"></span>ἢ φλεγματώδεις χυμοὺς ἐχουσῶν σηπομένους.
<span class="lb" data-page="17b.491" data-line="5" id="l17b.491.5"></span>ἐπὶ μὲν τούτων ἁπάντων ἔοικεν ὁ Ἱπποκράτης θαῤῥεῖν
<span class="lb" data-page="17b.491" data-line="6" id="l17b.491.6"></span>ταῖς προγνώσεσιν, ἐπὶ δὲ τῶν ὀξέων οὐχ ἁπάντων, ἀλλ’
<span class="lb" data-page="17b.491" data-line="7" id="l17b.491.7"></span>ἔστιν ὅτε καὶ διαμαρτάνεσθαι τὴν πρόγνωσιν ὁμολογεῖ. τοιοῦτον
<span class="lb" data-page="17b.491" data-line="8" id="l17b.491.8"></span>γάρ ἐστι τὸ οὐ πάμπαν, ἀπόφασις ὄν. τὸ γὰρ οὐ
<span class="lb" data-page="17b.491" data-line="9" id="l17b.491.9"></span>πάμπαν τῷ οὐ παντελῶς ταὐτὸν σημαίνει. καὶ ἔστι τὸ
<span class="lb" data-page="17b.491" data-line="10" id="l17b.491.10"></span>οὐ πάμπαν ἴσον τῷ οὐκ ἐπὶ πάντων, ὅπερ ὅταν ὀλίγα τῶν
<span class="lb" data-page="17b.491" data-line="11" id="l17b.491.11"></span>πάντων ἐξαιρῶσιν ὀνομάζειν εἰώθασιν. οἷον οὐ πάντες ἄνθρωποι
<span class="lb" data-page="17b.491" data-line="12" id="l17b.491.12"></span>κακοί. δηλοῖ γὰρ ὁ τοῦτ’ εἰπὼν ὀλιγοστοὺς εἶναι
<span class="lb" data-page="17b.491" data-line="13" id="l17b.491.13"></span>τοὺς ἀγαθοὺς. οὕτω<span class="milestone ed2page" data-n="9.60" data-unit="ed2page" id="ed2page.9.60"></span> γοῦν καὶ νῦν ὁ Ἱπποκράτης
<span class="lb" data-page="17b.491" data-line="14" id="l17b.491.14"></span>ἐμφαίνει λέγων, <span class="milestone ed1page" data-n="5.242" data-unit="ed1page" id="ed1page.5.242"></span>οὐ πάμπαν ἀσφαλεῖς εἶναι τὰς προσαγορεύσεις
<span class="lb" data-page="17b.491" data-line="15" id="l17b.491.15"></span>ἐπὶ τῶν ὀξέων ὡς ὀλιγάκις ποτὲ καὶ σφαλλομένου
<span class="lb" data-page="17b.491" data-line="16" id="l17b.491.16"></span>τοῦ ἀρίστου ἰατροῦ. συμβαίνει δ’ αὐτὸ τοῦτο διά τε τὴν
<span class="lb" data-page="17b.491" data-line="17" id="l17b.491.17"></span>ὀξύῤῥοπον ἐν κρίσει μεταβολὴν, ἥτις ἕπεται τῶν ἐργαζομένων
<span class="pb" data-page="17b.492" id="p17b.492"></span>
<span class="lb" data-page="17b.492" data-line="1" id="l17b.492.1"></span>αὐτὰ χυμῶν τῇ φύσει καὶ διὰ τὸ μεταῤῥεῖν ἐνίοτε τὸν
<span class="lb" data-page="17b.492" data-line="2" id="l17b.492.2"></span>λυποῦντα χυμὸν ἐξ ἑτέρων εἰς ἕτερα.
</p>
<span class="lb rule" data-page="17b.492" data-line="3" id="l17b.492.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.20">
<span class="pb page1" data-page="17b.492" id="p17b.492"></span>
<span class="milestone ed1page page1" data-n="5.242" data-unit="ed1page" id="ed1page.5.242"></span>
<span class="milestone ed2page page1" data-n="9.60" data-unit="ed2page" id="ed2page.9.60"></span>
<span class="lb head" data-page="17b.492" data-line="4" id="l17b.492.4"></span>
            <blockquote class="quote lemma">
<span class="lb" data-page="17b.492" data-line="5" id="l17b.492.5"></span>Ὁκόσοισι νέοισιν ἐοῦσιν αἱ κοιλίαι ὑγραί εἰσι, τουτέοισιν
<span class="lb" data-page="17b.492" data-line="6" id="l17b.492.6"></span>ἀπογηράσκουσι ξηραίνονται. ὁκόσοισι δὲ νέοισιν ἐοῦσιν
<span class="lb" data-page="17b.492" data-line="7" id="l17b.492.7"></span>αἱ κοιλίαι ξηραὶ εἰσι, τουτέοισιν ἀπογηράσκουσιν
<span class="lb" data-page="17b.492" data-line="8" id="l17b.492.8"></span>ὑγραίνονται.
</blockquote>
<span class="lb rule" data-page="17b.492" data-line="9" id="l17b.492.9"></span>
            <p>
<span class="lb" data-page="17b.492" data-line="10" id="l17b.492.10"></span>Ὅτι μὲν ὡς τὸ πολὺ τοῦτο γίνεται καὶ οὐ διὰ παντὸς
<span class="lb" data-page="17b.492" data-line="11" id="l17b.492.11"></span>ἐδήλωσεν αὐτὸς ἐν τοῖς κατωτέρω γράψας τόνδε τὸν ἀφορισμὸν,
<span class="lb" data-page="17b.492" data-line="12" id="l17b.492.12"></span>ὁκόσοι τὰς κοιλίας ὑγρὰς ἔχουσι νέοι μὲν ἐόντες
<span class="lb" data-page="17b.492" data-line="13" id="l17b.492.13"></span>βέλτιον ἀπαλλάσσουσι τῶν ξηρὰς ἐχόντων, εἰς δὲ τὸ γῆρος
<span class="lb" data-page="17b.492" data-line="14" id="l17b.492.14"></span>χεῖρον ἀπαλλάσσουσι. ξηραίνονται γὰρ ὡς ἐπὶ πολὺ τοῖσιν
<span class="lb" data-page="17b.492" data-line="15" id="l17b.492.15"></span>ἀπογηράσκουσιν. ἀκουστέον δέ ἐστι ξηρᾶς καὶ ὑγρᾶς κοιλίας
<span class="lb" data-page="17b.492" data-line="16" id="l17b.492.16"></span>οὐχ ἁπλῶς, ἀλλ’ ἐπὶ τοῖς αὐτοῖς διαιτήμασιν. εἰ γάρ
<span class="pb" data-page="17b.493" id="p17b.493"></span>
<span class="lb" data-page="17b.493" data-line="1" id="l17b.493.1"></span>τις ἐν μὲν τῇ νεότητι τῇ τῶν Ἀλεξανδρέων χρῆται διαίτῃ,
<span class="lb" data-page="17b.493" data-line="2" id="l17b.493.2"></span>ταρίχη τε καὶ πράσα ἐσθίων, ἐπιπίνων τε ζυθὸν, ἐν δὲ τῷ
<span class="lb" data-page="17b.493" data-line="3" id="l17b.493.3"></span>γήρᾳ μηδὲν τούτων προσφέρηται, φακὴν δὲ ἐσθίει καὶ οἶνον
<span class="lb" data-page="17b.493" data-line="4" id="l17b.493.4"></span>αὐστηρὸν ἔτι πίνει, πῶς ἂν φαίημεν ὑπηλλάχθαι τούτῳ
<span class="lb" data-page="17b.493" data-line="5" id="l17b.493.5"></span>τὰ διαχωρήματα τῷ λόγῳ τῆς ἡλικίας; οὕτω δὲ καὶ ὁ
<span class="lb" data-page="17b.493" data-line="6" id="l17b.493.6"></span>μὲν κατὰ τὴν νεότητα φακὴν ἐσθίων καὶ μέσπιλα καὶ οἶνον
<span class="lb" data-page="17b.493" data-line="7" id="l17b.493.7"></span>αὐστηρὸν πίνων, ἐπὶ δὲ τοῦ γήρως τῇ τῶν Ἀλεξανδρέων
<span class="lb" data-page="17b.493" data-line="8" id="l17b.493.8"></span>χρώμενος διαίτῃ, συμμεταβάλλει ταῖς διαίταις τὴν κατὰ
<span class="lb" data-page="17b.493" data-line="9" id="l17b.493.9"></span>τὴν διαχώρησιν, οὐκ ὀρθῶς ποιησόμεθα κρίσιν. ἀλλ’ ὅταν
<span class="lb" data-page="17b.493" data-line="10" id="l17b.493.10"></span>ἁπάντων τῶν ἄλλων, οὐ μόνον τῶν κατὰ τὴν τροφὴν, ὁμοίως
<span class="lb" data-page="17b.493" data-line="11" id="l17b.493.11"></span>πραττομένων ὑπηλλάχθαι τὰ κατὰ τὰς διαχωρήσεις, ἡ κρίσις
<span class="lb" data-page="17b.493" data-line="12" id="l17b.493.12"></span>ὀρθὴ γενήσεται τῶν ὑφ’ Ἱπποκράτους εἰρημένων· ὑπαλλαχθήσεται
<span class="lb" data-page="17b.493" data-line="13" id="l17b.493.13"></span>δὲ τὰ κατὰ τὰς διαχωρήσεις, ὅσον ἐπὶ τῇ φύσει
<span class="lb" data-page="17b.493" data-line="14" id="l17b.493.14"></span>τῶν ἡλικιῶν κατὰ τὰς ἐν τῷ σώματι διαθέσεις ἀλλαττομένας,
<span class="lb" data-page="17b.493" data-line="15" id="l17b.493.15"></span>ὑφ’ ὧν ἡ γαστὴρ ὑγροτέρα τε καὶ ξηροτέρα γίνεται.
<span class="lb" data-page="17b.493" data-line="16" id="l17b.493.16"></span>τίνες δέ εἰσιν αὗται τῶν ἐζητημένων ἐστὶ καὶ οὕτω
<span class="lb" data-page="17b.493" data-line="17" id="l17b.493.17"></span>γε μακρὸν ἔσεσθαί μοι νομίζω τὸν λόγον, εἰ σὺν ταῖς οἰκείαις
<span class="lb" data-page="17b.493" data-line="18" id="l17b.493.18"></span>ἀποδείξεσι γράφειν αὐτὸν ἐπιχειρήσαιμι, ὥσθ’ ἑνὸς
<span class="pb" data-page="17b.494" id="p17b.494"></span>
<span class="lb" data-page="17b.494" data-line="1" id="l17b.494.1"></span>ὅλου δεήσεσθαι βιβλίου. τοῦτο μὲν οὖν αὖθις ἔσται ποτὲ,
<span class="lb" data-page="17b.494" data-line="2" id="l17b.494.2"></span>νῦν δὲ διὰ βραχέων ἐρῶ τὰ κεφάλαια, συγχρησάμενος οἷς
<span class="lb" data-page="17b.494" data-line="3" id="l17b.494.3"></span>ἔν γε τοῖς τῶν φυσικῶν δυνάμεων ἀπέδειξα ὑπομνήμασι καὶ
<span class="lb" data-page="17b.494" data-line="4" id="l17b.494.4"></span>τοῖς τῶν συμπτωμάτων αἰτίοις· ὑγροτέρα τοῦ συμμέτρου
<span class="lb" data-page="17b.494" data-line="5" id="l17b.494.5"></span>γίνεται ἡ γαστὴρ, ὅταν ἡ χυλωθεῖσα τροφὴ κατ’ αὐτὴν
<span class="lb" data-page="17b.494" data-line="6" id="l17b.494.6"></span>ἐνδεέτερον<span class="milestone ed2page" data-n="9.61" data-unit="ed2page" id="ed2page.9.61"></span> ἀναδίδοται, ξηροτέρα δὲ πάλιν τῆς κατ’
<span class="lb" data-page="17b.494" data-line="7" id="l17b.494.7"></span>αὐτὴν ὑγρότητος ἁπάσης εἰς τὸ ἧπαρ ἀναφερομένης. ἀλλὰ
<span class="lb" data-page="17b.494" data-line="8" id="l17b.494.8"></span>τὸ μὲν ἐνδεέστερον ἀναδίδοσθαι γίνεται μέν ποτε πλείονα
<span class="lb" data-page="17b.494" data-line="9" id="l17b.494.9"></span>τροφὴν λαμβανόντων ἢ ὅσης δεῖται τὸ ἧπαρ, ἔστι δ’ ὅτε
<span class="lb" data-page="17b.494" data-line="10" id="l17b.494.10"></span>θᾶττον ἐπὶ τὴν διαχώρησιν ἰούσης αὐτῆς. τῆς μὲν γὰρ
<span class="lb" data-page="17b.494" data-line="11" id="l17b.494.11"></span>πλείονος ἀπολείπεται τὸ περιττὸν, ἐπειδὰν ἑλκύσει τὸ ἧπαρ,
<span class="lb" data-page="17b.494" data-line="12" id="l17b.494.12"></span>ὅσης δεῖται. τῆς δὲ ταχέως διεξιούσης οὐ φθάνει τοσοῦτον
<span class="lb" data-page="17b.494" data-line="13" id="l17b.494.13"></span>ἕλκειν τὸ ἧπαρ ὅσου δεῖται. θᾶττον δὲ ὑπέρχεται τὰ
<span class="lb" data-page="17b.494" data-line="14" id="l17b.494.14"></span>διαχωρούμενα, ποτὲ μὲν διὰ τὸ πλῆθος τῆς καταῤῥεούσης
<span class="lb" data-page="17b.494" data-line="15" id="l17b.494.15"></span>εἰς τὴν γαστέρα χολῆς ἐρεθιζούσης αὐτὴν εἰς ἀπόκρισιν,
<span class="lb" data-page="17b.494" data-line="16" id="l17b.494.16"></span>ἐνίοτε δὲ τῆς μὲν ἐν αὐτῇ τῇ γαστρὶ καθεκτικῆς δυνάμεως,
<span class="lb" data-page="17b.494" data-line="17" id="l17b.494.17"></span>ἀῤῥωστοτέρας γινομένης, τῆς δὲ ἀποκριτικῆς ἐν ταύτῃ γε
<span class="lb" data-page="17b.494" data-line="18" id="l17b.494.18"></span>καὶ τοῖς ἐντέροις ἰσχυρᾶς ὑπαρχούσης. πλειόνων μὲν οὖν
<span class="pb" data-page="17b.495" id="p17b.495"></span>
<span class="lb" data-page="17b.495" data-line="1" id="l17b.495.1"></span>ὀρεγόμεθα τοῦ στόματος τῆς γαστρὸς, ἐνταῦθα γὰρ μάλιστα
<span class="lb" data-page="17b.495" data-line="2" id="l17b.495.2"></span>ἡ ὄρεξίς ἐστι, ψυχροτέρου τὴν κρᾶσιν ὑπάρχοντος.
<span class="lb" data-page="17b.495" data-line="3" id="l17b.495.3"></span>οὕτω δὲ καὶ τὸ ἧπαρ ἧττον ἕλκει διὰ ψυχρότητα· τὴν δὲ
<span class="lb" data-page="17b.495" data-line="4" id="l17b.495.4"></span>καθεκτικὴν ἡ γαστὴρ δύναμιν ἀσθενεστέραν ἔχει δι’ ὑγρότητα,
<span class="lb" data-page="17b.495" data-line="5" id="l17b.495.5"></span>καθάπερ δὴ καὶ τὴν προωστικὴν ἰσχυροτέραν διὰ
<span class="lb" data-page="17b.495" data-line="6" id="l17b.495.6"></span>ξηρότητα. γερόντων οὖν ἐπειδὰν ψυχρότερον γένηται τὸ
<span class="lb" data-page="17b.495" data-line="7" id="l17b.495.7"></span>σῶμα, τὴν ἐν τῷ στόματι τῆς κοιλίας ὑγρότητα συμβαίνει
<span class="lb" data-page="17b.495" data-line="8" id="l17b.495.8"></span>γίνεσθαι ψυχρὰν ἐς τοσοῦτον, ὡς μεταπίπτειν εἰς ἀνορεξίαν,
<span class="lb" data-page="17b.495" data-line="9" id="l17b.495.9"></span>καὶ οὕτω ξηραίνεσθαι τὴν διαχώρησιν, ἐνδείᾳ τῶν προσφερομένων,
<span class="lb" data-page="17b.495" data-line="10" id="l17b.495.10"></span>ὡς πρὸς τὴν ἀνάδοσιν. οὕτω δὲ καὶ ὅσοι διὰ τὸ
<span class="lb" data-page="17b.495" data-line="11" id="l17b.495.11"></span>πλῆθος ἢ τὴν φύσιν τοῦ πικροχόλου χυμοῦ τὴν κοιλίαν
<span class="lb" data-page="17b.495" data-line="12" id="l17b.495.12"></span>ὑγραίνονται, πρὸς τοὐναντίον μεταπίπτουσι, μηκέτι ἐν τῷ
<span class="lb" data-page="17b.495" data-line="13" id="l17b.495.13"></span>γήρᾳ τοῦ τοιούτου χυμοῦ πολλοῦ γενομένου. τοῖς μέντοι δι’
<span class="lb" data-page="17b.495" data-line="14" id="l17b.495.14"></span>ἀῤῥωστίαν τῆς καθεκτικῆς δυνάμεως ὑγραινομένοις τὴν κοιλίαν
<span class="lb" data-page="17b.495" data-line="15" id="l17b.495.15"></span>οὐχ ἅπασιν ἡ μετάπτωσις ἔσται, ἀλλὰ παρὰ τὸ ποσὸν
<span class="lb" data-page="17b.495" data-line="16" id="l17b.495.16"></span>τῆς συνεζευγμένης αὐτῇ θερμασίας. εἰ μὲν γὰρ εὐθὺς ἐξ
<span class="lb" data-page="17b.495" data-line="17" id="l17b.495.17"></span>ἀρχῆς εἴη ψυχροτέρα τὴν κρᾶσιν ἡ γαστὴρ, εἰς ἀμετρίαν ﻿
<span class="pb" data-page="17b.496" id="p17b.496"></span>
<span class="lb" data-page="17b.496" data-line="1" id="l17b.496.1"></span>τῆς κατὰ ψυχρότητα δυσκρασίας ἐν τῷ γήρᾳ παραγινομένη
<span class="lb" data-page="17b.496" data-line="2" id="l17b.496.2"></span>τὴν καθεκτικὴν δύναμιν ὁμοίως ἄῤῥωστον ἕξει, διὰ τὸ πᾶσαν
<span class="lb" data-page="17b.496" data-line="3" id="l17b.496.3"></span>ἄμετρον δυσκρασίαν ἐκλύειν τὰς ἐνεργείας. εἰ δ’ ἀκριβῶς
<span class="lb" data-page="17b.496" data-line="4" id="l17b.496.4"></span>εἴη θερμὴ μέχρι πλείστου τῆς ἡλικίας ἰσχυρὰν ἔξει τὴν
<span class="lb" data-page="17b.496" data-line="5" id="l17b.496.5"></span>καθεκτικὴν ἐνέργειαν, ὡς ἂν μηδ’ ἑτέραν ἔχουσα τῶν δυσκρασιῶν
<span class="lb" data-page="17b.496" data-line="6" id="l17b.496.6"></span>ἀκριβῶς, μηδὲ τὴν κατὰ ξηρότητα, φύσει γὰρ ἦν
<span class="lb" data-page="17b.496" data-line="7" id="l17b.496.7"></span>ὑγροτέρα πάντως· ἢ οὐκ ἂν ἄῤῥωστον εἶχε τὴν καθεκτικὴν
<span class="lb" data-page="17b.496" data-line="8" id="l17b.496.8"></span>δύναμιν μήτε κατὰ θερμότητα. τοῦτο γὰρ ὑπέκειτο. δῆλον
<span class="lb" data-page="17b.496" data-line="9" id="l17b.496.9"></span>οὖν ὡς ὀλίγου δεῖν ἅπασιν, οἷς ὑγρότεραι φύσεις γαστρός
<span class="lb" data-page="17b.496" data-line="10" id="l17b.496.10"></span>εἰσιν, εἰς τοὐναντίον ἡ μετάπτωσις γίνεται γηράσκουσιν.
<span class="lb" data-page="17b.496" data-line="11" id="l17b.496.11"></span>οἷς δὲ ξηρότεραι, τούτοις ὑγρότεραι γενήσονται γηρῶσι, διὰ
<span class="lb" data-page="17b.496" data-line="12" id="l17b.496.12"></span>τὰς ἐναντίας κράσεις· ἤτοι γὰρ ὅταν ἐλάττονα τροφὴν
<span class="lb" data-page="17b.496" data-line="13" id="l17b.496.13"></span>προσφέρωνται τῆς κατὰ τὸ ἧπαρ δυνάμεως ἢ δι’ ἐξίκμασιν
<span class="lb" data-page="17b.496" data-line="14" id="l17b.496.14"></span>ἢ τὸ συῤῥέειν τῆς χολῆς εἰς τὴν κοιλίαν ὀλίγον ἢ δι’ εὐρωστίαν
<span class="lb" data-page="17b.496" data-line="15" id="l17b.496.15"></span>τῆς καθεκτικῆς δυνάμεως ἡ διαχώρησις ἔσται ξηροτέρα.
<span class="lb" data-page="17b.496" data-line="16" id="l17b.496.16"></span>τούτων δὲ τὸ μὲν ἧττον ὀρέγεσθαι καὶ θᾶττον
<span class="lb" data-page="17b.496" data-line="17" id="l17b.496.17"></span>ἐμπίπλασθαι διὰ τὴν θερμότητα γίνεται τῶν ὀρεκτικῶν μορίων.
<span class="pb" data-page="17b.497" id="p17b.497"></span>
<span class="lb" data-page="17b.497" data-line="1" id="l17b.497.1"></span>τὸ δ’ ἐξικμάζεσθαι τὴν τροφὴν ἤτοι συμμέτρως
<span class="lb" data-page="17b.497" data-line="2" id="l17b.497.2"></span>ἔχοντος ἐν τῇ κράσει τοῦ ἥπατος ἢ καὶ βραχεῖ τινί θερμοτέρου
<span class="lb" data-page="17b.497" data-line="3" id="l17b.497.3"></span>τὴν κράσιν ὑπάρχοντος. τὸ <span class="milestone ed2page" data-n="9.62" data-unit="ed2page" id="ed2page.9.62"></span>δ’ ὀλίγην συῤῥεῖν
<span class="lb" data-page="17b.497" data-line="4" id="l17b.497.4"></span>εἰς τὴν γαστέρα χολὴν, ὡς ἂν δηλονότι καὶ γενομένης
<span class="lb" data-page="17b.497" data-line="5" id="l17b.497.5"></span>ὀλίγης, ἐπὶ τῇ ψυχρότητι τοῦ σπλάγχνου συμβαίνει. ῥωμαλέα
<span class="lb" data-page="17b.497" data-line="6" id="l17b.497.6"></span>δ’ ἡ καθεκτικὴ δύναμις γίνεται τοῖς νέοις ἐπὶ τὸ ξηρότερον
<span class="lb" data-page="17b.497" data-line="7" id="l17b.497.7"></span>τῇ κράσει ῥέπουσιν. εἰκότως οὖν γερόντων ἁπάντων
<span class="lb" data-page="17b.497" data-line="8" id="l17b.497.8"></span>τῶν προειρημένων εἰς τἀναντία μετάπτωσις ἔσται. οἵ τε
<span class="lb" data-page="17b.497" data-line="9" id="l17b.497.9"></span>γὰρ ἀνόρεκτοι διὰ θερμότητα προηκούσης τῆς ἡλικίας
<span class="lb" data-page="17b.497" data-line="10" id="l17b.497.10"></span>ὀρεχθήσονται πλειόνων ἢ ὅσων δύναται κρατήσειν τὸ ἧπαρ.
<span class="lb" data-page="17b.497" data-line="11" id="l17b.497.11"></span>ὅσοις τε διὰ ξηρότητα σύμφυτον ἡ καθεκτικὴ δύναμις ἦν
<span class="lb" data-page="17b.497" data-line="12" id="l17b.497.12"></span>ἰσχυροτέρα, τούτοις γηρῶσιν ἀῤῥωστοτέρα γενήσεται τῇ
<span class="lb" data-page="17b.497" data-line="13" id="l17b.497.13"></span>τῆς ξηρότητος ἀμετρίᾳ. καὶ διὰ τοῦθ’ ἡ διαχώρησις ὑγρανθήσεται,
<span class="lb" data-page="17b.497" data-line="14" id="l17b.497.14"></span>τῷ ταχύνειν τὴν διέξοδον τῶν σιτίων. ὅσοις δὲ
<span class="lb" data-page="17b.497" data-line="15" id="l17b.497.15"></span>διὰ τὴν ἔνδειαν τῆς χολῆς ἡ διαχώρησις βραδύνουσα, τῷ
<span class="lb" data-page="17b.497" data-line="16" id="l17b.497.16"></span>πολυχρονίῳ τῆς διεξόδου τὸ πολὺ τῆς ὑγρότητος ἐξικμάζεται,
<span class="lb" data-page="17b.497" data-line="17" id="l17b.497.17"></span>δυνατὸν μὲν ἔτι μεῖναι αὐτὴν διάθεσιν. ἐγχωρεῖ δὲ
<span class="lb" data-page="17b.497" data-line="18" id="l17b.497.18"></span>καὶ διὰ ψύξιν ἄμετρον τοῦ ἥπατος εἰς ἀῤῥωστίαν ἱκανὴν
<span class="pb" data-page="17b.498" id="p17b.498"></span>
<span class="lb" data-page="17b.498" data-line="1" id="l17b.498.1"></span>τῆς ἀναδόσεως ἀφικομένης ὑγρὰ γίνεσθαι τὰ διαχωρήματα.
<span class="lb" data-page="17b.498" data-line="2" id="l17b.498.2"></span>ταῦτ’ ἐν τῷ παρόντι περὶ τῆς αἰτίας εἰρήσθω μοι τῶν ἐν
<span class="lb" data-page="17b.498" data-line="3" id="l17b.498.3"></span>ταῖς ἡλικίαις μεταβολῶν, ὅσα ἴσχουσι διὰ ξηρότητα καὶ
<span class="lb" data-page="17b.498" data-line="4" id="l17b.498.4"></span>ὑγρότητα γαστρὸς, ἀσαφῆ διὰ βραχυλογίαν ἐσόμενα τοῖς μὴ
<span class="lb" data-page="17b.498" data-line="5" id="l17b.498.5"></span>προγεγυμνασμένοις ἐν οἶς ὑπομνήμασιν· ἀλλ’ ὕστερόν ποτε
<span class="lb" data-page="17b.498" data-line="6" id="l17b.498.6"></span>δι’ ἑνὸς ὅλου βιβλίου σαφέστερον ὑπὲρ τῶν αὐτῶν εἰρήσεται.
<span class="lb" data-page="17b.498" data-line="7" id="l17b.498.7"></span>πρὸς μέντοι τὴν ἐν τῇ τέχνῃ χρείαν ἱκανὸν καὶ τοῦτο
<span class="lb" data-page="17b.498" data-line="8" id="l17b.498.8"></span>μόνον ἐπίστασθαι, τὸ πρὸς Ἱπποκράτους εἰρημένον ἄνευ
<span class="lb" data-page="17b.498" data-line="9" id="l17b.498.9"></span>τοῦ προσκεῖσθαι τὴν αἰτίαν.
</p>
<span class="lb rule" data-page="17b.498" data-line="10" id="l17b.498.10"></span>
          </article>

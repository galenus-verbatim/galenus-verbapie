<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.21">
<span class="pb page1" data-page="17b.498" id="p17b.498"></span>
<span class="milestone ed1page page1" data-n="5.242" data-unit="ed1page" id="ed1page.5.242"></span>
<span class="milestone ed2page page1" data-n="9.62" data-unit="ed2page" id="ed2page.9.62"></span>
<span class="lb head" data-page="17b.498" data-line="11" id="l17b.498.11"></span>
            <blockquote class="quote lemma">
<span class="lb" data-page="17b.498" data-line="12" id="l17b.498.12"></span><span class="milestone ed1page" data-n="5.243" data-unit="ed1page" id="ed1page.5.243"></span>Λιμὸν θώρηξις λύει.
</blockquote>
<span class="lb rule" data-page="17b.498" data-line="13" id="l17b.498.13"></span>
            <p>
<span class="lb" data-page="17b.498" data-line="14" id="l17b.498.14"></span>Θώρηξιν οἴνου πόσιν αὐτὸς εἴωθεν ὀνομάζειν. ἐν γοῦν
<span class="lb" data-page="17b.498" data-line="15" id="l17b.498.15"></span>τῷ περὶ φύσεως ἀνθρώπου καὶ διαίτης ὧδέ πως ἔγραψε·
<span class="lb" data-page="17b.498" data-line="16" id="l17b.498.16"></span>φανερὸν γὰρ δὴ ὅτι τὰ διαιτήματα ἑκάστου ἡμῶν οὐκ αἴτιά
<span class="lb" data-page="17b.498" data-line="17" id="l17b.498.17"></span>ἐστιν. ὅτι δ’ ἅπτεται πάντων ἡ νοῦσος ἑξῆς καὶ τῶν
<span class="pb" data-page="17b.499" id="p17b.499"></span>
<span class="lb" data-page="17b.499" data-line="1" id="l17b.499.1"></span>νεωτέρων καὶ πρεσβυτέρων καὶ γυναικῶν καὶ ἀνδρῶν, ὁμοίως
<span class="lb" data-page="17b.499" data-line="2" id="l17b.499.2"></span>καὶ τῶν θωρησσομένων καὶ τῶν ὑδροποτεόντων. ἐκ τοῦ
<span class="lb" data-page="17b.499" data-line="3" id="l17b.499.3"></span>τοίνυν ἀντιθεῖναι τοῖς ὑδροποτέουσι τοὺς θωρησσομένους
<span class="lb" data-page="17b.499" data-line="4" id="l17b.499.4"></span>ἐδήλωσεν, ὅτι τοὺς οἰνοποτοῦντας ὀνομάζει θωρησσομένους,
<span class="lb" data-page="17b.499" data-line="5" id="l17b.499.5"></span>ὥστε καὶ θώρηξις ἡ τοῦ οἴνου πόσις ὑπ’ αὐτοῦ λέγεται,
<span class="lb" data-page="17b.499" data-line="6" id="l17b.499.6"></span>ταύτην οὖν φησι λύειν λιμὸν, οὐ μὰ Δία ἅπασαν ἔνδειαν
<span class="lb" data-page="17b.499" data-line="7" id="l17b.499.7"></span>ὀνομάζων λιμὸν, ὥς τινες ὑπολαμβάνουσιν. οὐ μὴν οὐδὲ
<span class="lb" data-page="17b.499" data-line="8" id="l17b.499.8"></span>τὴν μετ’ ὀρέξεως, ἀλλὰ τὴν ἐπ’ αὐτῶν δὴ τοῦτο πάθημα
<span class="lb" data-page="17b.499" data-line="9" id="l17b.499.9"></span>ἐχόντων ὄρεξιν σφοδρὰν καὶ ἄπαυστον σιτίων, ἣν ἔνιοι τῶν
<span class="lb" data-page="17b.499" data-line="10" id="l17b.499.10"></span>ἰατρῶν ὀνομάζουσι κυνώδη. τούτου γάρ τοι τοῦ λιμοῦ ἡ
<span class="lb" data-page="17b.499" data-line="11" id="l17b.499.11"></span>τοῦ οἴνου θώρηξις ἴαμά ἐστιν, οὐχ ὅστις ἂν ἤτοι διὰ μακρὰν
<span class="lb" data-page="17b.499" data-line="12" id="l17b.499.12"></span>ἀσιτίαν ἢ ῥύσιν γαστρὸς ἢ αἱμοῤῥαγίαν ἤ τινα ἑτέραν
<span class="lb" data-page="17b.499" data-line="13" id="l17b.499.13"></span>κένωσιν ᾖ γεγενημένος. οἱ μέντοι διά τι τῶν τοιούτων
<span class="lb" data-page="17b.499" data-line="14" id="l17b.499.14"></span><span class="milestone ed2page" data-n="9.63" data-unit="ed2page" id="ed2page.9.63"></span>ἐνδεεῖς οὐχ ὅπως ἀγαθόν τι τῆς οἰνοποσίας ἀπολαύουσι,
<span class="lb" data-page="17b.499" data-line="15" id="l17b.499.15"></span>ἀλλὰ καὶ μέγιστα βλάπτονται, σπασμοῖς καὶ παραφροσύναις
<span class="lb" data-page="17b.499" data-line="16" id="l17b.499.16"></span>ἁλισκόμενοι διὰ ταχέων, εἰ πρὸ τοῦ σιτία προσενέγκασθαι
<span class="lb" data-page="17b.499" data-line="17" id="l17b.499.17"></span>θωρηχθεῖεν. οἶς δέ ἐστι πάθος ὁ λιμὸς, ἴαμα
<span class="lb" data-page="17b.499" data-line="18" id="l17b.499.18"></span>τούτοις ἐστὶν ἡ τοῦ οἴνου πόσις, οὐ τροφῆς πλῆθος. ἐγὼ
<span class="pb" data-page="17b.500" id="p17b.500"></span>
<span class="lb" data-page="17b.500" data-line="1" id="l17b.500.1"></span>γοῦν οὕτως ἰασάμην ἐνίους τῶν ἀπαύστως λιμωττόντων,
<span class="lb" data-page="17b.500" data-line="2" id="l17b.500.2"></span>οἶνον πίνειν διδοὺς δαψιλῆ τῶν ἱκανῶς θερμαινόντων. οὐ
<span class="lb" data-page="17b.500" data-line="3" id="l17b.500.3"></span>γὰρ δὴ οἱ στρυφνοὶ τῶν οἴνων ἰῶνται τὸν τοιοῦτον λιμὸν,
<span class="lb" data-page="17b.500" data-line="4" id="l17b.500.4"></span>ὅτι μηδὲ θερμαίνουσιν. ἀλλ’ ὅσοι γε κιῤῥοὶ τὴν χρόαν ἢ
<span class="lb" data-page="17b.500" data-line="5" id="l17b.500.5"></span>ἐρυθροὶ χωρὶς τοῦ στύφειν, οὗτοι μέγιστον ἴαμα τῶν τὴν
<span class="lb" data-page="17b.500" data-line="6" id="l17b.500.6"></span>κυνώδη καλουμένην ὄρεξιν ἐχόντων εἰσί. χρὴ γὰρ αὐτοῖς
<span class="lb" data-page="17b.500" data-line="7" id="l17b.500.7"></span>ὅταν ἐπὶ τὸ ἄριστον ἀφίκωνται, πρῶτον μὲν διδόναι λιπαρὰ
<span class="lb" data-page="17b.500" data-line="8" id="l17b.500.8"></span>καὶ ὡς ἂν εἴπῃ τις ἐλαιώδη τῶν ἐδεσμάτων καὶ τἄλλα δὲ
<span class="lb" data-page="17b.500" data-line="9" id="l17b.500.9"></span>πάντα, ἃ δι’ ἐλαίου πολλοῦ σκευάζονται. μάλιστα δὲ μηδὲν
<span class="lb" data-page="17b.500" data-line="10" id="l17b.500.10"></span>αὐστηρὸν ἢ στρυφνὸν ἔστω. μετὰ δὲ ταῦτα τῶν εἰρημένων
<span class="lb" data-page="17b.500" data-line="11" id="l17b.500.11"></span>οἴνων τινὰ, κἂν μηδέπω διψῶσι, κελεύειν προσφέρεσθαι.
<span class="lb" data-page="17b.500" data-line="12" id="l17b.500.12"></span>πραΰνεται μὲν γὰρ αὐτοῖς εὐθέως ὁ λιμὸς ἐπὶ τῇ τοιαύτῃ
<span class="lb" data-page="17b.500" data-line="13" id="l17b.500.13"></span>διαίτῃ. ἐν πλείονι δὲ χρόνῳ πραττόντων οὕτω παύεται.
<span class="lb" data-page="17b.500" data-line="14" id="l17b.500.14"></span>καί μοι δοκεῖ τοῦτο μᾶλλον ὁ Ἱπποκράτης ἐνδείκνυσθαι
<span class="lb" data-page="17b.500" data-line="15" id="l17b.500.15"></span>κατὰ τὸν προκείμενον ἀφορισμόν. ἐπειδὴ γὰρ αἱ κυνώδεις
<span class="lb" data-page="17b.500" data-line="16" id="l17b.500.16"></span>ὀρέξεις ἤτοι διὰ δυσκρασίαν μόνην τὴν ἐπὶ τὸ ψυχρότερον
<span class="lb" data-page="17b.500" data-line="17" id="l17b.500.17"></span>ἢ διά τινας χυμοὺς ὀξεῖς γίνεσθαι πεφύκασιν ἐναποθέντας
<span class="lb" data-page="17b.500" data-line="18" id="l17b.500.18"></span>εἰς αὐτὸ τὸ στόμα τῆς γαστρὸς, ἄμφω δ’ ἰᾶσθαι ταῦτα ﻿
<span class="pb" data-page="17b.501" id="p17b.501"></span>
<span class="lb" data-page="17b.501" data-line="1" id="l17b.501.1"></span>πέφυκεν ὁ εἰρημένος οἶνος, εἰκότως παύει τὰς κυνώδεις ὀρέξεις.
<span class="lb" data-page="17b.501" data-line="2" id="l17b.501.2"></span>ὅσοι δ’ ἡγοῦνται τὸν καλούμενον βούλιμον εἰρῆσθαι
<span class="lb" data-page="17b.501" data-line="3" id="l17b.501.3"></span>λιμὸν νῦν ὑφ’ Ἱπποκράτους, ἀλογώτερόν μοι δοκοῦσιν
<span class="lb" data-page="17b.501" data-line="4" id="l17b.501.4"></span>ἀκούειν τοῦ λόγου, πρῶτον μὲν ἀντὶ γενικοῦ τε καὶ καθόλου
<span class="lb" data-page="17b.501" data-line="5" id="l17b.501.5"></span>ποιοῦντες εἰδικόν τε καὶ κατὰ μέρος, εἶτα καὶ ψευδόμενοι.
<span class="lb" data-page="17b.501" data-line="6" id="l17b.501.6"></span>κατάπτωσις γάρ ἐστι δυνάμεως ὑπὸ τῆς ἔξωθεν
<span class="lb" data-page="17b.501" data-line="7" id="l17b.501.7"></span>ψύξεως ὁ βούλιμος, ἀρξάμενος μὲν ἀπὸ πείνης, οὐκ ἔτι δ’
<span class="lb" data-page="17b.501" data-line="8" id="l17b.501.8"></span>ἔχων αὐτὴν συνοῦσαν.
</p>
<span class="lb rule" data-page="17b.501" data-line="9" id="l17b.501.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.22">
<span class="pb page1" data-page="17b.501" id="p17b.501"></span>
<span class="milestone ed1page page1" data-n="5.243" data-unit="ed1page" id="ed1page.5.243"></span>
<span class="milestone ed2page page1" data-n="9.63" data-unit="ed2page" id="ed2page.9.63"></span>
<span class="lb head" data-page="17b.501" data-line="10" id="l17b.501.10"></span>
            <blockquote class="quote lemma">
<span class="lb" data-page="17b.501" data-line="11" id="l17b.501.11"></span>Ἀπὸ πλησμονῆς ὁκόσα ἂν νοσήματα γένηται, κένωσις ἰῆται
<span class="lb" data-page="17b.501" data-line="12" id="l17b.501.12"></span>καὶ ὁκόσα ἀπὸ κενώσιος πλησμονὴ καὶ τῶν ἄλλων
<span class="lb" data-page="17b.501" data-line="13" id="l17b.501.13"></span>ἡ ὑπεναντίωσις.
</blockquote>
<span class="lb rule" data-page="17b.501" data-line="14" id="l17b.501.14"></span>
            <p>
<span class="lb" data-page="17b.501" data-line="15" id="l17b.501.15"></span>Οὐκ εἴ τι γινόμενον ὑπὸ πλησμονῆς οὐδὲ οὐκέτι οὔσης
<span class="lb" data-page="17b.501" data-line="16" id="l17b.501.16"></span>αὐτῆς, εἴ τι μένοι, τοῦτο ἰάσεται κένωσις. ἀλλ’ ὅσα κατὰ
<span class="lb" data-page="17b.501" data-line="17" id="l17b.501.17"></span>τὸν αὐτὸν γίνεται χρόνον ἐπιχειροῦμεν ἰᾶσθαι, κενώσεως
<span class="pb" data-page="17b.502" id="p17b.502"></span>
<span class="lb" data-page="17b.502" data-line="1" id="l17b.502.1"></span>χρῄζει. ὅτι μὲν οὖν πλῆθος ἐργάζεται νόσον ἔμπροσθεν
<span class="lb" data-page="17b.502" data-line="2" id="l17b.502.2"></span>εἴρηται, ὅτι δὲ ἡ ἴασις αὐτοῦ κένωσίς ἐστιν οὐδὲ λόγου
<span class="lb" data-page="17b.502" data-line="3" id="l17b.502.3"></span>δεῖται, καθάπερ οὐδ’ ὅτι πάντων τῶν ποιούντων τὰς νόσους
<span class="lb" data-page="17b.502" data-line="4" id="l17b.502.4"></span>ἡ ἐναντίωσις. οὐδὲ γὰρ ἐπινοῆσαι δυνατὸν ἄλλο τι παρὰ
<span class="lb" data-page="17b.502" data-line="5" id="l17b.502.5"></span>τοὐναντίον τῶν ποιούντων τὰς νόσους αἰτίων, <span class="milestone ed2page" data-n="9.64" data-unit="ed2page" id="ed2page.9.64"></span>ὡς
<span class="lb" data-page="17b.502" data-line="6" id="l17b.502.6"></span>ἐπί γε τῶν νόσων αὐτῶν ἤδη γεγενημένων αὖθις ἐπισκεψόμεθα,
<span class="lb" data-page="17b.502" data-line="7" id="l17b.502.7"></span>καθάπερ γε κἀπὶ τῶν ἐξ ἀνάγκης ἑπομένων αὐτοῖς
<span class="lb" data-page="17b.502" data-line="8" id="l17b.502.8"></span>συμπτωμάτων. ἀλλὰ νῦν γε περὶ τῶν ἔτι γινομένων ὁ λόγος
<span class="lb" data-page="17b.502" data-line="9" id="l17b.502.9"></span>ἐστὶ νοσημάτων. εὔδηλον οὖν ὡς ἅμα τοῖς ποιοῦσιν
<span class="lb" data-page="17b.502" data-line="10" id="l17b.502.10"></span>αἰτίοις ἀναιρουμένοις ἀναγκαῖόν ἐστι καὶ αὐτὰ συναναιρεῖσθαι.
<span class="lb" data-page="17b.502" data-line="11" id="l17b.502.11"></span>τῶν ποιούντων δ’ αἰτίων ἡ ἀναίρεσις ἀπὸ τῶν ἐναντίων
<span class="lb" data-page="17b.502" data-line="12" id="l17b.502.12"></span>γίνεται. εἰ μὲν γὰρ τῷ ψύχειν τι νόσον ἐργάζοιτο,
<span class="lb" data-page="17b.502" data-line="13" id="l17b.502.13"></span>διὰ τοῦ θερμαίνοντος ἡ ἴασις, εἰ δὲ τῷ θερμαίνειν, διὰ
<span class="lb" data-page="17b.502" data-line="14" id="l17b.502.14"></span>τοῦ ψύχοντος. οὕτω δὲ καὶ εἰ διὰ πλησμονὴν νόσος συνίσταται,
<span class="lb" data-page="17b.502" data-line="15" id="l17b.502.15"></span>τὸ τηνικαῦτα κενῶσαι χρὴ τὴν πλησμονὴν, ὥσπερ
<span class="lb" data-page="17b.502" data-line="16" id="l17b.502.16"></span>γε καὶ εἰ ὑπὸ κενώσεως ἀνατρέφειν ὅτι τάχιστα προσήκει.
<span class="lb" data-page="17b.502" data-line="17" id="l17b.502.17"></span>καίτοι δοκεῖ τισιν ὡς οὐδέποτε ἐργάζεται κένωσις νόσον.
<span class="pb" data-page="17b.503" id="p17b.503"></span>
<span class="lb" data-page="17b.503" data-line="1" id="l17b.503.1"></span>ἡγοῦνται δ’, ὡς ἔοικεν, οἱ τοιοῦτοι μόνον τὸν πυρετὸν εἶναι
<span class="lb" data-page="17b.503" data-line="2" id="l17b.503.2"></span>νόσον. ὡς εἴ γε ἔγνωσαν ὡς ἅπασα διάθεσις ἐνέργειαν
<span class="lb" data-page="17b.503" data-line="3" id="l17b.503.3"></span>βλάπτουσα νόσος ἐστὶ καὶ ὡς αἱ σφοδραὶ δυσκρασίαι τὰς
<span class="lb" data-page="17b.503" data-line="4" id="l17b.503.4"></span>ἐνεργείας βλάπτουσιν, οὐκ ἠμφισβήτουν περὶ τοῦ τὰς ἰσχυρὰς
<span class="lb" data-page="17b.503" data-line="5" id="l17b.503.5"></span>κενώσεις αἰτίας γίνεσθαι νόσων. αἷμα μὲν γὰρ ἄν τε
<span class="lb" data-page="17b.503" data-line="6" id="l17b.503.6"></span>διὰ μήτρας ἄν τε δι’ αἱμοῤῥοΐδος ἄν τ’ ἐξ ἕλκους ῥυῇ
<span class="lb" data-page="17b.503" data-line="7" id="l17b.503.7"></span>δαψιλὲς ἢ πάσας ἢ τάς γε πλείστας ἐνεργείας, οἱ οὕτω παθόντες
<span class="lb" data-page="17b.503" data-line="8" id="l17b.503.8"></span>βλάπτονται. τινὲς δ’ ἐξ αὐτῶν οὐ μόνον ταῦτα πάσχουσιν,
<span class="lb" data-page="17b.503" data-line="9" id="l17b.503.9"></span>ἀλλὰ καὶ ὑδέροις ἁλίσκονται. μακραὶ δ’ ἀσιτίαι
<span class="lb" data-page="17b.503" data-line="10" id="l17b.503.10"></span>τοῖς φύσει πυρετωδέστερον ἔχουσι τὸ θερμὸν οὐ μόνον τὰς
<span class="lb" data-page="17b.503" data-line="11" id="l17b.503.11"></span>ἄλλας βλάβας, ἀλλὰ καὶ πυτὸν ἐπιφέρουσιν. ὅσον μὲν οὖν
<span class="lb" data-page="17b.503" data-line="12" id="l17b.503.12"></span>ἀληθὲς ἅμα ἐστὶ καὶ χρήσιμον εἴρηται. προσθῶμεν δὲ αὐτῷ
<span class="lb" data-page="17b.503" data-line="13" id="l17b.503.13"></span>τι καὶ διὰ τοὺς ληροῦντας, οἵοιπερ νεώτεροί εἰσι τῶν
<span class="lb" data-page="17b.503" data-line="14" id="l17b.503.14"></span>ἰατρῶν, ὑπὲρ ὀνομάτων μὲν ἐρίζοντες, οἰόμενοι δὲ περὶ τῶν
<span class="lb" data-page="17b.503" data-line="15" id="l17b.503.15"></span>πραγμάτων αὐτῶν ποιεῖσθαι τοὺς λόγους. οὗτοι τοίνυν εἰσὶν
<span class="lb" data-page="17b.503" data-line="16" id="l17b.503.16"></span>οἱ λέγοντες οὐκ εἶναι θεραπείαν τὴν ἀναίρεσιν τῶν
<span class="lb" data-page="17b.503" data-line="17" id="l17b.503.17"></span>ποιούντων τὰς νόσους αἰτίων, ἀλλὰ καὶ προφυλακὴν, οἷς
<span class="lb" data-page="17b.503" data-line="18" id="l17b.503.18"></span>πρῶτον μὲν ἐπιδεικτέον ἐστὶν ὡς περὶ ὀνόματος ἐρίζουσιν,
<span class="pb" data-page="17b.504" id="p17b.504"></span>
<span class="lb" data-page="17b.504" data-line="1" id="l17b.504.1"></span>εἶθ’ ὅτι μηδὲ περὶ τούτου καλῶς· ἔνθα μὲν γὰρ οὐκ ἔστι
<span class="lb" data-page="17b.504" data-line="2" id="l17b.504.2"></span>τὸ ποιῆσαν αἴτιον τὴν νόσον, ἐνταῦθα ἴασις μόνη τῶν γεγονότων
<span class="lb" data-page="17b.504" data-line="3" id="l17b.504.3"></span>ὑπολείπεται, ἔνθα δὲ οὐδέπω ποιεῖ τὸ ἐνυπάρχον
<span class="lb" data-page="17b.504" data-line="4" id="l17b.504.4"></span>αἴτιον τῷ σώματι, καθάπερ ἡ πληθώρα, τοῦτο προφυλακτικοῦ
<span class="lb" data-page="17b.504" data-line="5" id="l17b.504.5"></span>μέρους τῆς τέχνης ἐστὶν ἡ τῶν τοιούτων αἰτίων ἀναίρεσις.
<span class="lb" data-page="17b.504" data-line="6" id="l17b.504.6"></span>ὁπότε δ’ ἤδη ποιεῖ, μικτόν πώς ἐστι τὸ τοιοῦτον
<span class="lb" data-page="17b.504" data-line="7" id="l17b.504.7"></span>ἔκ τε προφυλακῆς καὶ θεραπείας. ὅσον γὰρ ἔμελλε ποιήσειν
<span class="lb" data-page="17b.504" data-line="8" id="l17b.504.8"></span>ἐκωλύθη γενέσθαι καὶ τοῦτό ἐστι τοῦ προφυλακτικοῦ
<span class="lb" data-page="17b.504" data-line="9" id="l17b.504.9"></span>τῆς τέχνης. ὅσον δ’ ἤδη γέγονεν τῆς νόσου, δεῖται θεραπείας
<span class="lb" data-page="17b.504" data-line="10" id="l17b.504.10"></span>ἰδίας. ὅθεν ἐπειδὴ μικτὰ τὰ τοιαῦτά ἐστιν ἔκ τε
<span class="lb" data-page="17b.504" data-line="11" id="l17b.504.11"></span>προφυλακῆς καὶ θεραπείας, ἴδιον οὐκ ἔχομεν ὄνομα καὶ διὰ
<span class="lb" data-page="17b.504" data-line="12" id="l17b.504.12"></span>τοῦτο ἄλλοτε ἄλλως αὐτὸ προσαγορεύουσιν οἱ ἰατροὶ, ποτὲ
<span class="lb" data-page="17b.504" data-line="13" id="l17b.504.13"></span>μὲν προφυλάττεσθαι λέγοντες, ὡς μὴ τελειωθῆναι τὴν ὑπηργμένην
<span class="lb" data-page="17b.504" data-line="14" id="l17b.504.14"></span>ἤδη γεννᾶσθαι νόσον, ἔστι δ’ ὅτε ἰᾶσθαι λέγοντες,
<span class="lb" data-page="17b.504" data-line="15" id="l17b.504.15"></span>ὡς ἐπὶ τῶν ὑπὸ λυττῶντος κυνὸς δεδηγμένων. ὅσα γὰρ ἐπ’
<span class="lb" data-page="17b.504" data-line="16" id="l17b.504.16"></span>αὐτῶν προσφέρεται φάρμακα, διττῶς ὀνομάζουσι, ποτὲ μὲν
<span class="lb" data-page="17b.504" data-line="17" id="l17b.504.17"></span>ἰάματα λύττης, ὡς εἰ καὶ τῆς γεννώσης αὐτὴν διαθέσεως
<span class="pb" data-page="17b.505" id="p17b.505"></span>
<span class="lb" data-page="17b.505" data-line="1" id="l17b.505.1"></span>ἐλέγοντο. ἐνίοτε δὲ οὐκ ἰάματα προσαγορεύουσιν, ἀλλὰ προφυλακτικὰ
<span class="lb" data-page="17b.505" data-line="2" id="l17b.505.2"></span>τῆς μελλούσης ἔσεσθαι λύττης.
</p>
<span class="lb rule" data-page="17b.505" data-line="3" id="l17b.505.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.23">
<span class="pb page1" data-page="17b.505" id="p17b.505"></span>
<span class="milestone ed1page page1" data-n="5.243" data-unit="ed1page" id="ed1page.5.243"></span>
<span class="milestone ed2page page1" data-n="9.64" data-unit="ed2page" id="ed2page.9.64"></span>
<span class="lb head" data-page="17b.505" data-line="4" id="l17b.505.4"></span>
            <blockquote class="quote lemma">
<span class="lb" data-page="17b.505" data-line="5" id="l17b.505.5"></span><span class="milestone ed2page" data-n="9.65" data-unit="ed2page" id="ed2page.9.65"></span>Τὰ ὀξέα τῶν νοσημάτων κρίνεται ἐν τεσσαρεσκαίδεκα
<span class="lb" data-page="17b.505" data-line="6" id="l17b.505.6"></span>ἡμέρῃσι.
</blockquote>
<span class="lb rule" data-page="17b.505" data-line="7" id="l17b.505.7"></span>
            <p>
<span class="lb" data-page="17b.505" data-line="8" id="l17b.505.8"></span>Τὰ ὀξέα νοσήματα μεγάλα τέ ἐστι καὶ πρὸς τὴν ἀκμὴν
<span class="lb" data-page="17b.505" data-line="9" id="l17b.505.9"></span>ἐπειγόμενα διὰ ταχέων. εἰκότως οὖν ἐν ὀλίγῳ χρόνῳ καὶ
<span class="lb" data-page="17b.505" data-line="10" id="l17b.505.10"></span><span class="milestone ed1page" data-n="5.244" data-unit="ed1page" id="ed1page.5.244"></span>τὰς μεταβολὰς ποιεῖται μεγάλας, ὅπερ ταὐτόν ἐστι
<span class="lb" data-page="17b.505" data-line="11" id="l17b.505.11"></span>τῷ κρίνεσθαι. τὰς γοῦν τοιαύτας μεταβολὰς, ὅταν ἀθρόως
<span class="lb" data-page="17b.505" data-line="12" id="l17b.505.12"></span>ἐν νόσῳ γενηθῶσιν, αὐτὸς ὁ Ἱπποκράτης ὀνομάζει κρίσεις,
<span class="lb" data-page="17b.505" data-line="13" id="l17b.505.13"></span>ἐνίοτε μὲν ἀθρόως ὑγιαζομένων τῶν νοσούντων ἢ ἀποθνησκόντων,
<span class="lb" data-page="17b.505" data-line="14" id="l17b.505.14"></span>ἐνίοτε δὲ μεταβολήν τινα μεγάλην ποιησαμένων
<span class="lb" data-page="17b.505" data-line="15" id="l17b.505.15"></span>ἐπὶ σωτηρίαν ἢ ὄλεθρον, οὐ μὴν παραχρῆμά γε σωθέντων
<span class="lb" data-page="17b.505" data-line="16" id="l17b.505.16"></span>ἢ ἀποθανόντων, ὥστ’ εἶναι δ΄ τὰς ὀξυῤῥόπους ἐν αὐτοῖς ﻿
<span class="pb" data-page="17b.506" id="p17b.506"></span>
<span class="lb" data-page="17b.506" data-line="1" id="l17b.506.1"></span>μεταβολὰς, ἃς αὐτὸς ἐδίδαξεν ἐν τῷ πρώτῳ τῶν ἐπιδημιῶν
<span class="lb" data-page="17b.506" data-line="2" id="l17b.506.2"></span>εἰπών· ἐπὶ σωτηρίην ἢ ὄλεθρον ἢ ῥοπὴν ἐπὶ τὸ ἄμεινον ἢ
<span class="lb" data-page="17b.506" data-line="3" id="l17b.506.3"></span>τὸ χεῖρον. ὅτι δ’ ἀνάγκη διὰ τὸ μέγεθος τῶν νοσημάτων
<span class="lb" data-page="17b.506" data-line="4" id="l17b.506.4"></span>καὶ τὴν σφοδρότητα τῶν συμπτωμάτων ἢ νικηθῆναι διὰ ταχέων
<span class="lb" data-page="17b.506" data-line="5" id="l17b.506.5"></span>τὴν δύναμιν, ὥστ’ ἀπολέσθαι τὸν ἄνθρωπον, ἢ πρὸς
<span class="lb" data-page="17b.506" data-line="6" id="l17b.506.6"></span>τὴν τῶν λυπούντων ἔκκρισιν ὁρμήσασαν, εἰ μὲν κρατήσειεν
<span class="lb" data-page="17b.506" data-line="7" id="l17b.506.7"></span>ὧν προὔθετο, κρίσιν ἀγαθὴν, εἰ δὲ κρατηθείη, κακὴν ἐργάσασθαι,
<span class="lb" data-page="17b.506" data-line="8" id="l17b.506.8"></span>πρόδηλον παντί. διὰ τοῦτ’ οὖν ἀδύνατον εἰς μακρὸν
<span class="lb" data-page="17b.506" data-line="9" id="l17b.506.9"></span>χρόνον ἐκπεσεῖν τὴν κρίσιν ἐν τοῖς ὀξέσι νοσήμασιν.
<span class="lb" data-page="17b.506" data-line="10" id="l17b.506.10"></span>ὅρον οὖν ἐπὶ τῶν τοιούτων ἁπάντων ὁ Ἱπποκράτης ἔθετο,
<span class="lb" data-page="17b.506" data-line="11" id="l17b.506.11"></span>τὸν τοῖν δυοῖν ἑβδομάδοιν χρόνον, ὡς ἐξώτερον μὲν οὐδενὸς
<span class="lb" data-page="17b.506" data-line="12" id="l17b.506.12"></span>προϊόντος· ἔμπροσθεν δὲ τῆς ιδ΄ πολλῶν κρίνεσθαι δυναμένων.
<span class="lb" data-page="17b.506" data-line="13" id="l17b.506.13"></span>καὶ γὰρ ἡ ια΄ καὶ ζ΄ καὶ ἡ ε΄ πολλοὺς φαίνονται κεκρικυῖαι
<span class="lb" data-page="17b.506" data-line="14" id="l17b.506.14"></span>κατὰ τὰ τῶν ἐπιδημιῶν βιβλία. κρίνει δὲ καὶ
<span class="lb" data-page="17b.506" data-line="15" id="l17b.506.15"></span>ἡ στ΄ τινὰς, ἀλλ’ οὐκ ἀγαθῶς, ὡς κἀν τοῖς περὶ κρισίμων
<span class="lb" data-page="17b.506" data-line="16" id="l17b.506.16"></span>ἡμερῶν ὑπομνήμασιν ἐπὶ πλέον ἐδείξαμεν, ἐν οἷς ἀξιοῦμεν
<span class="lb" data-page="17b.506" data-line="17" id="l17b.506.17"></span>τὸν μέλλοντα γεγυμνάσθαι παρακολουθήσειν οἷς Ἱπποκράτης
<span class="lb" data-page="17b.506" data-line="18" id="l17b.506.18"></span>διὰ βραχέων ἔγραψεν. ὅσαι δὲ τῶν κρίσεων οἷον ἡμόῤῥοποι
<span class="pb" data-page="17b.507" id="p17b.507"></span>
<span class="lb" data-page="17b.507" data-line="1" id="l17b.507.1"></span>γίνονται, ταύταις τὸ τέλος ἄλλη τις τῶν ἑξῆς ἡμερῶν
<span class="lb" data-page="17b.507" data-line="2" id="l17b.507.2"></span>ἐπιτίθησιν, ἃς αὐτὸς ἐδίδαξεν, ὁποῖαί τινές εἰσιν ἐν τῷ
<span class="lb" data-page="17b.507" data-line="3" id="l17b.507.3"></span>προγνωστικῷ· διδάξει δέ τι κἀνταῦθα κατὰ τὸν ἑξῆς ἀφορισμὸν
<span class="lb" data-page="17b.507" data-line="4" id="l17b.507.4"></span>ὑπὲρ αὐτῶν. ἔστι δέ τις καὶ τούτων τῶν ἡμιῤῥόπων
<span class="lb" data-page="17b.507" data-line="5" id="l17b.507.5"></span>κρίσεων ὅρος ἄλλος ἐξώτερον, μεθ’ ὃν οὐκέτι προέρχεσθαι
<span class="lb" data-page="17b.507" data-line="6" id="l17b.507.6"></span>πέφυκεν ἡ μ΄ τῶν ἡμερῶν. ὅσα μὲν οὖν ἐν τῇ τεσσαρεσκαιδεκάτῃ
<span class="lb" data-page="17b.507" data-line="7" id="l17b.507.7"></span>ἐκρίθη τελέως, ταῦθ’ ἁπλῶς ὁ Ἱπποκράτης
<span class="lb" data-page="17b.507" data-line="8" id="l17b.507.8"></span>εἴωθε προσαγορεύειν ὀξέα, ὅσα δὲ ἡμιῤῥόπως κριθέντα
<span class="lb" data-page="17b.507" data-line="9" id="l17b.507.9"></span>τῶν ἐφεξῆς τινα κρισίμων ἡμερῶν ἄχρι τῆς μ΄ ἐφυλάχθη,
<span class="lb" data-page="17b.507" data-line="10" id="l17b.507.10"></span>ταῦτα οὐκέτι ἁπλῶς προσαγορεύειν ὀξέα εἴωθεν, ἀλλ’ ἐν
<span class="lb" data-page="17b.507" data-line="11" id="l17b.507.11"></span>συνθέτῳ προσηγορίᾳ, δι’ ὅλης τῆς λέξεως, ὀξέα τὰ ἐν μ΄
<span class="lb" data-page="17b.507" data-line="12" id="l17b.507.12"></span>ἡμέραις κρινόμενα σαφεστέρᾳ δ’ <span class="milestone ed2page" data-n="9.66" data-unit="ed2page" id="ed2page.9.66"></span>αὐτὰ λέξει δηλοῦσιν
<span class="lb" data-page="17b.507" data-line="13" id="l17b.507.13"></span>οἱ προσαγορεύοντες ἐκ μεταπτώσεως ὀξέα. περὶ τούτων
<span class="lb" data-page="17b.507" data-line="14" id="l17b.507.14"></span>μὲν οὖν ἐν τῷ προγνωστικῷ τάδε γράφει· εὔπνοιαν
<span class="lb" data-page="17b.507" data-line="15" id="l17b.507.15"></span>δὲ χρὴ νομίζειν κάρτα μεγάλην δύναμιν ἔχειν εἰς σωτηρίην
<span class="lb" data-page="17b.507" data-line="16" id="l17b.507.16"></span>ἐν ἅπασι τοῖσιν ὀξέσι νοσήμασιν, ὁκόσα ξὺν πυρετοῖς μέν
<span class="pb" data-page="17b.508" id="p17b.508"></span>
<span class="lb" data-page="17b.508" data-line="1" id="l17b.508.1"></span>εἰσιν καὶ ἐν τεσσαράκοντα ἡμέρῃσι κρίνεται. νυνὶ δὲ ἐν
<span class="lb" data-page="17b.508" data-line="2" id="l17b.508.2"></span>τοῖς ἀφορισμοῖς περὶ τῶν ἁπλῶς ὀξέων ἀποφαινόμενος ιδ΄
<span class="lb" data-page="17b.508" data-line="3" id="l17b.508.3"></span>φησὶ κρίνεσθαι αὐτὰ ἡμέραις, οὐ μὰ Δία τοῦτο λέγων, ὥς
<span class="lb" data-page="17b.508" data-line="4" id="l17b.508.4"></span>τινες ὑπέλαβον, ὅτι ιδ΄ τὸν ἀριθμόν εἰσιν αἱ τὴν κρίσιν ἐπὶ
<span class="lb" data-page="17b.508" data-line="5" id="l17b.508.5"></span>τούτων τῶν νοσημάτων ἐργαζόμεναι. κατὰ τοῦτον γὰρ τὸν
<span class="lb" data-page="17b.508" data-line="6" id="l17b.508.6"></span>λόγον καὶ τὰ μεταπτώσεως ὀξέα τὰς κρινούσας ἡμέρας μ΄
<span class="lb" data-page="17b.508" data-line="7" id="l17b.508.7"></span>τὸν ἀριθμὸν εἶναι φήσομεν, ὡς ἡ αὐτή γε λέξις ἐπ’ ἀμφοῖν
<span class="lb" data-page="17b.508" data-line="8" id="l17b.508.8"></span>ἐστιν, ἐνταυθοῖ μὲν εἰπόντος αὐτοῦ, ἐν ταῖς ιδ΄ ἡμέραις
<span class="lb" data-page="17b.508" data-line="9" id="l17b.508.9"></span>κρίνεσθαι τὰ ὀξέα τῶν νοσημάτων, ἐν δὲ τῷ προγνωστικῷ,
<span class="lb" data-page="17b.508" data-line="10" id="l17b.508.10"></span>ὁκόσα σὺν πυρετοῖς ἐστι καὶ ἐν ταῖς μ΄ κρίνεται ἡμέραις.
<span class="lb" data-page="17b.508" data-line="11" id="l17b.508.11"></span>ἀλλ’ οὗτοι μὲν οὐχ εὑρίσκοντες ὅπως ἀλλήλοις ἐπιδείξωσιν
<span class="lb" data-page="17b.508" data-line="12" id="l17b.508.12"></span>ὁμολογοῦντας τοὺς λόγους, τήν τε ἐν τοῖς ἀφορισμοῖς καὶ
<span class="lb" data-page="17b.508" data-line="13" id="l17b.508.13"></span>τὸν ἐν τῷ προγνωστικῷ γεγραμμένον ἀλλόκοτον ταύτην
<span class="lb" data-page="17b.508" data-line="14" id="l17b.508.14"></span>ἐπενόησαν ἐξήγησιν. οὐδὲ γὰρ εἰς τὴν ιδ΄ μέχρι τῆς μ΄
<span class="lb" data-page="17b.508" data-line="15" id="l17b.508.15"></span>αἱ κρίσιμοι, ἀλλὰ μετὰ μὲν τῶν ἐκ μεταπτώσεως πλείους,
<span class="lb" data-page="17b.508" data-line="16" id="l17b.508.16"></span>ἄνευ δὲ ἐκείνων ἐλάττους, ὡς ἡ περὶ κρίσεως ἡμερῶν ἐδίδαξε
<span class="pb" data-page="17b.509" id="p17b.509"></span>
<span class="lb" data-page="17b.509" data-line="1" id="l17b.509.1"></span>πραγματεία σαφῶς. αὐτὴ δὲ ἡ τῶν πραγμάτων φύσις
<span class="lb" data-page="17b.509" data-line="2" id="l17b.509.2"></span>μαρτυρεῖ τῷ λογισμῷ τῷ φάσκοντι τὰ ὀξέα τῶν νοσημάτων
<span class="lb" data-page="17b.509" data-line="3" id="l17b.509.3"></span>ὅρον ἔχειν τῆς κρίσεως τὴν ιδ΄ ἡμέραν. οὐδὲν γὰρ οὐδέποτ’
<span class="lb" data-page="17b.509" data-line="4" id="l17b.509.4"></span>ὤφθη κινούμενον ἀπ’ ἀρχῆς ὀξέως ὑπερβὰν τοῦτον τὸν
<span class="lb" data-page="17b.509" data-line="5" id="l17b.509.5"></span>ὅρον, ἄνευ τοῦ δέξασθαί τινα τῶν εἰρημένων τεσσάρων κρίσεων
<span class="lb" data-page="17b.509" data-line="6" id="l17b.509.6"></span>μίαν, ὡς ἔνιά γε καὶ βληχρὰ καὶ μικρὰ κατὰ τὰς
<span class="lb" data-page="17b.509" data-line="7" id="l17b.509.7"></span>πρώτας ἡμέρας ὄντα περὶ τὴν δ΄ ἢ τὴν ε΄ ἡμέραν ἀρξάμενα
<span class="lb" data-page="17b.509" data-line="8" id="l17b.509.8"></span>τῆς ὀξύτητος εἰς τὴν ι΄ ἐτελεύτησεν. ἄλλα δὲ ἐπὶ τῆς
<span class="lb" data-page="17b.509" data-line="9" id="l17b.509.9"></span>στ΄ ἢ ζ΄ ἡμέρας ἀρξάμενα τῆς ὀξύτητος εἰς τὴν κ΄ ἐτελεύτησεν.
<span class="lb" data-page="17b.509" data-line="10" id="l17b.509.10"></span>ὥστε μηδέποτε ὀξύτητα νοσήματος συνεχοῦς
<span class="lb" data-page="17b.509" data-line="11" id="l17b.509.11"></span>πλείους ἡμέρας δύνασθαι κατασχεῖν τῶν ιδ΄. τῶν δ’ ἀνωμάλους
<span class="lb" data-page="17b.509" data-line="12" id="l17b.509.12"></span>ἐχόντων τὰς κινήσεις ἐκτείνεται πολλὰ πρός τινα
<span class="lb" data-page="17b.509" data-line="13" id="l17b.509.13"></span>τῶν ἐξωτέρων προθεσμιῶν. λέγω δ’ ἀνωμάλους ἐχόντων
<span class="lb" data-page="17b.509" data-line="14" id="l17b.509.14"></span>τὰς κινήσεις, ὅσαι τισὶν ἡμέραις σφοδρωθέντα μετὰ ταῦτα
<span class="lb" data-page="17b.509" data-line="15" id="l17b.509.15"></span>ἀσήμως ἐῤῥᾳστώνησαν, εἶτ’ αὖθις ἐξαυξηθέντα τὴν συνέχειαν
<span class="lb" data-page="17b.509" data-line="16" id="l17b.509.16"></span>ἔλαβεν. ἐὰν οὖν τις, ὡς εἴρηκα, τὴν τήρησιν ἐπὶ
<span class="lb" data-page="17b.509" data-line="17" id="l17b.509.17"></span>τῶν ἀῤῥώστων ποιεῖται, πάντα εὑρήσει τὰ δι’ ὅλων τοῖν
<span class="pb" data-page="17b.510" id="p17b.510"></span>
<span class="lb" data-page="17b.510" data-line="1" id="l17b.510.1"></span>δυοῖν ἑβδομάδοιν ὀξέως κινηθέντα, μηδέπω ἐξωτέρω
<span class="lb" data-page="17b.510" data-line="2" id="l17b.510.2"></span>προερχόμενα.
</p>
<span class="lb rule" data-page="17b.510" data-line="3" id="l17b.510.3"></span>
          </article>

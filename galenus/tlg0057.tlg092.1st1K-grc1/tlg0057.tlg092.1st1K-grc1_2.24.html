<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.24">
<span class="pb page1" data-page="17b.510" id="p17b.510"></span>
<span class="milestone ed1page page1" data-n="5.244" data-unit="ed1page" id="ed1page.5.244"></span>
<span class="milestone ed2page page1" data-n="9.66" data-unit="ed2page" id="ed2page.9.66"></span>
<span class="lb head" data-page="17b.510" data-line="4" id="l17b.510.4"></span>
            <blockquote class="quote lemma">
<span class="lb" data-page="17b.510" data-line="5" id="l17b.510.5"></span><span class="milestone ed2page" data-n="9.67" data-unit="ed2page" id="ed2page.9.67"></span>Τῶν ἑπτὰ ἡ τετάρτη ἐπίδηλος, ἑτέρης ἑβδομάδος
<span class="lb" data-page="17b.510" data-line="6" id="l17b.510.6"></span>ἡ ὀγδόη ἀρχὴ, θεωρητὴ δὲ ἡ ἑνδεκάτη. αὕτη γάρ ἐστι
<span class="lb" data-page="17b.510" data-line="7" id="l17b.510.7"></span>τετάρτη τῆς δευτέρης ἑβδομάδος. θεωρητὴ δὲ πάλιν ἡ
<span class="lb" data-page="17b.510" data-line="8" id="l17b.510.8"></span>ἑπτακαιδεκάτη, αὕτη γάρ ἐστι τετάρτη μὲν ἀπὸ τῆς
<span class="lb" data-page="17b.510" data-line="9" id="l17b.510.9"></span>τεσσαρεσκαιδεκάτης, ἑβδόμη δὲ ἀπὸ τῆς ἑνδεκάτης.
</blockquote>
<span class="lb rule" data-page="17b.510" data-line="10" id="l17b.510.10"></span>
            <p>
<span class="lb" data-page="17b.510" data-line="11" id="l17b.510.11"></span>Ἐπιδήλους καὶ θεωρητὰς εἴωθεν ὁ Ἱπποκράτης ὀνομάζειν
<span class="lb" data-page="17b.510" data-line="12" id="l17b.510.12"></span>ἡμέρας, ἐν αἷς τι σημεῖον φαίνεται δηλωτικὸν τῆς
<span class="lb" data-page="17b.510" data-line="13" id="l17b.510.13"></span>ἐσομένης κρίσεως ἐν ἑτέρᾳ τινὶ τῶν κρινουσῶν ἡμερῶν, ἅστινας
<span class="lb" data-page="17b.510" data-line="14" id="l17b.510.14"></span>αὐτὸς ἐν τῷ προγνωστικῷ κατὰ τετράδα ἐποιήσατο
<span class="lb" data-page="17b.510" data-line="15" id="l17b.510.15"></span>τέμνων ἑκάστην τῶν ἑβδομάδων δίχα. τὴν μὲν οὖν πρώτην
<span class="lb" data-page="17b.510" data-line="16" id="l17b.510.16"></span>τετράδα τῆς ζ΄ ἡμέρας ἐπίδηλον εἶναί φησι τὴν ἀπὸ τῆς
<span class="lb" data-page="17b.510" data-line="17" id="l17b.510.17"></span>ἀρχῆς. ἑνδεκάτην δὲ τῆς ιδ΄, ὅτι καὶ αὐτὴ δίχα τμηθεῖσα ﻿
<span class="pb" data-page="17b.511" id="p17b.511"></span>
<span class="lb" data-page="17b.511" data-line="1" id="l17b.511.1"></span>τῆς δευτέρας ἑβδομάδος ἐγένετο. κατὰ δὲ τὸν αὐτὸν λόγον
<span class="lb" data-page="17b.511" data-line="2" id="l17b.511.2"></span>ἡ ιζ΄ τῆς κ΄ ἐστὶν ἐπίδηλος ἐκ τοῦ τμηθῆναι τὴν γ΄, ἑβδομάδα
<span class="lb" data-page="17b.511" data-line="3" id="l17b.511.3"></span>δίχα γενομένην, πλὴν ὅτι ταύτην ἑβδομάδα συνάπτει
<span class="lb" data-page="17b.511" data-line="4" id="l17b.511.4"></span>τῇ β΄, καίτοι τὴν δευτέραν ἀποχωρίσας τῆς α΄, ἀρχὴν γὰρ
<span class="lb" data-page="17b.511" data-line="5" id="l17b.511.5"></span>αὐτῆς ἔφησεν εἶναι τὴν η΄ ἡμέραν, οὐ μήν γε τῆς γ΄ τὴν ιε΄,
<span class="lb" data-page="17b.511" data-line="6" id="l17b.511.6"></span>ὥς τινες τῶν μετ’ αὐτὸν ὑπέλαβον· ὅτι μηδὲ τὴν κα΄ τὸ
<span class="lb" data-page="17b.511" data-line="7" id="l17b.511.7"></span>πέρας, ἀλλ’ ἀρχὴν μὲν τῆς γ΄ ἑβδομάδος τὴν ιδ΄ ἡμέραν,
<span class="lb" data-page="17b.511" data-line="8" id="l17b.511.8"></span>τελευτὴν δὲ καὶ πέρας τὴν κ΄. διὰ τί δὲ τὰς πρώτας μὲν
<span class="lb" data-page="17b.511" data-line="9" id="l17b.511.9"></span>ἑβδομάδας κατὰ διάζευξιν ἀλλήλων ἔταξε, τὴν τρίτην δὲ τῇ
<span class="lb" data-page="17b.511" data-line="10" id="l17b.511.10"></span>δευτέρᾳ κατὰ συνέχειαν, ἐν τῇ περὶ κρισίμων ἡμερῶν πραγματείᾳ
<span class="lb" data-page="17b.511" data-line="11" id="l17b.511.11"></span>λέλεκται. κατὰ δὲ τὸ παρὸν ἀρκεῖ καὶ χωρὶς τῆς
<span class="lb" data-page="17b.511" data-line="12" id="l17b.511.12"></span>αἰτίας ἐπίστασθαι τὸ διὰ τῆς πείρας μαρτυρούμενον. καὶ
<span class="lb" data-page="17b.511" data-line="13" id="l17b.511.13"></span>αὐτὸς δὲ ὁ Ἱπποκράτης παμπόλλους ἀῤῥώστους κατὰ τὴν
<span class="lb" data-page="17b.511" data-line="14" id="l17b.511.14"></span>τοιαύτην τάξιν τῶν κρισίμων ἐν τοῖς περὶ τῶν ἐπιδημιῶν
<span class="lb" data-page="17b.511" data-line="15" id="l17b.511.15"></span>βιβλίοις ἔγραψεν κεκριμένους. λέγω δὲ τοιαύτην τάξιν,
<span class="lb" data-page="17b.511" data-line="16" id="l17b.511.16"></span>ὥστε τὰς πρώτας ἑβδομάδας τρεῖς εἰς τὴν κ΄ ἡμέραν περιάγεσθαι,
<span class="pb" data-page="17b.512" id="p17b.512"></span>
<span class="lb" data-page="17b.512" data-line="1" id="l17b.512.1"></span>τὰς δ’ ἐφεξῆς αὐταῖς τρεῖς εἰς τήν μ΄. οὕτω δὲ
<span class="lb" data-page="17b.512" data-line="2" id="l17b.512.2"></span>καὶ τὴν ξ΄ καὶ τὴν π΄ ἕξομεν κρισίμους μεμαρτυρημένας
<span class="lb" data-page="17b.512" data-line="3" id="l17b.512.3"></span>καὶ αὐτὰς τῇ πείρᾳ, καθότι κἀν τοῖς περὶ κρισίμων ἀπεδείξαμεν,
<span class="lb" data-page="17b.512" data-line="4" id="l17b.512.4"></span>παραγράψαντες τοὺς ἐν τοῖς τῶν ἐπιδημιῶν κεκριμένους
<span class="lb" data-page="17b.512" data-line="5" id="l17b.512.5"></span>κατὰ τὴν εἰρημένην τάξιν τῶν ἡμερῶν. ἐκείνους
<span class="lb" data-page="17b.512" data-line="6" id="l17b.512.6"></span>μὲν οὖν τοὺς ἀῤῥώστους ἐνταῦθα περιγράφειν μακρὸν, ἀρκέσει
<span class="lb" data-page="17b.512" data-line="7" id="l17b.512.7"></span>δὲ μόνον <span class="milestone ed1page" data-n="5.245" data-unit="ed1page" id="ed1page.5.245"></span>τὴν ἐκ τοῦ προγνωστικοῦ παραγράψαι
<span class="lb" data-page="17b.512" data-line="8" id="l17b.512.8"></span>ῥῆσιν, τόνδε τὸν τρόπον ἔχουσαν. οἱ πυρετοὶ κρίνονται
<span class="lb" data-page="17b.512" data-line="9" id="l17b.512.9"></span>ἐν τῇσιν αὐτέῃσιν ἡμέρῃσι τὸν ἀριθμὸν, ἐξ ὧν τε περιγίνονται
<span class="lb" data-page="17b.512" data-line="10" id="l17b.512.10"></span>οἱ ἄνθρωποι καὶ ἐξ ὧν ἀπόλλυνται. οἵ τε γὰρ
<span class="lb" data-page="17b.512" data-line="11" id="l17b.512.11"></span>εὐηθέστατοι τῶν πυρετῶν καὶ ἐπὶ <span class="milestone ed2page" data-n="9.68" data-unit="ed2page" id="ed2page.9.68"></span>σημείων ἀσφαλεστάτων
<span class="lb" data-page="17b.512" data-line="12" id="l17b.512.12"></span>βεβῶτες, τεταρταῖοι παύονται ἢ πρόσθεν. οἵ τε
<span class="lb" data-page="17b.512" data-line="13" id="l17b.512.13"></span>κακοηθέστατοι καὶ ἐπὶ σημείων δεινοτάτοι γινόμενοι τεταρταῖοι
<span class="lb" data-page="17b.512" data-line="14" id="l17b.512.14"></span>κτείνουσιν ἢ πρόσθεν. ἡ μὲν οὖν πρώτη ἔφοδος
<span class="lb" data-page="17b.512" data-line="15" id="l17b.512.15"></span>αὐτέων οὕτω τελευτᾷ· ἡ δὲ δευτέρη εἰς τὴν ἑβδόμην περιάγεται,
<span class="lb" data-page="17b.512" data-line="16" id="l17b.512.16"></span>ἡ δὲ τρίτη εἰς τὴν ἑνδεκάτην, ἡ δὲ τετάρτη
<span class="lb" data-page="17b.512" data-line="17" id="l17b.512.17"></span>εἰς τὴν τεσσαρεσκαιδεκάτην, ἡ δὲ πέμπτη εἰς τὴν
<span class="lb" data-page="17b.512" data-line="18" id="l17b.512.18"></span>ἑπτακαιδεκάτην, ἡ δὲ ἕκτη εἰς τὴν εἰκοστήν. αὗται
<span class="lb" data-page="17b.512" data-line="19" id="l17b.512.19"></span>μὲν οὖν διὰ τεσσάρων ἐκ τῶν ὀξέων εἰς τὰς εἴκοσιν ἐκ
<span class="pb" data-page="17b.513" id="p17b.513"></span>
<span class="lb" data-page="17b.513" data-line="1" id="l17b.513.1"></span>προσθέσεως τελευτῶσιν. αὕτη σαφῶς ἡ ῥῆσις ἐδίδαξεν ὅτι
<span class="lb" data-page="17b.513" data-line="2" id="l17b.513.2"></span>τὴν τρίτην ἑβδομάδα κατὰ συνάφειαν ἀριθμεῖ τῇ δευτέρᾳ
<span class="lb" data-page="17b.513" data-line="3" id="l17b.513.3"></span>καὶ ὅτι τὴν ιζ΄ ἐπίδηλον ποιεῖται τῆς κ΄.
</p>
<span class="lb rule" data-page="17b.513" data-line="4" id="l17b.513.4"></span>
          </article>

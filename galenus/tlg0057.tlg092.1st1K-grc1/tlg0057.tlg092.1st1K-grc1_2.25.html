<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.25">
<span class="pb page1" data-page="17b.513" id="p17b.513"></span>
<span class="milestone ed1page page1" data-n="5.245" data-unit="ed1page" id="ed1page.5.245"></span>
<span class="milestone ed2page page1" data-n="9.68" data-unit="ed2page" id="ed2page.9.68"></span>
<span class="lb head" data-page="17b.513" data-line="5" id="l17b.513.5"></span>
            <blockquote class="quote lemma">
<span class="lb" data-page="17b.513" data-line="6" id="l17b.513.6"></span>Οἱ θερινοὶ τεταρταῖοι τὰ πολλὰ γίνονται βραχέες. οἱ δὲ
<span class="lb" data-page="17b.513" data-line="7" id="l17b.513.7"></span>φθινοπωρινοὶ μακροὶ καὶ μάλιστα οἱ πρὸς τὸν χειμῶνα
<span class="lb" data-page="17b.513" data-line="8" id="l17b.513.8"></span>συνάπτοντες.
</blockquote>
<span class="lb rule" data-page="17b.513" data-line="9" id="l17b.513.9"></span>
            <p>
<span class="lb" data-page="17b.513" data-line="10" id="l17b.513.10"></span>Οὐ μόνον τεταρταῖοι βραχεῖς γίνονται τοῦ θέρους, ἀλλὰ
<span class="lb" data-page="17b.513" data-line="11" id="l17b.513.11"></span>καὶ τἄλλα νοσήματα διὰ τὸ χεῖσθαι περιττοὺς χυμοὺς
<span class="lb" data-page="17b.513" data-line="12" id="l17b.513.12"></span>καὶ πάντη τοῦ σώματος φέρεσθαι καὶ διαπνεῖσθαι. ἐφ’ ὧν
<span class="lb" data-page="17b.513" data-line="13" id="l17b.513.13"></span>μὲν οὖν ἡ δύναμις εἴη ῥωμαλέα κενωθέντων τῶν λυπούντων
<span class="lb" data-page="17b.513" data-line="14" id="l17b.513.14"></span>αἱ νοῦσοι παύονται. ἐφ’ ὧν δ’ ἀσθενὴς ἅμα τοῖς λυποῦσι
<span class="lb" data-page="17b.513" data-line="15" id="l17b.513.15"></span>χυμοῖς κενουμένοις καὶ αὕτη διαλύεται ὥστ’ εἰκότως οὐδὲν
<span class="lb" data-page="17b.513" data-line="16" id="l17b.513.16"></span>τῶν θερινῶν χρονίζει νοσημάτων. ὁ δ’ Ἱπποκράτης ἐπὶ
<span class="pb" data-page="17b.514" id="p17b.514"></span>
<span class="lb" data-page="17b.514" data-line="1" id="l17b.514.1"></span>τοῦ χρονιωτάτου μόνου τὸν λόγον ἐποιήσατο, καθάπερ ἐπὶ
<span class="lb" data-page="17b.514" data-line="2" id="l17b.514.2"></span>παραδείγματος, ἐνδεικνύμενος ἐκ τούτου περὶ τῶν ἄλλων.
<span class="lb" data-page="17b.514" data-line="3" id="l17b.514.3"></span>ὥσπερ δ’ ἐν τῷ θέρει καὶ τοὺς χυμοὺς διαφορεῖσθαι καὶ
<span class="lb" data-page="17b.514" data-line="4" id="l17b.514.4"></span>τὴν δύναμιν διαλύεσθαι συμβέβηκεν, οὕτως ἐν τῷ χειμῶνι
<span class="lb" data-page="17b.514" data-line="5" id="l17b.514.5"></span>τἀναντία καὶ τοὺς χυμοὺς ἔνδον μένειν, ὥσπερ φωλεύοντας
<span class="lb" data-page="17b.514" data-line="6" id="l17b.514.6"></span>καὶ τὴν δύναμιν ἐῤῥωμένην διαμένειν. οὔτ’ οὖν λύεται τὰ
<span class="lb" data-page="17b.514" data-line="7" id="l17b.514.7"></span>νοσήματα, μενόντων τῶν ποιούντων αὐτὰ χυμῶν, οὔτ’ ἀποθνήσκουσιν
<span class="lb" data-page="17b.514" data-line="8" id="l17b.514.8"></span>οἱ κάμνοντες, ἐξαρκούσης αὐτῶν τῆς δυνάμεως.
</p>
<span class="lb rule" data-page="17b.514" data-line="9" id="l17b.514.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.26">
<span class="pb page1" data-page="17b.514" id="p17b.514"></span>
<span class="milestone ed1page page1" data-n="5.245" data-unit="ed1page" id="ed1page.5.245"></span>
<span class="milestone ed2page page1" data-n="9.68" data-unit="ed2page" id="ed2page.9.68"></span>
<span class="lb head" data-page="17b.514" data-line="10" id="l17b.514.10"></span>
            <blockquote class="quote lemma">
<span class="lb" data-page="17b.514" data-line="11" id="l17b.514.11"></span>Πυρετὸν ἐπὶ σπασμῷ βέλτιον γίνεσθαι ἢ σπασμὸν ἐπὶ
<span class="lb" data-page="17b.514" data-line="12" id="l17b.514.12"></span>πυρετῷ.
</blockquote>
<span class="lb rule" data-page="17b.514" data-line="13" id="l17b.514.13"></span>
            <p>
<span class="lb" data-page="17b.514" data-line="14" id="l17b.514.14"></span>Αὐτὸς ὁ Ἱπποκράτης ἐν τοῖς ἑξῆς ἀφορισμοῖς ἐρεῖ τὸν
<span class="lb" data-page="17b.514" data-line="15" id="l17b.514.15"></span>σπασμὸν ἐπὶ πληρώσει γίνεσθαι καὶ <span class="milestone ed2page" data-n="9.69" data-unit="ed2page" id="ed2page.9.69"></span>κενώσει. ὅταν
<span class="lb" data-page="17b.514" data-line="16" id="l17b.514.16"></span>οὖν τινα τῶν ὑγιαινόντων ἐξαιφνῆς συμβῇ σπασθῆναι, τὸν
<span class="lb" data-page="17b.514" data-line="17" id="l17b.514.17"></span>τοιοῦτον σπασμὸν ἀναγκαῖον ἐπὶ πληρώσεως γεγονέναι. καὶ
<span class="pb" data-page="17b.515" id="p17b.515"></span>
<span class="lb" data-page="17b.515" data-line="1" id="l17b.515.1"></span>τοίνυν πληροῦνται τὰ νεῦρα γλίσχρων καὶ ψυχρῶν χυμῶν,
<span class="lb" data-page="17b.515" data-line="2" id="l17b.515.2"></span>οἷσπερ καὶ τρέφεται, ὥστε σπασμὸν ὑπομένειν. τούτοις οὖν
<span class="lb" data-page="17b.515" data-line="3" id="l17b.515.3"></span>ὁ πυρετὸς ἐπιγενόμενος εἴωθεν ὡς τὰ πολλὰ θερμαίνειν θ’
<span class="lb" data-page="17b.515" data-line="4" id="l17b.515.4"></span>ἅμα λεπτύνειν καὶ διαφορεῖν. εἰ δ’ ἐκ πυρετῶν διακαῶν
<span class="lb" data-page="17b.515" data-line="5" id="l17b.515.5"></span>ξηρανθῇ τὸ ὅλον σῶμα καὶ τὰ νεῦρα, κἄπειτα διὰ τὴν ξηρότητα
<span class="lb" data-page="17b.515" data-line="6" id="l17b.515.6"></span>σπασθείη, μέγιστόν τε τοῦτο κακόν ἐστι καὶ σχεδὸν
<span class="lb" data-page="17b.515" data-line="7" id="l17b.515.7"></span>ἀνίατον. ἐπειδὴ χρόνου μὲν δεῖται μακροῦ τὰ νεῦρα πρὸς
<span class="lb" data-page="17b.515" data-line="8" id="l17b.515.8"></span>τὴν ξηρότητος ἴασιν οὐκ ἀναμένει δὲ χρόνον ἡ συντονία
<span class="lb" data-page="17b.515" data-line="9" id="l17b.515.9"></span>τοῦ νοσήματος, ἀλλ’ ἐν τάχει καταλύει μὲν τὴν δύναμιν,
<span class="lb" data-page="17b.515" data-line="10" id="l17b.515.10"></span>ὀξὺν δὲ θάνατον ἐπιφέρει.
</p>
<span class="lb rule" data-page="17b.515" data-line="11" id="l17b.515.11"></span>
          </article>

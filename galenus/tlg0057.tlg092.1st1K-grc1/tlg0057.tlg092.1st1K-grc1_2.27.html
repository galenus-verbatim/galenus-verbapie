<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.27">
<span class="pb page1" data-page="17b.515" id="p17b.515"></span>
<span class="milestone ed1page page1" data-n="5.245" data-unit="ed1page" id="ed1page.5.245"></span>
<span class="milestone ed2page page1" data-n="9.69" data-unit="ed2page" id="ed2page.9.69"></span>
<span class="lb head" data-page="17b.515" data-line="12" id="l17b.515.12"></span>
            <blockquote class="quote lemma">
<span class="lb" data-page="17b.515" data-line="13" id="l17b.515.13"></span>Τοῖσι μὴ κατὰ λόγον κουφίζουσιν οὐ δεῖ πιστεύειν, οὐδὲ
<span class="lb" data-page="17b.515" data-line="14" id="l17b.515.14"></span>φοβεῖσθαι λίην τὰ μοχθηρὰ γινόμενα παρὰ λόγον. τὰ
<span class="lb" data-page="17b.515" data-line="15" id="l17b.515.15"></span>γὰρ πολλὰ τῶν τοιουτέων ἐστὶν ἀβέβαια καὶ οὐ πάνυ τοι
<span class="lb" data-page="17b.515" data-line="16" id="l17b.515.16"></span>διαμένειν οὐδὲ χρονίζειν εἴωθεν.
</blockquote>
<span class="lb rule" data-page="17b.515" data-line="17" id="l17b.515.17"></span>
            <span class="pb" data-page="17b.516" id="p17b.516"></span>
            <p>
<span class="lb" data-page="17b.516" data-line="1" id="l17b.516.1"></span>Ὅλος μὲν ὁ λόγος ὑπὲρ τῶν τοιούτων ἁπάντων ἐν τοῖς
<span class="lb" data-page="17b.516" data-line="2" id="l17b.516.2"></span>περὶ κρίσεων εἴρηται. νυνὶ δὲ ὅσον εἰς ἐξήγησιν προκειμένων
<span class="lb" data-page="17b.516" data-line="3" id="l17b.516.3"></span>ἱκανόν ἐστι λέγειν, λεχθήσεται. ὅταν εἰσβάλλῃ νόσημα
<span class="lb" data-page="17b.516" data-line="4" id="l17b.516.4"></span>σφοδρὸν, εἶτ’ ἐξαίφνης ῥᾳστωνήσει, μήτε δι’ ἱδρῶτος ἢ
<span class="lb" data-page="17b.516" data-line="5" id="l17b.516.5"></span>ἐμέτων ἢ διαχωρημάτων ἢ αἱμοῤῥαγίας κενωθέντος τοῦ σώματος,
<span class="lb" data-page="17b.516" data-line="6" id="l17b.516.6"></span>ἀλλὰ μηδὲ πέψεως φανέντων σημείων, ἄπιστοι ἡγεῖται
<span class="lb" data-page="17b.516" data-line="7" id="l17b.516.7"></span>εἶναι τὴν τοιαύτην ῥᾳστώνην, ὥστ’ εἰ καὶ δυσπνοήσειεν
<span class="lb" data-page="17b.516" data-line="8" id="l17b.516.8"></span>ἀλόγως ἢ παραφρονήσειεν ἢ πυρέξειεν σφοδρώτερον ἢ καὶ
<span class="lb" data-page="17b.516" data-line="9" id="l17b.516.9"></span>μεγάλῳ ῥίγει καταληφθείη. καὶ γὰρ καὶ ταῦτά ἐστιν ἀβέβαια
<span class="lb" data-page="17b.516" data-line="10" id="l17b.516.10"></span>καὶ τοσοῦτον δεῖ χαλεπόν τι σημαίνειν, ὥστ’ ἐνίοτε
<span class="lb" data-page="17b.516" data-line="11" id="l17b.516.11"></span>κρίσιν ἀγαθὴν, ὅσον οὔπω γενησομένην καταγγέλλεται· ὅπως
<span class="lb" data-page="17b.516" data-line="12" id="l17b.516.12"></span>δὲ ταῦτα χρὴ διαγινώσκειν τε καὶ προγινώσκειν ἐν τοῖς περὶ
<span class="lb" data-page="17b.516" data-line="13" id="l17b.516.13"></span>κρίσεων εἴρηται.
</p>
<span class="lb rule" data-page="17b.516" data-line="14" id="l17b.516.14"></span>
          </article>

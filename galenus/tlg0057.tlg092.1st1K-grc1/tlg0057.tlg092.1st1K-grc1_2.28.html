<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.28">
<span class="pb page1" data-page="17b.516" id="p17b.516"></span>
<span class="milestone ed1page page1" data-n="5.245" data-unit="ed1page" id="ed1page.5.245"></span>
<span class="milestone ed2page page1" data-n="9.69" data-unit="ed2page" id="ed2page.9.69"></span>
<span class="lb head" data-page="17b.516" data-line="15" id="l17b.516.15"></span>
            <blockquote class="quote lemma">
<span class="lb" data-page="17b.516" data-line="16" id="l17b.516.16"></span><span class="milestone ed2page" data-n="9.70" data-unit="ed2page" id="ed2page.9.70"></span>Τῶν πυρεσσόντων μὴ παντάπασιν ἐπιπολαίως τὸ
<span class="lb" data-page="17b.516" data-line="17" id="l17b.516.17"></span>διαμένειν καὶ μηδὲν ἐνδιδόναι τὸ σῶμα ἢ καὶ συντήκεσθαι
<span class="pb" data-page="17b.517" id="p17b.517"></span>
<span class="lb" data-page="17b.517" data-line="1" id="l17b.517.1"></span>μᾶλλον τοῦ κατὰ λόγον μοχθηρόν· τὸ μὲν γὰρ μῆκος
<span class="lb" data-page="17b.517" data-line="2" id="l17b.517.2"></span>νούσου σημαίνει, τὸ δὲ ἀσθένειαν.
</blockquote>
<span class="lb rule" data-page="17b.517" data-line="3" id="l17b.517.3"></span>
            <p>
<span class="lb" data-page="17b.517" data-line="4" id="l17b.517.4"></span>Τὸ μὴ παντάπασιν ἐπιπολαίως διορισμοῦ χάριν ὁ Ἱπποκράτης
<span class="lb" data-page="17b.517" data-line="5" id="l17b.517.5"></span>προσέθηκε. εἰ γὰρ ἁπλῶς εἴρητο, τῶν πυρεσσόντων
<span class="lb" data-page="17b.517" data-line="6" id="l17b.517.6"></span>τὸ διαμένειν καὶ μηδὲν ἐνδιδόναι τὸ σῶμα, μοχθηρὸν
<span class="lb" data-page="17b.517" data-line="7" id="l17b.517.7"></span>ὑπάρχειν, οὐκ ἂν ἦν ἀληθὴς ὁ λόγος. ἐγχωρεῖ γοῦν ἐν
<span class="lb" data-page="17b.517" data-line="8" id="l17b.517.8"></span>καταστάσει ψυχρᾷ διὰ πλῆθός τινα νοσοῦντα μὴ συμπίπτειν
<span class="lb" data-page="17b.517" data-line="9" id="l17b.517.9"></span>τὸ σῶμα, μηδ’ ἰσχνοῦσθαι, μικρῶν γινομένων αὐτῶν
<span class="lb" data-page="17b.517" data-line="10" id="l17b.517.10"></span>τῶν πυρετῶν, ἀλλ’ ὅταν γε μείζους ὦσι, πάμπολύ τι πλῆθος
<span class="lb" data-page="17b.517" data-line="11" id="l17b.517.11"></span>ἐνδείκνυται. τὸ δὲ συντήκεσθαι μᾶλλον τοῦ κατὰ λόγον
<span class="lb" data-page="17b.517" data-line="12" id="l17b.517.12"></span>μοχθηρόν ἐστι καὶ χωρὶς τοῦ προστεθεικέναι, τὸ μὴ παντάπασιν
<span class="lb" data-page="17b.517" data-line="13" id="l17b.517.13"></span>ἐπιπολαίως. ἄν τε γὰρ ἐπιπολαίως πυρέττωσιν ἄν
<span class="lb" data-page="17b.517" data-line="14" id="l17b.517.14"></span>τε καὶ μὴ, σημεῖον ἀσθενείας ἐστὶν ἡ παράλογος ἰσχνότης.
<span class="lb" data-page="17b.517" data-line="15" id="l17b.517.15"></span>οὐ γὰρ δὴ τὸ λεγόμενον κυρίως συντήκεσθαι νῦν εἰρῆσθαι
<span class="lb" data-page="17b.517" data-line="16" id="l17b.517.16"></span>πρὸς αὐτοῦ νομιστέον ἐστὶν, ἀλλὰ καταχρῆσθαι μᾶλλον αὐτὸν
<span class="lb" data-page="17b.517" data-line="17" id="l17b.517.17"></span>τῷ ῥήματι ἀντὶ τοῦ ἰσχνοῦσθαι. κάλλιστα δ’ εἶπεν
<span class="pb" data-page="17b.518" id="p17b.518"></span>
<span class="lb" data-page="17b.518" data-line="1" id="l17b.518.1"></span>ἐν τῷ δευτέρῳ μέρει τοῦ ἀφορισμοῦ τὸ μᾶλλον τοῦ κατὰ
<span class="lb" data-page="17b.518" data-line="2" id="l17b.518.2"></span>λόγον, καὶ βέλτιον εἰρῆσθαι νομίζειν αὐτὸν κατὰ τοῦ προτέρου
<span class="lb" data-page="17b.518" data-line="3" id="l17b.518.3"></span>μέρους, ὥσθ’ ὅλον τὸν λόγον γενέσθαι τοιοῦτον· τῶν
<span class="lb" data-page="17b.518" data-line="4" id="l17b.518.4"></span>πυρεσσόντων μὴ παντάπασιν ἐπιπολαίως τὸ διαμένειν τὸ
<span class="lb" data-page="17b.518" data-line="5" id="l17b.518.5"></span>σῶμα καὶ συντήκεσθαι μᾶλλον τοῦ κατὰ λόγον μοχθηρόν.
<span class="lb" data-page="17b.518" data-line="6" id="l17b.518.6"></span>ἵν’ ἀμφοῖν ᾖ κοινῇ κατηγορούμενον τὸ μᾶλλον τοῦ κατὰ
<span class="lb" data-page="17b.518" data-line="7" id="l17b.518.7"></span>λόγον. ἄν τε γὰρ διαμένωσι μᾶλλον τοῦ κατὰ λόγον, ἄν τε
<span class="lb" data-page="17b.518" data-line="8" id="l17b.518.8"></span>ἰσχνοὶ γίνονται μοχθηρόν. αὐτὸ δὲ τὸ μᾶλλον τοῦ κατὰ
<span class="lb" data-page="17b.518" data-line="9" id="l17b.518.9"></span>λόγον ἄμεινον μὲν ἦν εἰρῆσθαι πρὸς αὐτοῦ, τίσι κρίνεται
<span class="lb" data-page="17b.518" data-line="10" id="l17b.518.10"></span>σκοποῖς. ἐπεὶ δ’ ἀφοριστικόν ἐστι τὸ τῆς διδασκαλίας εἶδος
<span class="lb" data-page="17b.518" data-line="11" id="l17b.518.11"></span>ἐνταῦθα καὶ κατὰ βραχυλογίαν ἄκραν γινόμενον, ἡμεῖς
<span class="lb" data-page="17b.518" data-line="12" id="l17b.518.12"></span>ἐξηγούμενοι τὸ κατὰ λόγον, ἀνοίσομεν εἰς τὸ μέγεθος τοῦ
<span class="lb" data-page="17b.518" data-line="13" id="l17b.518.13"></span>πυρετοῦ καὶ τὸν χρόνον τῆς νόσου καὶ τὴν ἡλικίαν καὶ τὴν
<span class="lb" data-page="17b.518" data-line="14" id="l17b.518.14"></span>χώραν καὶ τὴν ὥραν καὶ τήν ποτε ὑπάρχουσαν κατάστασιν,
<span class="lb" data-page="17b.518" data-line="15" id="l17b.518.15"></span>ἔτι τε τὰς αἰσθητὰς κενώσεις, ἀγρυπνίας τε καὶ φροντίδας
<span class="lb" data-page="17b.518" data-line="16" id="l17b.518.16"></span>καὶ ἀσιτίας καὶ κινήσεις πλείονας. οἱ μὲν γὰρ μείζους
<span class="lb" data-page="17b.518" data-line="17" id="l17b.518.17"></span><span class="milestone ed1page" data-n="5.246" data-unit="ed1page" id="ed1page.5.246"></span>τῶν πυρετῶν θᾶττόν τε καὶ μᾶλλον ἰσχνοὺς ἀποφαίνουσι
<span class="pb" data-page="17b.519" id="p17b.519"></span>
<span class="lb" data-page="17b.519" data-line="1" id="l17b.519.1"></span>τοὺς κάμνοντας, ὥσπερ γε καὶ τὸ τῆς νόσου μῆκος
<span class="lb" data-page="17b.519" data-line="2" id="l17b.519.2"></span>καὶ ἡλικιῶν, ἥ τε τῶν παίδων καὶ ἡ τῶν ἐν ἐσχάτῳ γήρᾳ,
<span class="lb" data-page="17b.519" data-line="3" id="l17b.519.3"></span>καθ’ ἕτερον ἑκάτερα λόγον. ἐπὶ μὲν γὰρ τῶν παίδων διά
<span class="lb" data-page="17b.519" data-line="4" id="l17b.519.4"></span>τε τὴν ὑγρότητα καὶ τὴν θερμασίαν πλεῖστον ἀποῤῥεῖ καὶ
<span class="lb" data-page="17b.519" data-line="5" id="l17b.519.5"></span>κενοῦνται σώματα, ἐπὶ δὲ τῶν ἐν ἐσχάτῳ γήρᾳ διὰ τὴν τῆς
<span class="lb" data-page="17b.519" data-line="6" id="l17b.519.6"></span>δυνάμεως ἀῤῥωστίαν. ὡρῶν δὲ καὶ χωρῶν καὶ κατακαστάσεων
<span class="lb" data-page="17b.519" data-line="7" id="l17b.519.7"></span>αἱ μὲν θερμαὶ καὶ <span class="milestone ed2page" data-n="9.71" data-unit="ed2page" id="ed2page.9.71"></span>ξηραὶ μᾶλλον κενοῦσιν, αἱ
<span class="lb" data-page="17b.519" data-line="8" id="l17b.519.8"></span>δ’ ὑγραὶ καὶ ψυχραὶ μᾶλλον σφίγγουσι τὸ σῶμα καὶ κωλύουσι
<span class="lb" data-page="17b.519" data-line="9" id="l17b.519.9"></span>διαπνεῖσθαι τε καὶ κενοῦσθαι. περὶ δὲ τῶν αἰσθητῶν
<span class="lb" data-page="17b.519" data-line="10" id="l17b.519.10"></span>κενώσεων τί δεῖ λέγειν; οὐδένα γὰρ ἀγνοεῖν οἶμαι
<span class="lb" data-page="17b.519" data-line="11" id="l17b.519.11"></span>περὶ τοῦ δι’ αἱμοῤῥαγίαν ἢ δι’ ἱδρῶτας πολλοὺς ἢ οὔρου
<span class="lb" data-page="17b.519" data-line="12" id="l17b.519.12"></span>πλῆθος ἢ ἐμέτων ἢ διαχωρημάτων, ὥστ’ εἰκότως ἐν τάχει
<span class="lb" data-page="17b.519" data-line="13" id="l17b.519.13"></span>λεπτύνεσθαι. παράκειται δὲ τοῖς εἰρημένοις αἰτίοις καὶ ἡ
<span class="lb" data-page="17b.519" data-line="14" id="l17b.519.14"></span>ἀσιτία, καὶ μὲν δὴ καὶ ἀγρυπνία καὶ φροντὶς ἱκανῶς λεπτύνουσιν,
<span class="lb" data-page="17b.519" data-line="15" id="l17b.519.15"></span>ὥσπερ γε καὶ κινήσεις πλείονες· ἀλλ’ αὗται μὲν
<span class="lb" data-page="17b.519" data-line="16" id="l17b.519.16"></span>ὀλιγάκις ἐπὶ τῶν πυρετῶν γίνονται, κατάκεινται γὰρ ὡς τὰ
<span class="lb" data-page="17b.519" data-line="17" id="l17b.519.17"></span>πολλὰ ἡσυχάζοντες. συμβαίνει γε μὴν ἔστιν ὅτε καὶ καθ’
<span class="pb" data-page="17b.520" id="p17b.520"></span>
<span class="lb" data-page="17b.520" data-line="1" id="l17b.520.1"></span>ὁδοιπορίαν ἀρξαμένου τἀνθρώπου πυρέττειν, ἤτοι δι’ ἀνάγκην
<span class="lb" data-page="17b.520" data-line="2" id="l17b.520.2"></span>ἢ διὰ τὸ σπεύδειν οἴκαδε καταλύσαντες αὐτὴν καταλύσασθαι,
<span class="lb" data-page="17b.520" data-line="3" id="l17b.520.3"></span>ἀλλὰ καὶ διὰ παραφροσύνην ἀνιστάμενοι συνεχῶς
<span class="lb" data-page="17b.520" data-line="4" id="l17b.520.4"></span>ἔνιοι τῶν νοσούντων ἢ κατακείμενοι μὲν, ἀεὶ δὲ κινοῦντές
<span class="lb" data-page="17b.520" data-line="5" id="l17b.520.5"></span>τι μόριον ἢ καὶ φθεγγόμενοί τι κατὰ λόγον, ἐν
<span class="lb" data-page="17b.520" data-line="6" id="l17b.520.6"></span>ὀλίγαις ἡμέραις ἰσχνοὶ γίνονται. ταυτὶ μὲν οὖν ἅπαντα τοὺς
<span class="lb" data-page="17b.520" data-line="7" id="l17b.520.7"></span>κάμνοντας ἰσχνοὺς ἐργάζεται, καθάπερ γε τἀναντία τούτων
<span class="lb" data-page="17b.520" data-line="8" id="l17b.520.8"></span>ἐν ὄγκῳ μείζονι τὸ σῶμα φυλάττει. σημεῖον δὲ οὐδέν ἐστιν
<span class="lb" data-page="17b.520" data-line="9" id="l17b.520.9"></span>αὐτῶν ἀσθενοῦς δυνάμεως, ἀλλὰ μόνον αἴτιον ἕκαστον. ἐπ’
<span class="lb" data-page="17b.520" data-line="10" id="l17b.520.10"></span>αὐτῶν γὰρ ὥσπερ τὸ σῶμα λεπτύνεται κατὰ λόγον, οὕτω
<span class="lb" data-page="17b.520" data-line="11" id="l17b.520.11"></span>καὶ ἡ δύναμις καθαιρεῖται. τὸ δ’ ἄνευ τῶν εἰρημένων λεπτύνεσθαι
<span class="lb" data-page="17b.520" data-line="12" id="l17b.520.12"></span>τὸ σῶμα παρὰ λόγον ἀσθενοῦς δυνάμεως εἶναί
<span class="lb" data-page="17b.520" data-line="13" id="l17b.520.13"></span>φησι σημεῖον ὁ Ἱπποκράτης, ἥντινα κἀπὶ τῶν πάνυ γερόντων
<span class="lb" data-page="17b.520" data-line="14" id="l17b.520.14"></span>αἰτιώμενοι ταχέως αὐτῶν ἐφάσκομεν ἰσχνοῦσθαι
<span class="lb" data-page="17b.520" data-line="15" id="l17b.520.15"></span>τὸ σῶμα καὶ οὐδὲν θαυμαστὸν, ἐπὶ τῶν οὕτως ἐχόντων τὴν
<span class="lb" data-page="17b.520" data-line="16" id="l17b.520.16"></span>μὲν ἀσθένειαν αἰτίαν γίνεσθαι τῆς ἰσχνότητος, τὴν δ’ ἰσχνότητα
<span class="lb" data-page="17b.520" data-line="17" id="l17b.520.17"></span>τῆς ἀσθενείας σημεῖον. οὕτως ἐπὶ πάντων ἔχει τῶν ﻿
<span class="pb" data-page="17b.521" id="p17b.521"></span>
<span class="lb" data-page="17b.521" data-line="1" id="l17b.521.1"></span>ποιούντων καὶ ποιουμένων. αὕτη μὲν ἡ τοῦ Ἱπποκράτους
<span class="lb" data-page="17b.521" data-line="2" id="l17b.521.2"></span>γνώμη διὰ παντὸς ἡγουμένου τὴν παρὰ λόγον ἰσχνότητα
<span class="lb" data-page="17b.521" data-line="3" id="l17b.521.3"></span>σημεῖον ἀσθενείας ὑπάρχειν. ἡμεῖς δὲ προσθῶμεν αὐτοῦ
<span class="lb" data-page="17b.521" data-line="4" id="l17b.521.4"></span>τῷ λόγῳ καὶ ἄλλην διάθεσιν, ὡς αἰτίαν ἰσχνότητος ἐν πυρετοῖς
<span class="lb" data-page="17b.521" data-line="5" id="l17b.521.5"></span>γινομένην. ἔστι δ’ αὕτη λεπτότης μὲν τῶν χυμῶν,
<span class="lb" data-page="17b.521" data-line="6" id="l17b.521.6"></span>ἀραιότης δὲ τοῦ σώματος. ὅταν γὰρ ἄμφω ταῦτα συνέλθῃ,
<span class="lb" data-page="17b.521" data-line="7" id="l17b.521.7"></span>τάχιστα κενοῦται τὰ σώματα κατὰ τὴν ἄδηλον καλουμένην
<span class="lb" data-page="17b.521" data-line="8" id="l17b.521.8"></span>διαπνοὴν, ὥσπερ γε κἀπὶ τῆς ἐναντίας τῷ πάχει τῶν χυμῶν
<span class="lb" data-page="17b.521" data-line="9" id="l17b.521.9"></span>καὶ τῇ πυκνώσει τοῦ σώματος, οὔθ’ ἡ κένωσις γίνεται
<span class="lb" data-page="17b.521" data-line="10" id="l17b.521.10"></span>τῶν χυμῶν καὶ τὸ διαμένειν καὶ μηδὲν ἐνδιδόναι τὸν
<span class="lb" data-page="17b.521" data-line="11" id="l17b.521.11"></span>ὄγκον αὐτοῦ τηνικαῦτα συμβαίνει. ταύτην μὲν οὖν τὴν
<span class="lb" data-page="17b.521" data-line="12" id="l17b.521.12"></span>διάθεσιν ἐδήλωσεν ὁ Ἱπποκράτης ἐν τῷ πρώτῳ μέρει τοῦ
<span class="lb" data-page="17b.521" data-line="13" id="l17b.521.13"></span>ἀφορισμοῦ διὰ τοῦ φάναι μῆκος νόσου σημαίνεσθαι. τὴν
<span class="lb" data-page="17b.521" data-line="14" id="l17b.521.14"></span>δ’ ἀντικειμένην αὐτῷ παρέλειπεν· ἀλλ’ ἡμεῖς μέν γε κἀκείνην
<span class="lb" data-page="17b.521" data-line="15" id="l17b.521.15"></span>προσθέντες ὁλόκληρον ἤδη τὸν λόγον εἴπωμεν, εἰς ὅσον
<span class="lb" data-page="17b.521" data-line="16" id="l17b.521.16"></span>οἷόν τε διὰ βραχέων τῶν πυρεσσόντων μὴ παντάπασιν
<span class="lb" data-page="17b.521" data-line="17" id="l17b.521.17"></span>ἐπιπολαίως, τὸ διαμένειν καὶ μηδὲν ἐνδιδόναι τὸ σῶμα ἢ
<span class="lb" data-page="17b.521" data-line="18" id="l17b.521.18"></span>καὶ συντήκεσθαι μᾶλλον τοῦ κατὰ λόγον μοχθηρόν. τὸ μὲν
<span class="pb" data-page="17b.522" id="p17b.522"></span>
<span class="lb" data-page="17b.522" data-line="1" id="l17b.522.1"></span>γὰρ ἐπιμένειν ἐπὶ τῇ πυκνώσει τοῦ δέρματος γίνεται καὶ
<span class="lb" data-page="17b.522" data-line="2" id="l17b.522.2"></span>τῷ πάχει χυμῶν καὶ διὰ τοῦτο μῆκος νόσου σημαίνει, τὸ
<span class="lb" data-page="17b.522" data-line="3" id="l17b.522.3"></span>δὲ συντήκεσθαι ποτὲ μὲν διὰ λεπτότητα χυμῶν καὶ μανότητα
<span class="lb" data-page="17b.522" data-line="4" id="l17b.522.4"></span>τοῦ δέρματος, ἔστι δ’ ὅτε καὶ διὰ μόνην ἀσθένειαν
<span class="lb" data-page="17b.522" data-line="5" id="l17b.522.5"></span>δυνάμεως.
</p>
<span class="lb rule" data-page="17b.522" data-line="6" id="l17b.522.6"></span>
          </article>

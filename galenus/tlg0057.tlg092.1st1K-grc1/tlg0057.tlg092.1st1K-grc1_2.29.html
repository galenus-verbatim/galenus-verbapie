<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.29">
<span class="pb page1" data-page="17b.522" id="p17b.522"></span>
<span class="milestone ed1page page1" data-n="5.246" data-unit="ed1page" id="ed1page.5.246"></span>
<span class="milestone ed2page page1" data-n="9.71" data-unit="ed2page" id="ed2page.9.71"></span>
<span class="lb head" data-page="17b.522" data-line="7" id="l17b.522.7"></span>
            <blockquote class="quote lemma">
<span class="lb" data-page="17b.522" data-line="8" id="l17b.522.8"></span><span class="milestone ed2page" data-n="9.72" data-unit="ed2page" id="ed2page.9.72"></span>Ἀρχομένων τῶν νούσων ἤν τι δοκέῃ κινεῖν, κίνει.
<span class="lb" data-page="17b.522" data-line="9" id="l17b.522.9"></span>ἀκμαζουσῶν δὲ ἡσυχίην ἄγειν βέλτιόν ἐστι.
</blockquote>
<span class="lb rule" data-page="17b.522" data-line="10" id="l17b.522.10"></span>
            <p>
<span class="lb" data-page="17b.522" data-line="11" id="l17b.522.11"></span>Διὰ τί τοῦτο συνεβούλευσεν ὁ Ἱπποκράτης ἐδήλωσε
<span class="lb" data-page="17b.522" data-line="12" id="l17b.522.12"></span>κατὰ τὸν ἑξῆς ἀφορισμὸν, ὃν ἐὰν συνάψῃ τις τῷ προειρημένῳ,
<span class="lb" data-page="17b.522" data-line="13" id="l17b.522.13"></span>τὸν ὅλον λόγον ποιήσει τοιοῦτον. ἀρχομένων τῶν
<span class="lb" data-page="17b.522" data-line="14" id="l17b.522.14"></span>νούσων ἤν τι δοκέῃ κινέειν, κίνει. ἀκμαζουσῶν δὲ ἡσυχίαν
<span class="lb" data-page="17b.522" data-line="15" id="l17b.522.15"></span>ἔχειν βέλτιόν ἐστι. περὶ γὰρ τὰς ἀρχὰς καὶ τὰ τέλη πάντα
<span class="lb" data-page="17b.522" data-line="16" id="l17b.522.16"></span>ἀσθενέστερα, περὶ δὲ τὰς ἀκμὰς ἰσχυρότερα. προσθεῖναι
<span class="lb" data-page="17b.522" data-line="17" id="l17b.522.17"></span>δ’ αὐτῷ χρὴ πάντα τὰ συμπτώματα· περὶ γὰρ τούτων
<span class="pb" data-page="17b.523" id="p17b.523"></span>
<span class="lb" data-page="17b.523" data-line="1" id="l17b.523.1"></span>εἴρηκε τὸ πάντα· ὡς ἥ γε διάθεσις ἡ ταῦτα γεννῶσα, ἣν
<span class="lb" data-page="17b.523" data-line="2" id="l17b.523.2"></span>δὴ καὶ νόσον ὀνομάζομεν, οὐκ ἐξ ἅπαντος ἐν ταῖς ἀκμαῖς
<span class="lb" data-page="17b.523" data-line="3" id="l17b.523.3"></span>ἐστιν ἰσχυροτέρα, ἀλλ’ ἐπί γε τῶν σωθήσεσθαι μελλόντων
<span class="lb" data-page="17b.523" data-line="4" id="l17b.523.4"></span>πολλῷ βελτίων ἢ ἐν ἀρχῇ τοῦ νοσήματος, ἐφ’ ὧν καὶ συμβουλεύει
<span class="lb" data-page="17b.523" data-line="5" id="l17b.523.5"></span>νῦν Ἱπποκράτης, ἡσυχίαν ἔχειν ἀρχομένων τῶν
<span class="lb" data-page="17b.523" data-line="6" id="l17b.523.6"></span>νούσων, ἤν τε δοκέῃ κινοῦντας. τῶν γὰρ ὀλεθρίων νοσημάτων
<span class="lb" data-page="17b.523" data-line="7" id="l17b.523.7"></span>οὐ μόνον ἐγγὺς τῆς ἀκμῆς οὐδὲν δεῖ κινεῖν, ἀλλὰ
<span class="lb" data-page="17b.523" data-line="8" id="l17b.523.8"></span>κἀν τοῖς ἔμπροσθεν ταύτης καιροῖς μεμνημένον, ὡς οὐ χρὴ
<span class="lb" data-page="17b.523" data-line="9" id="l17b.523.9"></span>κεκρατημένοις ἐγχειρεῖν, ἀλλ’ ἀφίστασθαι δηλονότι προσαγορεύσαντα
<span class="lb" data-page="17b.523" data-line="10" id="l17b.523.10"></span>μόνον ἐς ὅ τι τελευτήσει τὸ νόσημα. κατὰ δὲ
<span class="lb" data-page="17b.523" data-line="11" id="l17b.523.11"></span>τὰς ἀρχὰς ἐκείνων τῶν νοσημάτων, ἐν οἶς ἐλπίζει σωθήσεσθαι
<span class="lb" data-page="17b.523" data-line="12" id="l17b.523.12"></span>τὸν κάμνοντα, πειρᾶσθαι χρὴ τὰ μείζω βοηθήματα
<span class="lb" data-page="17b.523" data-line="13" id="l17b.523.13"></span>προσφέρειν, ὑπὲρ ὧν εἶπεν ὁ Ἱπποκράτης, ἤν τι δοκέῃ κινέειν,
<span class="lb" data-page="17b.523" data-line="14" id="l17b.523.14"></span>κίνει. ἔστι δὲ ταῦτα μὲν μάλιστα φλεβοτομία, ἐνίοτε
<span class="lb" data-page="17b.523" data-line="15" id="l17b.523.15"></span>δὲ καὶ ἡ κάθαρσις, ὧν οὐδέτερον ἐν τῇ ἀκμῇ χρὴ παραλαμβάνειν.
<span class="lb" data-page="17b.523" data-line="16" id="l17b.523.16"></span>ὡς γὰρ ἐν τῷ περὶ κρίσεων ἐδείξαμεν, αἱ πέψεις
<span class="lb" data-page="17b.523" data-line="17" id="l17b.523.17"></span>τῶν νοσημάτων τηνικαῦτα γίνονται μάλιστα. πρὸς
<span class="pb" data-page="17b.524" id="p17b.524"></span>
<span class="lb" data-page="17b.524" data-line="1" id="l17b.524.1"></span>μὲν οὖν τὸ γίνεσθαι θᾶττον αὐτὰς ἄμεινον ἐν ἀρχῇ κενοῦν
<span class="lb" data-page="17b.524" data-line="2" id="l17b.524.2"></span>ὅπως ἐλάττονα τὴν ὕλην γινομένην ῥᾷον ἡ φύσις δυνηθῇ
<span class="lb" data-page="17b.524" data-line="3" id="l17b.524.3"></span>πέψαι, κατὰ δὲ τὰς ἀκμὰς, ὁπότ’ ἤδη πέττει, περιττὸν τὸ
<span class="lb" data-page="17b.524" data-line="4" id="l17b.524.4"></span>κενοῦν, διὰ τά τ’ ἄλλα καὶ τῆς ψυχικῆς δυνάμεως κεκμηκυίας
<span class="lb" data-page="17b.524" data-line="5" id="l17b.524.5"></span>τοὐπίπαν ἐν ταῖς ἀκμαῖς, εἰ καὶ ὅτι μάλιστα κατ’
<span class="lb" data-page="17b.524" data-line="6" id="l17b.524.6"></span>ἐκεῖνον τὸν χρόνον ἡ ζωτική τε καὶ φυσικὴ δύναμις ἰσχυραὶ
<span class="lb" data-page="17b.524" data-line="7" id="l17b.524.7"></span>διαμένοιεν.
</p>
<span class="lb rule" data-page="17b.524" data-line="8" id="l17b.524.8"></span>
          </article>

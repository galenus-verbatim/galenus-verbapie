<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.3">
<span class="pb page1" data-page="17b.456" id="p17b.456"></span>
<span class="milestone ed1page page1" data-n="5.236" data-unit="ed1page" id="ed1page.5.236"></span>
<span class="milestone ed2page page1" data-n="9.45" data-unit="ed2page" id="ed2page.9.45"></span>
<span class="lb head" data-page="17b.456" data-line="15" id="l17b.456.15"></span>
            <blockquote class="quote lemma">
<span class="lb" data-page="17b.456" data-line="16" id="l17b.456.16"></span>Ὕπνος, ἀγρυπνίη, ἀμφότερα μᾶλλον τοῦ μετρίου γινόμενα
<span class="lb" data-page="17b.456" data-line="17" id="l17b.456.17"></span>κακόν.
</blockquote>
<span class="lb rule" data-page="17b.456" data-line="18" id="l17b.456.18"></span>
            <span class="pb" data-page="17b.457" id="p17b.457"></span>
            <p>
<span class="lb" data-page="17b.457" data-line="1" id="l17b.457.1"></span>Ἐνίοις τῶν ἰατρῶν ἔδοξεν ἡ μὲν ἀγρυπνία μᾶλλον τοῦ
<span class="lb" data-page="17b.457" data-line="2" id="l17b.457.2"></span>μετρίου γιγνομένη κακὸν εἶναι καὶ σημεῖον καὶ αἴτιον,
<span class="lb" data-page="17b.457" data-line="3" id="l17b.457.3"></span><span class="milestone ed2page" data-n="9.46" data-unit="ed2page" id="ed2page.9.46"></span>οὐ μήν γε ὕπνος. ἀεὶ γὰρ τοῦτον ἀγαθὸν εἶναι καὶ
<span class="lb" data-page="17b.457" data-line="4" id="l17b.457.4"></span>μηδὲ γίνεσθαί ποτε μᾶλλον τοῦ μετρίου, τοὺς πολλοὺς δ’
<span class="lb" data-page="17b.457" data-line="5" id="l17b.457.5"></span>ἐξηπατῆσθαι, τὰς κωματώδεις διαθέσεις ἀρχομένας, νομίζοντας
<span class="lb" data-page="17b.457" data-line="6" id="l17b.457.6"></span>εἶναι ὕπνον μακρόν. ἀλλὰ μαθόντες οὗτοι παρ’ ἡμῶν
<span class="lb" data-page="17b.457" data-line="7" id="l17b.457.7"></span>ὡς πρὸ τοῦ τὸ δυσδιέγερτον ἔχειν, οὔπω κῶμα προσαγορεύεσθαι
<span class="lb" data-page="17b.457" data-line="8" id="l17b.457.8"></span>συγχωρείτωσαν ὕπνον ὀρθῶς ὀνομάζεσθαι μακρὸν,
<span class="lb" data-page="17b.457" data-line="9" id="l17b.457.9"></span>ὅταν τῷ χρόνῳ μόνῳ ὑπερβάλλῃ τὴν κατὰ φύσιν συμμετρίαν,
<span class="lb" data-page="17b.457" data-line="10" id="l17b.457.10"></span>οὐδέπω τὸ δυσδιέγερτον ἔχων. γίγνεται δὲ ὁ τοιοῦτος
<span class="lb" data-page="17b.457" data-line="11" id="l17b.457.11"></span>ὕπνος ἐπὶ ψύξει τοῦ πρώτου αἰσθητικοῦ, τουτέστι τοῦ
<span class="lb" data-page="17b.457" data-line="12" id="l17b.457.12"></span>ἐγκεφάλου, ἥτις ψύξις, ὅταν ἰσχυρὰ γενηθῇ, μετὰ μὲν
<span class="lb" data-page="17b.457" data-line="13" id="l17b.457.13"></span>ὑγρότητος μιχθεῖσα τὰ ληθαργικὰ πάθη ποιεῖ, μετὰ δὲ
<span class="lb" data-page="17b.457" data-line="14" id="l17b.457.14"></span>ξηρότητος τὰς καλουμένας καταλήψεις. οὕτω δὲ καὶ ἀγρυπνίαι
<span class="lb" data-page="17b.457" data-line="15" id="l17b.457.15"></span>γίνονται μὲν διὰ <span class="milestone ed1page" data-n="5.237" data-unit="ed1page" id="ed1page.5.237"></span>θερμασίαν τοῦ πρώτου μορίου
<span class="lb" data-page="17b.457" data-line="16" id="l17b.457.16"></span>τῶν αἰσθητικῶν, ἀλλ’ ἤτοι κατὰ δυσκρασίαν μόνην ἢ
<span class="lb" data-page="17b.457" data-line="17" id="l17b.457.17"></span>καὶ χυμοῦ χολώδους πλεονάσαντος. αἱ δ’ ἀποδείξεις ἁπάντων
<span class="lb" data-page="17b.457" data-line="18" id="l17b.457.18"></span>τῶν τοιούτων ἐν ταῖς ἡμετέραις εἴρηνται πραγματείαις.
<span class="pb" data-page="17b.458" id="p17b.458"></span>
<span class="lb" data-page="17b.458" data-line="1" id="l17b.458.1"></span>νυνὶ δὲ ἀρκεῖ μόνα αὐτῶν λελέχθαι τὰ κεφάλαια. καθάπερ
<span class="lb" data-page="17b.458" data-line="2" id="l17b.458.2"></span>δὲ μόνον τὸν ὕπνον διὰ παντὸς οἴονται ἔνιοι σύμμετρον
<span class="lb" data-page="17b.458" data-line="3" id="l17b.458.3"></span>γίγνεσθαι καὶ μηδέποθ’ ὑπάρχειν ὕπνον ἄμετρον, οὕτως
<span class="lb" data-page="17b.458" data-line="4" id="l17b.458.4"></span>ἔνιοι πάλιν φασὶν ἀγρυπνίαν μηδέποτε γίγνεσθαι μετρίαν,
<span class="lb" data-page="17b.458" data-line="5" id="l17b.458.5"></span>ἀλλ’ εἶναι τοὔνομα μόνης ἀμετρίας δηλωτικὸν, ἐπιλελησμένοι
<span class="lb" data-page="17b.458" data-line="6" id="l17b.458.6"></span>τῆς τοῦ βίου συνηθείας, ὅτι καὶ κατὰ μέτρια λέγομεν, ἐνίοτε
<span class="lb" data-page="17b.458" data-line="7" id="l17b.458.7"></span>τοῖς μεγάλοις ἀντιθέντες. οὕτω γοῦν καὶ ἀγρυπνίαν ἀκούειν
<span class="lb" data-page="17b.458" data-line="8" id="l17b.458.8"></span>χρὴ μετρίαν ἐν ἴσῳ τῷ μικράν.
</p>
<span class="lb rule" data-page="17b.458" data-line="9" id="l17b.458.9"></span>
          </article>

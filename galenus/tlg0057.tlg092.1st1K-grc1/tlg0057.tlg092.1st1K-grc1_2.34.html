<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.34">
<span class="pb page1" data-page="17b.529" id="p17b.529"></span>
<span class="milestone ed1page page1" data-n="5.247" data-unit="ed1page" id="ed1page.5.247"></span>
<span class="milestone ed2page page1" data-n="9.75" data-unit="ed2page" id="ed2page.9.75"></span>
<span class="lb head" data-page="17b.529" data-line="9" id="l17b.529.9"></span>
            <blockquote class="quote lemma">
<span class="lb" data-page="17b.529" data-line="10" id="l17b.529.10"></span>Ἐν τῇσι νούσοισιν ἧσσον κινδυνεύουσιν, οἶσιν ἂν οἰκείη
<span class="lb" data-page="17b.529" data-line="11" id="l17b.529.11"></span>τῆς φύσιος καὶ τῆς ἡλικίης καὶ τῆς ἕξιος καὶ τῆς ὥρης
<span class="lb" data-page="17b.529" data-line="12" id="l17b.529.12"></span>ἡ νοῦσος ᾖ μᾶλλον ἢ οἶσιν ἂν μὴ οἰκειότατά τι τουτέων.
</blockquote>
<span class="lb rule" data-page="17b.529" data-line="13" id="l17b.529.13"></span>
            <p>
<span class="lb" data-page="17b.529" data-line="14" id="l17b.529.14"></span>Τῆς φύσεως πολλαχῶς λεγομένης ἀκουστέον νῦν ἐστιν
<span class="lb" data-page="17b.529" data-line="15" id="l17b.529.15"></span>αὐτῆς κατ’ ἐκεῖνο τὸ σημαινόμενον, ᾧ κέχρηται αὐτὸς, ἐν
<span class="lb" data-page="17b.529" data-line="16" id="l17b.529.16"></span>ἑτέροις πολλοῖς καὶ καθ’ ὅλον γε τὸ περὶ φύσεως ἀνθρώπου
<span class="lb" data-page="17b.529" data-line="17" id="l17b.529.17"></span>βιβλίον, ἐν ᾧ τὴν ἐκ τῶν πρώτων στοιχείων κρᾶσιν ὀνομάζει
<span class="pb" data-page="17b.530" id="p17b.530"></span>
<span class="lb" data-page="17b.530" data-line="1" id="l17b.530.1"></span>φύσιν, ὡς εἰ καὶ οὕτως ἔφη, ἐν τῇσι νούσοισιν ἧσσον
<span class="lb" data-page="17b.530" data-line="2" id="l17b.530.2"></span>κινδυνεύουσιν οἶς ἂν οἰκεία τῆς πρώτης τοῦ σώματος
<span class="lb" data-page="17b.530" data-line="3" id="l17b.530.3"></span>κράσεως καὶ τῆς νῦν διὰ τὴν ἡλικίαν ἢ τὴν ἕξιν ἢ τὴν ὥραν
<span class="lb" data-page="17b.530" data-line="4" id="l17b.530.4"></span>προσγεγενημένης ἡ νόσος ᾖ μᾶλλον, ἢ οἷς ἂν μὴ οἰκεία κατά
<span class="lb" data-page="17b.530" data-line="5" id="l17b.530.5"></span>τι τούτων ᾖ. τῇ μὲν γὰρ θερμῇ φύσει καὶ ἡλικίᾳ καὶ ἕξει
<span class="lb" data-page="17b.530" data-line="6" id="l17b.530.6"></span>καὶ ὥρᾳ δηλονότι καὶ καταστάσει καὶ χώρᾳ τὰ θερμότερα
<span class="lb" data-page="17b.530" data-line="7" id="l17b.530.7"></span>τῶν νοσημάτων ἐστὶν οἰκεῖα, ταῖς δὲ ψυχροτέραις τὰ ψυχρότερα.
<span class="lb" data-page="17b.530" data-line="8" id="l17b.530.8"></span>κατὰ δὲ τὸν αὐτὸν λόγον καὶ ταῖς μὲν ξηροτέραις
<span class="lb" data-page="17b.530" data-line="9" id="l17b.530.9"></span>τὰ ξηρότερα, ταῖς δ’ ὑγροτέραις τὰ ὑγρότερα. τὸ δ’
<span class="lb" data-page="17b.530" data-line="10" id="l17b.530.10"></span>ἐναντίον ὑπὸ Διοκλέους εἵρηται κἀν τῷ περὶ ἑβδομάδων,
<span class="lb" data-page="17b.530" data-line="11" id="l17b.530.11"></span>ὑπολαβόντων, ὡς εἴρηται, τῶν γραψάντων ἀνδρῶν αὐτὰ,
<span class="lb" data-page="17b.530" data-line="12" id="l17b.530.12"></span>παροξύνεσθαι μὲν ὑπὸ τῶν ὁμοίων τὰ νοσήματα,
<span class="lb" data-page="17b.530" data-line="13" id="l17b.530.13"></span><span class="milestone ed2page" data-n="9.76" data-unit="ed2page" id="ed2page.9.76"></span>λύεσθαι δὲ ὑπὸ τῶν ἐναντίων, ἐπειδὴ καὶ πρὸς αὐτοῦ τοῦ
<span class="lb" data-page="17b.530" data-line="14" id="l17b.530.14"></span>Ἱπποκράτους εἴρηται, τὰ ἐναντία τῶν ἐναντίων ἰάματα.
<span class="lb" data-page="17b.530" data-line="15" id="l17b.530.15"></span>νομίζουσιν οὖν ἐν χειμῶνι συστάντα καῦσον εὐϊατότερον
<span class="lb" data-page="17b.530" data-line="16" id="l17b.530.16"></span>εἶναι τοῦ κατὰ τὸ θέρος, οὐκέτ’ ἐννοοῦντες ὡς ἐπὶ μεγίστῃ
<span class="lb" data-page="17b.530" data-line="17" id="l17b.530.17"></span>διαθέσει γίνεται καῦσος ἐν χειμῶνι, μηδὲ γὰρ ἂν συστῆσαι
<span class="lb" data-page="17b.530" data-line="18" id="l17b.530.18"></span>τὴν ἀρχὴν αὐτὸν ἑτέρως, εἰ μὴ διὰ τὴν τῆς αἰτίας ﻿
<span class="pb" data-page="17b.531" id="p17b.531"></span>
<span class="lb" data-page="17b.531" data-line="1" id="l17b.531.1"></span>ἰσχὺν ἐνίκησε τὴν ἐκ τῆς ὥρας ἐναντίωσιν. ὁπότ’ οὖν οὐ
<span class="lb" data-page="17b.531" data-line="2" id="l17b.531.2"></span>κατέσχεν ἡ ὥρα τὸ μέγεθος τῆς αἰτίας, καίτοι βοηθὸν ἔχουσα
<span class="lb" data-page="17b.531" data-line="3" id="l17b.531.3"></span>τὴν ὑγίειαν, ἦ πού γ’ ἂν ἐν τῇ νόσῳ κινήσειεν αὐτὴν,
<span class="lb" data-page="17b.531" data-line="4" id="l17b.531.4"></span>μηδὲ τῆς ὑγιεινῆς ἰσχύος ἔτι παρούσης. ἀλλὰ καὶ δι’ αὐτῆς
<span class="lb" data-page="17b.531" data-line="5" id="l17b.531.5"></span>τῆς πείρας ἐναργῶς φαίνεται τοῦτο. τῶν γὰρ ἴσων τὸ
<span class="lb" data-page="17b.531" data-line="6" id="l17b.531.6"></span>μέγεθος καύσων ὀλεθριώτερός ἐστιν ὁ ἐν χειμῶνι συνιστάμενος,
<span class="lb" data-page="17b.531" data-line="7" id="l17b.531.7"></span>ὅταν γε συστῇ μὲν ἐν θερμοτέρᾳ καταστάσει, μεταβολὴ
<span class="lb" data-page="17b.531" data-line="8" id="l17b.531.8"></span>δ’ ἐξαιφνίδιος εἰς ψυχρότερα γένηται, μεγάλως ὁ τοιοῦτος
<span class="lb" data-page="17b.531" data-line="9" id="l17b.531.9"></span>καῦσος ὑπὸ τῆς τοῦ περιέχοντος ὀνίναται ψύξεως,
<span class="lb" data-page="17b.531" data-line="10" id="l17b.531.10"></span>ἀμφοτέρων αὐτῷ γινομένων ἀγαθῶν. τῆς μὲν προτέρας
<span class="lb" data-page="17b.531" data-line="11" id="l17b.531.11"></span>καταστάσεως, ἐν ἧ τὴν γένεσιν ἔσχεν ὡς σημείου, τῆς δ’
<span class="lb" data-page="17b.531" data-line="12" id="l17b.531.12"></span>ἑτέρας ἐν ᾗ τὴν λύσιν, ὡς αἰτίου. ταῦτ’ οὖν ἅπαντα μαρτυρεῖ
<span class="lb" data-page="17b.531" data-line="13" id="l17b.531.13"></span>μᾶλλον καὶ οὐ μάχεται τῇ κατὰ τὸν ἀφορισμὸν γνώμῃ.
<span class="lb" data-page="17b.531" data-line="14" id="l17b.531.14"></span>καθάπερ οὐδὲ τὸ βράγχους καὶ κορύζας τοῖς σφόδρα πρεσβυτέροις
<span class="lb" data-page="17b.531" data-line="15" id="l17b.531.15"></span>μὴ πεπαίνεσθαι, καίτοι γε οἰκεῖα παθήματα τῆς
<span class="lb" data-page="17b.531" data-line="16" id="l17b.531.16"></span>τῶν γερόντων ἡλικίας ὄντα. πρῶτον μὲν γὰρ οὐ ταυτόν
<span class="lb" data-page="17b.531" data-line="17" id="l17b.531.17"></span>ἐστι τῷ μὴ πεπαίνεσθαι τὸ κινδυνῶδες ὑπάρχειν. εἶτα
<span class="pb" data-page="17b.532" id="p17b.532"></span>
<span class="lb" data-page="17b.532" data-line="1" id="l17b.532.1"></span>καὶ τὸ μηδ’ ἁπλῶς εἰρῆσθαι τοὺς πρεσβυτέρους, ἀλλὰ μετὰ
<span class="lb" data-page="17b.532" data-line="2" id="l17b.532.2"></span>τοῦ σφόδρα, πάντα γὰρ ἐκείνοις ἐστὶ κινδυνώδη διὰ τὴν
<span class="lb" data-page="17b.532" data-line="3" id="l17b.532.3"></span>ἀσθένειαν τῆς δυνάμεως. οὐ μὴν οὐδὲ τὸ κατὰ τὸ πρῶτον
<span class="lb" data-page="17b.532" data-line="4" id="l17b.532.4"></span>τῶν ἐπιδημιῶν γεγραμμένον, καὶ μάλιστα ἔθνησκον οἷς
<span class="lb" data-page="17b.532" data-line="5" id="l17b.532.5"></span>ἕῤῥεπεν ἡ φύσις ἐπὶ τὸ φθινῶδες, ἐναντιοῦται τοῖς εἰρημένοις.
<span class="lb" data-page="17b.532" data-line="6" id="l17b.532.6"></span>οὐ γὰρ τὴν ἐκ τῶν στοιχείων κρᾶσιν εἴρηκε νῦν,
<span class="lb" data-page="17b.532" data-line="7" id="l17b.532.7"></span>ἀλλὰ τὴν τοῦ σώματος ἰδέαν. ἔστιν ὅτε γὰρ ὀνομάζουσι
<span class="lb" data-page="17b.532" data-line="8" id="l17b.532.8"></span>φύσιν καὶ ταύτην. καὶ ὥσπερ ἀληθές ἐστι τὴν θερμὴν
<span class="lb" data-page="17b.532" data-line="9" id="l17b.532.9"></span>κρᾶσιν ἧττον ἐν τοῖς θερμοῖς κινδυνεύειν νοσήμασιν, οὕτως
<span class="lb" data-page="17b.532" data-line="10" id="l17b.532.10"></span>καὶ τοὺς στενοθώρακας οὐ μόνον μᾶλλον ἁλίσκεσθαι ὑπὸ
<span class="lb" data-page="17b.532" data-line="11" id="l17b.532.11"></span>φθίσεως, ἀλλὰ καὶ κινδυνεύειν ἁλόντας. ἔνιοι μέντοι τῶν
<span class="lb" data-page="17b.532" data-line="12" id="l17b.532.12"></span>ἐξηγησαμένων τοὺς ἀφορισμοὺς, ὑπὸ τῶν τοιούτων πιθανῶν
<span class="lb" data-page="17b.532" data-line="13" id="l17b.532.13"></span>ἀπατηθέντες, οἰκεῖον νόσημά τι τῇ τοῦ κάμνοντος φύσει τὸ
<span class="lb" data-page="17b.532" data-line="14" id="l17b.532.14"></span>κατὰ τὴν κρᾶσιν ἐναντίον ἔφασαν, ὡς εἰ καὶ ἐπιτήδειον εἴρηται,
<span class="lb" data-page="17b.532" data-line="15" id="l17b.532.15"></span>πάμπολυ καὶ τῆς τῶν πραγμάτων ἀληθείας καὶ τῆς
<span class="lb" data-page="17b.532" data-line="16" id="l17b.532.16"></span>Ἱπποκράτους γνώμης ἁμαρτάνοντες, ὡς δέδεικται.
</p>
<span class="lb rule" data-page="17b.532" data-line="17" id="l17b.532.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.42">
<span class="pb page1" data-page="17b.541" id="p17b.541"></span>
<span class="milestone ed1page page1" data-n="5.249" data-unit="ed1page" id="ed1page.5.249"></span>
<span class="milestone ed2page page1" data-n="9.81" data-unit="ed2page" id="ed2page.9.81"></span>
<span class="lb head" data-page="17b.541" data-line="4" id="l17b.541.4"></span>
            <blockquote class="quote lemma">
<span class="lb" data-page="17b.541" data-line="5" id="l17b.541.5"></span>Ἀποπληξίην ἰσχυρὴν λύειν μὲν ἀδύνατον, ἀσθενέα δὲ οὐ
<span class="lb" data-page="17b.541" data-line="6" id="l17b.541.6"></span>ῥηΐδιον.
</blockquote>
<span class="lb rule" data-page="17b.541" data-line="7" id="l17b.541.7"></span>
            <p>
<span class="lb" data-page="17b.541" data-line="8" id="l17b.541.8"></span>Ἐν ταῖς ἀποπληξίαις ἐξαίφνης ἀναίσθητοί τε καὶ ἀκίνητοι
<span class="lb" data-page="17b.541" data-line="9" id="l17b.541.9"></span>γίνονται πᾶν τὸ σῶμα, πλὴν μόνης τῆς ἀναπνοῆς, ὡς
<span class="lb" data-page="17b.541" data-line="10" id="l17b.541.10"></span>εἴ γε καὶ αὕτη κωλυθῇ, ἡ μεγίστη τέ ἐστιν ἥδε καὶ ὀξυτάτη
<span class="lb" data-page="17b.541" data-line="11" id="l17b.541.11"></span>τῶν ἀποπληξιῶν. ὅσοι δ’ ἀναπνέουσι μὲν, ἀλλὰ μετὰ
<span class="lb" data-page="17b.541" data-line="12" id="l17b.541.12"></span>βίας σφοδροτάτης, ἰσχυρὰ τούτοις ἐστὶν ἡ ἀποπληξία.
<span class="lb" data-page="17b.541" data-line="13" id="l17b.541.13"></span>ἰσχυρὰ δὲ καὶ τοῖς τοιούτοις, ἀλλ’ ἧττον ὅσοι χωρὶς μὲν
<span class="lb" data-page="17b.541" data-line="14" id="l17b.541.14"></span>συντονίας καὶ βίας ἀνώμαλόν τε καὶ ἄτακτον, ἔτι δὲ διαλείπουσαν
<span class="lb" data-page="17b.541" data-line="15" id="l17b.541.15"></span>ἔχουσιν τὴν ἀναπνοήν. ὡς ἐφ’ ὧν γε διασώζει τινὰ
<span class="lb" data-page="17b.541" data-line="16" id="l17b.541.16"></span>τάξιν, ἀσθενὴς ἡ τοιαύτη, καὶ πράττων ἃ χρὴ πάντα, τάχα
<span class="lb" data-page="17b.541" data-line="17" id="l17b.541.17"></span>ἂν αὐτὴν ἰάσαιο. πᾶσαι μὲν οὖν αἱ ἀποπληξίαι γίνονται
<span class="pb" data-page="17b.542" id="p17b.542"></span>
<span class="lb" data-page="17b.542" data-line="1" id="l17b.542.1"></span>τῆς ψυχικῆς δυνάμεως ἐπιῤῥεῖν ἀδυνατούσης τοῖς κάτω τῆς
<span class="lb" data-page="17b.542" data-line="2" id="l17b.542.2"></span>κεφαλῆς, ἤτοι διὰ φλεγμονώδη τινὰ διάθεσιν ἐν αὐτῷ τῷ
<span class="lb" data-page="17b.542" data-line="3" id="l17b.542.3"></span>ἐγκεφάλῳ συστᾶσαν ἢ τῶν κοιλιῶν αὐτοῦ ἐμπιπλαμένων
<span class="lb" data-page="17b.542" data-line="4" id="l17b.542.4"></span>ὑγρότητος φλεγματώδους. ἀλλὰ τῷ μεγέθει τῆς αἰτίας καὶ
<span class="lb" data-page="17b.542" data-line="5" id="l17b.542.5"></span>τὸ τοῦ πάθους ἕπεται μέγεθος. ἀνίατον δ’ ἐστὶν ὡς τὰ
<span class="lb" data-page="17b.542" data-line="6" id="l17b.542.6"></span>πολλὰ διὰ τὴν βλάβην τῆς ἀναπνοῆς. καὶ θαυμάσαι γέ
<span class="lb" data-page="17b.542" data-line="7" id="l17b.542.7"></span>ἐστιν ὅπως τῶν ἄλλων μυῶν ἁπάντων ἀκινήτων ἐν ταῖς
<span class="lb" data-page="17b.542" data-line="8" id="l17b.542.8"></span>ἀποπληξίαις γινομένων οἱ τὸν θώρακα διαστέλλοντες, εἰ
<span class="lb" data-page="17b.542" data-line="9" id="l17b.542.9"></span>καὶ μόγις, ἀλλὰ κινοῦνταί γε πολλάκις. ἔοικε δὲ γίνεσθαι
<span class="lb" data-page="17b.542" data-line="10" id="l17b.542.10"></span>τοῦτο διὰ τὴν χρείαν τῆς ἀναπνοῆς, ἐπεγειρούσης αὐτὴν
<span class="lb" data-page="17b.542" data-line="11" id="l17b.542.11"></span>τὴν ἐν τοῖς νεύροις δύναμιν ἐπὶ τὴν ἐνέργειαν. καὶ δι’ αὐτό
<span class="lb" data-page="17b.542" data-line="12" id="l17b.542.12"></span>γε τοὐπίπαν ἅπαντες οἱ μύες ἐπὶ τῶν ἀποπλήκτων ἐνεργοῦσιν,
<span class="lb" data-page="17b.542" data-line="13" id="l17b.542.13"></span>οἱ κινοῦντες τὸν θώρακα, καίτοι πρόσθεν ὀλιγάκις
<span class="lb" data-page="17b.542" data-line="14" id="l17b.542.14"></span>ἐνεργοῦντες ἅπαντες, ὥσπερ ἐν ταῖς σφοδροτάταις γυμνασίαις,
<span class="lb" data-page="17b.542" data-line="15" id="l17b.542.15"></span>ἐπειδὴ πλείστης τῆς ἀναπνοῆς ἐστι χρεία κατὰ ταῦτα.
<span class="lb" data-page="17b.542" data-line="16" id="l17b.542.16"></span>ἀλλὰ τοῖς ἀποπλήκτοις οὐ τῷ τὴν χρείαν ηὐξῆσθαι τῆς
<span class="lb" data-page="17b.542" data-line="17" id="l17b.542.17"></span>ἀναπνοῆς, ἀλλὰ διὰ τὴν ἀῤῥωστίαν τῆς δυνάμεως συνεργεῖν
<span class="lb" data-page="17b.542" data-line="18" id="l17b.542.18"></span>ἀναγκάζονται πάντες οἱ τοῦ θώρακος μύες. ὥσπερ
<span class="pb" data-page="17b.543" id="p17b.543"></span>
<span class="lb" data-page="17b.543" data-line="1" id="l17b.543.1"></span>καὶ τῶν ἄλλως ἐν πυρετῷ ἀσθενῆ τὴν δύναμιν ἐχόντων
<span class="lb" data-page="17b.543" data-line="2" id="l17b.543.2"></span>δι’ αὐτό γε τοῦτο καὶ κινεῖν ἀναγκάζονται πάντες ἑαυτοὺς
<span class="lb" data-page="17b.543" data-line="3" id="l17b.543.3"></span>εἰς ἓν ἀξιόλογον κεφάλαιον, τὴν ἐξ ἁπάντων ἐνέργειαν
<span class="lb" data-page="17b.543" data-line="4" id="l17b.543.4"></span>ἀθροίζοντες.
</p>
<span class="lb rule" data-page="17b.543" data-line="5" id="l17b.543.5"></span>
          </article>

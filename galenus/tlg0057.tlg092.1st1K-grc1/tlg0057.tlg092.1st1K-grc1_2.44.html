<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.44">
<span class="pb page1" data-page="17b.547" id="p17b.547"></span>
<span class="milestone ed1page page1" data-n="5.249" data-unit="ed1page" id="ed1page.5.249"></span>
<span class="milestone ed2page page1" data-n="9.83" data-unit="ed2page" id="ed2page.9.83"></span>
<span class="lb head" data-page="17b.547" data-line="1" id="l17b.547.1"></span>
            <blockquote class="quote lemma">
<span class="lb" data-page="17b.547" data-line="2" id="l17b.547.2"></span><span class="milestone ed1page" data-n="5.250" data-unit="ed1page" id="ed1page.5.250"></span>Οἱ παχέες σφόδρα κατὰ φύσιν ταχυθάνατοι μᾶλλον
<span class="lb" data-page="17b.547" data-line="3" id="l17b.547.3"></span>γίνονται τῶν ἰσχνῶν.
</blockquote>
<span class="lb rule" data-page="17b.547" data-line="4" id="l17b.547.4"></span>
            <p>
<span class="lb" data-page="17b.547" data-line="5" id="l17b.547.5"></span>Τοὺς ἐκ τῆς πρώτης ἡλικίας παχεῖς καὶ ἰσχνοὺς ἀλλήλοις
<span class="lb" data-page="17b.547" data-line="6" id="l17b.547.6"></span>παραβάλλων ἀποφαίνεται περὶ τῶν παχέων, ὡς εἰσὶ
<span class="lb" data-page="17b.547" data-line="7" id="l17b.547.7"></span>ταχυθάνατοι μᾶλλον τῶν ἰσχνῶν. ἄριστον μὲν γὰρ εὔσαρκον
<span class="lb" data-page="17b.547" data-line="8" id="l17b.547.8"></span>φῦναι, τουτέστι σύμμετρον, ὥστε μήτε παχὺν εἶναι
<span class="lb" data-page="17b.547" data-line="9" id="l17b.547.9"></span>μήτ’ ἰσχνὸν, οὕτω γὰρ ἂν δυνατὸν καὶ εἰς μακρὸν ἀφικέσθαι
<span class="lb" data-page="17b.547" data-line="10" id="l17b.547.10"></span>γῆρας. εἰ δ’ ὑπερβάλλοι τὸ σύμμετρον, ἀμείνων μὲν
<span class="lb" data-page="17b.547" data-line="11" id="l17b.547.11"></span>ἰσχνότης, μοχθηρὰ δὲ ἡ εἰς πάχος ὑπερβολή. στεναὶ γάρ
<span class="lb" data-page="17b.547" data-line="12" id="l17b.547.12"></span>εἰσι τούτων αἱ ἀρτηρίαι καὶ αἱ φλέβες καὶ διὰ τοῦτο καὶ
<span class="lb" data-page="17b.547" data-line="13" id="l17b.547.13"></span>αἷμα καὶ πνεῦμα παντελῶς ὀλίγον ἔχουσιν, ὥστ’ ἐπειδὰν
<span class="lb" data-page="17b.547" data-line="14" id="l17b.547.14"></span>προέρχωνται κατὰ τὴν ἡλικίαν, ταχέως αὐτοῖς ἐπὶ μικρᾷ
<span class="lb" data-page="17b.547" data-line="15" id="l17b.547.15"></span>προφάσει ἡ ἔμφυτος θερμασία διαφθείρεται. οἱ δ’ ἰσχνοὶ
<span class="lb" data-page="17b.547" data-line="16" id="l17b.547.16"></span>ταύτῃ μὲν οὐ κινδυνεύουσι, τῷ δὲ διαχεῖσθαι τὰ κύρια
<span class="lb" data-page="17b.547" data-line="17" id="l17b.547.17"></span>μόρια μηδὲν ἔχοντα πρόβλημα, πρὸς τῶν ἔξωθεν αἰτίων
<span class="lb" data-page="17b.547" data-line="18" id="l17b.547.18"></span>ἑτοίμως βλάπτονται. ὅσοι μέντοι ἦσαν σύμμετροι, διαίτῃ
<span class="pb" data-page="17b.548" id="p17b.548"></span>
<span class="lb" data-page="17b.548" data-line="1" id="l17b.548.1"></span>δ’ ἀγροτέρᾳ χρησάμενοι παχεῖς ἐγένοντο, τούτοις, εἰ καὶ
<span class="lb" data-page="17b.548" data-line="2" id="l17b.548.2"></span>σαρκὸς<span class="milestone ed2page" data-n="9.84" data-unit="ed2page" id="ed2page.9.84"></span> καὶ πιμελῆς ἐπετράφη πλῆθος, ἀλλ’ εὐρεῖαι
<span class="lb" data-page="17b.548" data-line="3" id="l17b.548.3"></span>αἵ τε φλέβες εἰσὶ καὶ αἱ ἀρτηρίαι καὶ διὰ τοῦτο μείζονα
<span class="lb" data-page="17b.548" data-line="4" id="l17b.548.4"></span>ἔχουσι τὴν ἔμφυτον θερμασίαν, ἧττον εὔσβεστον.
</p>
<span class="lb rule" data-page="17b.548" data-line="5" id="l17b.548.5"></span>
          </article>

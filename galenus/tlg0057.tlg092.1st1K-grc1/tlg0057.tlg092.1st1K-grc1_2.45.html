<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.45">
<span class="pb page1" data-page="17b.548" id="p17b.548"></span>
<span class="milestone ed1page page1" data-n="5.250" data-unit="ed1page" id="ed1page.5.250"></span>
<span class="milestone ed2page page1" data-n="9.84" data-unit="ed2page" id="ed2page.9.84"></span>
<span class="lb head" data-page="17b.548" data-line="6" id="l17b.548.6"></span>
            <blockquote class="quote lemma">
<span class="lb" data-page="17b.548" data-line="7" id="l17b.548.7"></span>Τῶν ἐπιληπτικῶν τοῖσι νέοισι ἀπαλλαγὴν αἱ μεταβολαὶ τῆς
<span class="lb" data-page="17b.548" data-line="8" id="l17b.548.8"></span>ἡλικίης καὶ τῶν χωρίων καὶ τῶν βίων ποιέουσιν.
</blockquote>
<span class="lb rule" data-page="17b.548" data-line="9" id="l17b.548.9"></span>
            <p>
<span class="lb" data-page="17b.548" data-line="10" id="l17b.548.10"></span>Ἐγγὺς πῶς ἐστιν ἀποπληξίας τὸ τῆς ἐπιληψίας πάθος,
<span class="lb" data-page="17b.548" data-line="11" id="l17b.548.11"></span>ὡς ἂν τὸν πάσχοντα τόπον ἐχόντων ἀμφοῖν τὸν αὐτὸν
<span class="lb" data-page="17b.548" data-line="12" id="l17b.548.12"></span>καὶ τὸν ποιοῦντα χυμόν. ἀλλ’ ἡ μὲν ἀποπληξία διὰ παντελῆ
<span class="lb" data-page="17b.548" data-line="13" id="l17b.548.13"></span>στέρησιν τῆς ἐπιῤῥεούσης δυνάμεως τοῖς νεύροις, ἡ δ’
<span class="lb" data-page="17b.548" data-line="14" id="l17b.548.14"></span>ἐπιληψία διὰ πλημμελῆ κίνησιν γίνεται. ψυχρὸς δ’ ἐστὶν
<span class="lb" data-page="17b.548" data-line="15" id="l17b.548.15"></span>ἀμφοῖν καὶ παχὺς χυμός. καὶ διὰ τοῦθ’ ἡ τῶν νεανίσκων
<span class="lb" data-page="17b.548" data-line="16" id="l17b.548.16"></span>ἡλικία ξηρὰ καὶ θερμὴ τὴν κρᾶσιν ὑπάρχουσα μέγιστον
<span class="lb" data-page="17b.548" data-line="17" id="l17b.548.17"></span>βοήθημα γίνεται τῶν ἐπιληπτικῶν διαθέσεων, οὕτω δὲ καὶ
<span class="pb" data-page="17b.549" id="p17b.549"></span>
<span class="lb" data-page="17b.549" data-line="1" id="l17b.549.1"></span>τῶν χωρίων αἱ ἀνάλογοι μεταβολαί. λέγω δ’ ἀνάλογον, ὅταν
<span class="lb" data-page="17b.549" data-line="2" id="l17b.549.2"></span>εἰς ξηρότητά τε καὶ θερμότητα μεθιστῶνται. κατὰ ταὐτὰ
<span class="lb" data-page="17b.549" data-line="3" id="l17b.549.3"></span>δὲ καὶ τῶν βίων. οὐδὲ γὰρ αἱ τούτων μεταβολαὶ πᾶσαι
<span class="lb" data-page="17b.549" data-line="4" id="l17b.549.4"></span>λύουσι τὴν ἐπιληψίαν, ἀλλ’ ὅσαι θερμοτέραν καὶ ξηροτέραν
<span class="lb" data-page="17b.549" data-line="5" id="l17b.549.5"></span>ἐργάζονται τὴν τοῦ σώματος ἕξιν. ἐγχωρεῖ δὲ καὶ ἁπλῶς
<span class="lb" data-page="17b.549" data-line="6" id="l17b.549.6"></span>ἀκοῦσαι τὴν μεταβολὴν τοῦ βίου τὰς ἐπιληψίας ὠφελεῖν.
<span class="lb" data-page="17b.549" data-line="7" id="l17b.549.7"></span>ἐπειδὴ τοὐπίπαν ἡ μοχθηρὰ δίαιτα γεννᾷ τὸ πάθος, ὥσθ’
<span class="lb" data-page="17b.549" data-line="8" id="l17b.549.8"></span>ἡ μεταβολὴ πάνυ ἐπὶ τὸ βέλτιον ἄγει.
</p>
<span class="lb rule" data-page="17b.549" data-line="9" id="l17b.549.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.47">
<span class="pb page1" data-page="17b.550" id="p17b.550"></span>
<span class="milestone ed1page page1" data-n="5.250" data-unit="ed1page" id="ed1page.5.250"></span>
<span class="milestone ed2page page1" data-n="9.85" data-unit="ed2page" id="ed2page.9.85"></span>
<span class="lb head" data-page="17b.550" data-line="12" id="l17b.550.12"></span>
            <blockquote class="quote lemma">
<span class="lb" data-page="17b.550" data-line="13" id="l17b.550.13"></span>Περὶ τὰς γενέσιας τοῦ πύου, οἱ πόνοι καὶ οἱ πυρετοὶ ξυμβαίνουσι
<span class="lb" data-page="17b.550" data-line="14" id="l17b.550.14"></span>μᾶλλον ἢ γενομένου.
</blockquote>
<span class="lb rule" data-page="17b.550" data-line="15" id="l17b.550.15"></span>
            <p>
<span class="lb" data-page="17b.550" data-line="16" id="l17b.550.16"></span>Τὸ πῦον ἐξ αἵματος γίνεται, μεταβάλλοντος εἰς ἡμιμόχθηρον,
<span class="lb" data-page="17b.550" data-line="17" id="l17b.550.17"></span>ὡς ἂν εἴπῃ τις μεταβολήν. ἡ μὲν γὰρ ἁπλῶς ﻿
<span class="pb" data-page="17b.551" id="p17b.551"></span>
<span class="lb" data-page="17b.551" data-line="1" id="l17b.551.1"></span>μοχθηρὰ μετὰ σηπεδόνος ἀποτελεῖται δυσώδους, ὥσπερ
<span class="lb" data-page="17b.551" data-line="2" id="l17b.551.2"></span>καὶ ἡ ἁπλῶς χρηστὴ θρέψις ἐστὶ τῶν τοῦ ζώου μορίων·
<span class="lb" data-page="17b.551" data-line="3" id="l17b.551.3"></span>ἡ δὲ τὸ πῦον ἐργαζομένη μεταξὺ τούτων ἐστὶν, οὔθ’ ὑπὸ
<span class="lb" data-page="17b.551" data-line="4" id="l17b.551.4"></span>τῆς παρὰ φύσιν μόνης οὔθ’ ὑπὸ τῆς ἐμφύτου θερμασίας
<span class="lb" data-page="17b.551" data-line="5" id="l17b.551.5"></span>γινομένη. μικτὴ γάρ πως ἐξ ἀμφοῖν ἐστιν ἡ τῆς φλεγμονῆς.
<span class="lb" data-page="17b.551" data-line="6" id="l17b.551.6"></span>πόνος μὲν γίνεται τεινομένου τε ἅμα καὶ θερμαινομένου
<span class="lb" data-page="17b.551" data-line="7" id="l17b.551.7"></span>παρὰ φύσιν τοῦ φλεγμαίνοντος μορίου. πυρετοὶ δ’ ἕπονται
<span class="lb" data-page="17b.551" data-line="8" id="l17b.551.8"></span>καὶ ἀρχῆς συνεκθερμανθείσης καὶ ταῦτ’ ἄμφω συμβαίνει,
<span class="lb" data-page="17b.551" data-line="9" id="l17b.551.9"></span>κατὰ τὴν οἷον ζέσιν τε καὶ καῦσιν τοῦ αἵματος. ἐπειδὰν
<span class="lb" data-page="17b.551" data-line="10" id="l17b.551.10"></span>δὲ τελέως καυθῇ τὸ λείψανον αὐτοῦ, πῦον γίνεται, καθάπερ
<span class="lb" data-page="17b.551" data-line="11" id="l17b.551.11"></span>ἐπὶ τῶν καυθέντων ξύλων ἡ τέφρα. καὶ διὰ τοῦτο κατ’
<span class="lb" data-page="17b.551" data-line="12" id="l17b.551.12"></span>ἐκεῖνον τὸν χρόνον οἵ τε πόνοι καὶ οἱ πυρετοὶ λωφῶσι καὶ
<span class="lb" data-page="17b.551" data-line="13" id="l17b.551.13"></span>μάλισθ’ ὅταν ἐκκριθῇ τὸ πῦον, ὡς ἂν ἤδη δεδαπανημένης
<span class="lb" data-page="17b.551" data-line="14" id="l17b.551.14"></span>μὲν τῆς ὕλης, ἐσβεσμένης δὲ τῆς φλογώδους θερμασίας.
</p>
<span class="lb rule" data-page="17b.551" data-line="15" id="l17b.551.15"></span>
          </article>

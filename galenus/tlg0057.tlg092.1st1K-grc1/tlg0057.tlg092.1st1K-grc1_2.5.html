<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.5">
<span class="pb page1" data-page="17b.459" id="p17b.459"></span>
<span class="milestone ed1page page1" data-n="5.237" data-unit="ed1page" id="ed1page.5.237"></span>
<span class="milestone ed2page page1" data-n="9.46" data-unit="ed2page" id="ed2page.9.46"></span>
<span class="lb head" data-page="17b.459" data-line="4" id="l17b.459.4"></span>
            <blockquote class="quote lemma">
<span class="lb" data-page="17b.459" data-line="5" id="l17b.459.5"></span>Κόποι αὐτόματοι φράζουσι νούσους.
</blockquote>
<span class="lb rule" data-page="17b.459" data-line="6" id="l17b.459.6"></span>
            <p>
<span class="lb" data-page="17b.459" data-line="7" id="l17b.459.7"></span>Οὐ τῆς ἐκ τῶν κινήσεων ἀμετρίας ὄνομά ἐστιν ὁ κόπος,
<span class="lb" data-page="17b.459" data-line="8" id="l17b.459.8"></span>ἀλλὰ τῆς ἐγγινομένης διαθέσεως ἐν τοῖς <span class="milestone ed2page" data-n="9.47" data-unit="ed2page" id="ed2page.9.47"></span>τῶν
<span class="lb" data-page="17b.459" data-line="9" id="l17b.459.9"></span>ζώων σώμασιν· οὐ γινομένων γὰρ μνημονεύει κόπων, ἀλλὰ
<span class="lb" data-page="17b.459" data-line="10" id="l17b.459.10"></span>τῶν αὐτομάτων· ὅταν οὖν ἄνευ κινήσεως τοιαύτη γένηται
<span class="lb" data-page="17b.459" data-line="11" id="l17b.459.11"></span>διάθεσις, οὐ κόπος ἁπλῶς, ἀλλὰ κόπος αὐτόματος ὀνομάζεται.
<span class="lb" data-page="17b.459" data-line="12" id="l17b.459.12"></span>τριῶν οὖν ὄντων κόπων, ὡς ἐν τοῖς ὑγιεινοῖς ἐδείξαμεν,
<span class="lb" data-page="17b.459" data-line="13" id="l17b.459.13"></span>ἑλκώδους, τονώδους καὶ φλεγμονώδους τοῦ ἐκ τούτων
<span class="lb" data-page="17b.459" data-line="14" id="l17b.459.14"></span>συντιθεμένου, ὁ μὲν πρῶτος αὐτῶν ἀπὸ κακοχυμίας, ὁ δὲ
<span class="lb" data-page="17b.459" data-line="15" id="l17b.459.15"></span>δεύτερος ὑπὸ πλησμονῆς, ὁ δὲ τρίτος ὑπ’ ἀμφοτέρων ἅμα
<span class="lb" data-page="17b.459" data-line="16" id="l17b.459.16"></span>συνελθόντων πέφυκε γίνεσθαι. ἐδείχθη γὰρ οὕτω καὶ περὶ
<span class="lb" data-page="17b.459" data-line="17" id="l17b.459.17"></span>τούτων ἐν τῇ τῶν ὑγιεινῶν πραγματείᾳ. εἰκότως οὖν οἱ
<span class="lb" data-page="17b.459" data-line="18" id="l17b.459.18"></span>αὐτόματοι κόποι νόσους ἀπαγγέλλουσιν.
</p>
<span class="lb rule" data-page="17b.459" data-line="19" id="l17b.459.19"></span>
          </article>

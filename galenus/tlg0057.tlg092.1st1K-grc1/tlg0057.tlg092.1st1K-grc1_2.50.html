<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.50">
<span class="pb page1" data-page="17b.553" id="p17b.553"></span>
<span class="milestone ed1page page1" data-n="5.250" data-unit="ed1page" id="ed1page.5.250"></span>
<span class="milestone ed2page page1" data-n="9.86" data-unit="ed2page" id="ed2page.9.86"></span>
<span class="lb head" data-page="17b.553" data-line="8" id="l17b.553.8"></span>
            <blockquote class="quote lemma">
<span class="lb" data-page="17b.553" data-line="9" id="l17b.553.9"></span><span class="milestone ed2page" data-n="9.87" data-unit="ed2page" id="ed2page.9.87"></span>Τὰ ἐκ πολλοῦ χρόνου συνήθεα, κἂν ᾖ χείρω τῶν
<span class="lb" data-page="17b.553" data-line="10" id="l17b.553.10"></span>ἀσυνήθων, ἧσσον ἐνοχλεῖν εἴωθε. δεῖ οὖν καὶ εἰς τὰ
<span class="lb" data-page="17b.553" data-line="11" id="l17b.553.11"></span>ἀσυνήθεα μεταβάλλειν.
</blockquote>
<span class="lb rule" data-page="17b.553" data-line="12" id="l17b.553.12"></span>
            <p>
<span class="lb" data-page="17b.553" data-line="13" id="l17b.553.13"></span>Οὐ περὶ τῶν γυμνασιῶν ἐστι μόνον ὡς ὁ πρόσθεν,
<span class="lb" data-page="17b.553" data-line="14" id="l17b.553.14"></span>ἀλλὰ περὶ πάντων ἁπλῶς ἀποφαίνεται τῶν συνήθων ὁ ἀφορισμὸς
<span class="lb" data-page="17b.553" data-line="15" id="l17b.553.15"></span><span class="milestone ed1page" data-n="5.251" data-unit="ed1page" id="ed1page.5.251"></span>οὗτος, ἐδεσμάτων, πομάτων, λουτρῶν, ἀλουσίας,
<span class="lb" data-page="17b.553" data-line="16" id="l17b.553.16"></span>ἀγρυπνίας, ὕπνου, θάλψεως, ψύξεως, φροντίδων.
<span class="lb" data-page="17b.553" data-line="17" id="l17b.553.17"></span>ἧττον γὰρ ἕκαστον αὐτῶν βλάπτει σύνηθες γινόμενον τοῦ
<span class="pb" data-page="17b.554" id="p17b.554"></span>
<span class="lb" data-page="17b.554" data-line="1" id="l17b.554.1"></span>φύσει μὲν ἀβλαβεστέρου, μηδέποτε δὲ εἰς ἔθος ἀφιγμένον.
<span class="lb" data-page="17b.554" data-line="2" id="l17b.554.2"></span>τὸ μὲν οὖν ἐπὶ τῶν γυμνασιῶν οὕτως ἔχειν εἰς τὴν εὐρωστίαν
<span class="lb" data-page="17b.554" data-line="3" id="l17b.554.3"></span>τῶν ἐνεργούντων μορίων ἀναφέρεται, καθ’ ὅ τι προείρηται,
<span class="lb" data-page="17b.554" data-line="4" id="l17b.554.4"></span>τὸ δ’ ἐπὶ τῶν ἄλλων ὅπως γίνεται νῦν ἐροῦμεν.
<span class="lb" data-page="17b.554" data-line="5" id="l17b.554.5"></span>ἐδέσματα μὲν καὶ πόματα φύσιν ἐπίκτητον ἐργάζεται, μάλιστα
<span class="lb" data-page="17b.554" data-line="6" id="l17b.554.6"></span>μὲν ἐν τῆ γαστρὶ, σὺν ἐκείνῃ δέ πως ἤδη καὶ κατὰ
<span class="lb" data-page="17b.554" data-line="7" id="l17b.554.7"></span>τἄλλα μόρια. καὶ γὰρ εἰ καὶ ὅτι μάλιστα κρατοῖτο καὶ
<span class="lb" data-page="17b.554" data-line="8" id="l17b.554.8"></span>μεταβάλλοιτο πρὸς τοῦ σώματος, ἀλλά τοι καὶ αὐτὰ διατίθησί
<span class="lb" data-page="17b.554" data-line="9" id="l17b.554.9"></span>πως αὐτὸ, κατὰ τὴν ἑαυτῶν φύσιν, ὥστ’ ἐν τῷ χρόνῳ
<span class="lb" data-page="17b.554" data-line="10" id="l17b.554.10"></span>πολλὴν γενέσθαι τὴν ἐναλλαγὴν καὶ τὴν ὁμοίωσιν τοῖς
<span class="lb" data-page="17b.554" data-line="11" id="l17b.554.11"></span>τρεφομένοις συστῆναι πρὸς τὰ τρέφοντα. ἐπιδέδεικται γὰρ
<span class="lb" data-page="17b.554" data-line="12" id="l17b.554.12"></span>τοῦτο ἡμῖν ἐν τῷ περὶ ἐθῶν βιβλίῳ. δέδεικται δὲ καὶ ὅτι
<span class="lb" data-page="17b.554" data-line="13" id="l17b.554.13"></span>πρὸς τῶν ὁμοίων ἕκαστον θᾶττον ἀλλοιοῦται. διὰ τοῦτ’
<span class="lb" data-page="17b.554" data-line="14" id="l17b.554.14"></span>οὖν, ὅταν ὁμοιότερον γένηται τῷ μεταβαλλομένῳ τὸ μεταβάλλον,
<span class="lb" data-page="17b.554" data-line="15" id="l17b.554.15"></span>ἀλλοιοῖ θᾶττον αὐτό. καὶ μὲν δὴ καὶ πρὸς τῶν
<span class="lb" data-page="17b.554" data-line="16" id="l17b.554.16"></span>ἄλλων ἁπάντων, οἷς ὁμιλεῖ τὸ σῶμα, διατίθεταί πως οἷον
<span class="lb" data-page="17b.554" data-line="17" id="l17b.554.17"></span>ἐν ἀέρι ψυχρῷ καὶ θερμῷ, πυκνούμενον μὲν ὑπὸ τοῦ ψυχροῦ,
<span class="lb" data-page="17b.554" data-line="18" id="l17b.554.18"></span>ἀραιούμενον δ’ ὑπὸ τοῦ θερμοῦ, καὶ διὰ τοῦτο ἀνέχονται
<span class="pb" data-page="17b.555" id="p17b.555"></span>
<span class="lb" data-page="17b.555" data-line="1" id="l17b.555.1"></span>μὲν τῶν συνήθων μᾶλλον, ἐνοχλεῖται δ’ ὑπὸ τῶν
<span class="lb" data-page="17b.555" data-line="2" id="l17b.555.2"></span>ἀήθων. εἰ γὰρ ἀραιῷ σώματι διὰ τὴν πρὸς τὸ θερμὸν
<span class="lb" data-page="17b.555" data-line="3" id="l17b.555.3"></span>ὁμιλίαν ἐξαίφνης προσπέσοι τὸ ψυχρὸν, εἴς τε τὸ βάθος
<span class="lb" data-page="17b.555" data-line="4" id="l17b.555.4"></span>αὐτοῦ διαδύεται παραχρῆμα καὶ βλάπτει μεγάλως. ἡ μὲν
<span class="lb" data-page="17b.555" data-line="5" id="l17b.555.5"></span>οὖν αἰτία καθ’ ἕκαστον τῶν συνήθων ἐν τῷ περὶ ἔθους
<span class="lb" data-page="17b.555" data-line="6" id="l17b.555.6"></span>λέγεται γράμματι. τὸ δ’ ἐκ τῆς πείρας ἐγνωσμένον ἤδη
<span class="lb" data-page="17b.555" data-line="7" id="l17b.555.7"></span>γινώσκομεν, ὃ μόνον ἔγραψεν ὁ Ἱπποκράτης, οὐκ ἀξιώσας
<span class="lb" data-page="17b.555" data-line="8" id="l17b.555.8"></span>προσγράψαι τὴν αἰτίαν. ἀλλ’ ἡμεῖς καὶ πρὸς τὴν αὐτῆς
<span class="lb" data-page="17b.555" data-line="9" id="l17b.555.9"></span>εὕρεσιν ἀφορμάς τινας δεδώκαμεν. ταῦτα μὲν οὖν ἱκανὰ
<span class="lb" data-page="17b.555" data-line="10" id="l17b.555.10"></span>πρός γε τὸ πρότερον μέρος τοῦ κατὰ τὸν ἀφορισμὸν λόγου.
<span class="lb" data-page="17b.555" data-line="11" id="l17b.555.11"></span>τὸ δ’ ἐπὶ τῇ τελευτῇ γεγραμμένον, ἐν ᾧ συμβουλεύει μεταβάλλειν
<span class="lb" data-page="17b.555" data-line="12" id="l17b.555.12"></span>πως εἰς τὰ μὴ συνήθη, χάριν ἀσφαλείας ὑγιεινῆς
<span class="lb" data-page="17b.555" data-line="13" id="l17b.555.13"></span>εἴρηται. σφαλερὸν γάρ ἐστι πᾶν ἔθος μονοειδὲς, ἀδοκήτοις
<span class="lb" data-page="17b.555" data-line="14" id="l17b.555.14"></span>τύχαις πραγμάτων ὑποπεπτωκοτῶν<span class="milestone ed2page" data-n="9.88" data-unit="ed2page" id="ed2page.9.88"></span> ἁπάντων ἀνθρώπων.
<span class="lb" data-page="17b.555" data-line="15" id="l17b.555.15"></span>ἵν’ οὖν μή ποτ’ ἐξαίφνης περιπέσοντες ἀήθεσι
<span class="lb" data-page="17b.555" data-line="16" id="l17b.555.16"></span>πράγμασι μεγάλως βλαβῶμεν, ἄμεινον εἶναί φησιν ἁπάντων
<span class="lb" data-page="17b.555" data-line="17" id="l17b.555.17"></span>πεπειράσθαι. γένοιτο δ’ ἂν τοῦτο, μὴ μενόντων ἡμῶν ﻿
<span class="pb" data-page="17b.556" id="p17b.556"></span>
<span class="lb" data-page="17b.556" data-line="1" id="l17b.556.1"></span>ἐπὶ τοῖς συνήθεσι διὰ παντὸς, ἀλλὰ ποτὲ μὲν καὶ τῶν ἐναντίων
<span class="lb" data-page="17b.556" data-line="2" id="l17b.556.2"></span>ἀποπωρωμένων.
</p>
<span class="lb rule" data-page="17b.556" data-line="3" id="l17b.556.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.51">
<span class="pb page1" data-page="17b.556" id="p17b.556"></span>
<span class="milestone ed1page page1" data-n="5.251" data-unit="ed1page" id="ed1page.5.251"></span>
<span class="milestone ed2page page1" data-n="9.88" data-unit="ed2page" id="ed2page.9.88"></span>
<span class="lb head" data-page="17b.556" data-line="4" id="l17b.556.4"></span>
            <blockquote class="quote lemma">
<span class="lb" data-page="17b.556" data-line="5" id="l17b.556.5"></span>Τὸ κατὰ πολὺ καὶ ἐξαπίνης κενοῦν ἢ πληροῦν ἢ θερμαίνειν
<span class="lb" data-page="17b.556" data-line="6" id="l17b.556.6"></span>ἢ ψύχειν ἢ ἄλλως ὁκωσοῦν τὸ σῶμα κινεῖν σφαλερόν.
<span class="lb" data-page="17b.556" data-line="7" id="l17b.556.7"></span>καὶ γὰρ πᾶν τὸ πολὺ τῇ φύσει πολέμιον. τὸ δὲ κατ’
<span class="lb" data-page="17b.556" data-line="8" id="l17b.556.8"></span>ὀλίγον ἀσφαλὲς καὶ ἄλλως ἢν καί τις ἐξ ἑτέρου μεταβαίνῃ
<span class="lb" data-page="17b.556" data-line="9" id="l17b.556.9"></span>ἐφ’ ἕτερον.
</blockquote>
<span class="lb rule" data-page="17b.556" data-line="10" id="l17b.556.10"></span>
            <p>
<span class="lb" data-page="17b.556" data-line="11" id="l17b.556.11"></span>Διὰ τί τὸ κατὰ πολὺ καὶ ἐξαπίνης πληροῦν ἢ κενοῦν
<span class="lb" data-page="17b.556" data-line="12" id="l17b.556.12"></span>ἢ θερμαίνειν ἢ ψύχειν ἢ ἄλλως ὁπωσοῦν κινεῖν τὸ σῶμα
<span class="lb" data-page="17b.556" data-line="13" id="l17b.556.13"></span>σφαλερόν ἐστιν αὐτὸς ἐδήλωσεν εἰπὼν ἅπαν εἶναι τὸ πολὺ
<span class="lb" data-page="17b.556" data-line="14" id="l17b.556.14"></span>τῇ φύσει πολέμιον. ἔστι γὰρ ἡ φύσις ἐν συμμετρίᾳ τῶν
<span class="lb" data-page="17b.556" data-line="15" id="l17b.556.15"></span>στοιχείων ἔχουσα τὴν οὐσίαν. εἰκότως οὖν τὸ πολὺ πᾶν,
<span class="lb" data-page="17b.556" data-line="16" id="l17b.556.16"></span>ὡς ἂν φθεῖρον, τὴν συμμετρίαν διαλυτικόν ἐστι τῆς τοῦ
<span class="lb" data-page="17b.556" data-line="17" id="l17b.556.17"></span>ζώου συστάσεως. τὸ δὲ κατὰ μικρὸν, φησὶ, πληροῦν ἢ κενοῦν
<span class="pb" data-page="17b.557" id="p17b.557"></span>
<span class="lb" data-page="17b.557" data-line="1" id="l17b.557.1"></span>δηλονότι καὶ τἄλλα ὅσα τούτοις ἑξῆς εἶπεν ἀσφαλὲς
<span class="lb" data-page="17b.557" data-line="2" id="l17b.557.2"></span>ἄλλοτε γινόμενον καὶ μάλισθ’ ὅταν ἐξ ἑτέρου τινὸς τῶν ἐν
<span class="lb" data-page="17b.557" data-line="3" id="l17b.557.3"></span>ἔθει τὴν μεταβολὴν εἰς ἕτερον ποιώμεθα. συνεβούλευσε
<span class="lb" data-page="17b.557" data-line="4" id="l17b.557.4"></span>γὰρ ἐν τῷ πρὸ τούτου ἀφορισμῷ καὶ ἐς τὰ ἀσυνήθη μεταβαίνειν.
<span class="lb" data-page="17b.557" data-line="5" id="l17b.557.5"></span>ἐν ταῖς τοιαύταις οὖν μεταβάσεσι τὸ μὲν κατὰ
<span class="lb" data-page="17b.557" data-line="6" id="l17b.557.6"></span>πολὺ καὶ ἐξαπίνης σφαλερὸν ἱκανῶς ἐστι, τὸ δὲ κατὰ μικρὸν
<span class="lb" data-page="17b.557" data-line="7" id="l17b.557.7"></span>ἀσφαλές.
</p>
<span class="lb rule" data-page="17b.557" data-line="8" id="l17b.557.8"></span>
          </article>

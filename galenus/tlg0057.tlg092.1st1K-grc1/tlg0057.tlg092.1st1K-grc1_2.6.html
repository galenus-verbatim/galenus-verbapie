<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:2.6">
<span class="pb page1" data-page="17b.460" id="p17b.460"></span>
<span class="milestone ed1page page1" data-n="5.237" data-unit="ed1page" id="ed1page.5.237"></span>
<span class="milestone ed2page page1" data-n="9.47" data-unit="ed2page" id="ed2page.9.47"></span>
<span class="lb head" data-page="17b.460" data-line="1" id="l17b.460.1"></span>
            <blockquote class="quote lemma">
<span class="lb" data-page="17b.460" data-line="2" id="l17b.460.2"></span>Ὁκόσοι πονέοντές τι τοῦ σώματος τὰ πολλὰ τῶν πόνων
<span class="lb" data-page="17b.460" data-line="3" id="l17b.460.3"></span>μὴ αἰσθάνονται, τουτέοισι ἡ γνώμη νοσέει.
</blockquote>
<span class="lb rule" data-page="17b.460" data-line="4" id="l17b.460.4"></span>
            <p>
<span class="lb" data-page="17b.460" data-line="5" id="l17b.460.5"></span>Πόνους εἴωθεν ὀνομάζειν ἐνίοτε τὰς διαθέσεις αὐτὰς,
<span class="lb" data-page="17b.460" data-line="6" id="l17b.460.6"></span>ἐν αἷς ὀδυνώμεθα. κατὰ τοῦτο γοῦν ἔλεγεν ἐν ταῖς ἐπιδημίαις,
<span class="lb" data-page="17b.460" data-line="7" id="l17b.460.7"></span>ἐν Κρανῶνι αἱ μὲν παλαιαὶ ὀδύναι ψυχραὶ, αἱ δέ
<span class="lb" data-page="17b.460" data-line="8" id="l17b.460.8"></span>νεαραὶ θερμαί· οὐκ αὐτὰς δήπου τὰς ὀδύνας θερμὰς καὶ
<span class="lb" data-page="17b.460" data-line="9" id="l17b.460.9"></span>ψυχρὰς ὀνομάζων, ἀλλὰ τὰς διαθέσεις ἐφ’ αἷς γίνονται. καὶ
<span class="lb" data-page="17b.460" data-line="10" id="l17b.460.10"></span>νῦν οὖν ὡσαύτως εἴρηκε πόνους αὐτὰς τὰς διαθέσεις, ὅσαι
<span class="lb" data-page="17b.460" data-line="11" id="l17b.460.11"></span>μετ’ ὀδύνης γίνεσθαι πεφύκασιν, ἐρυσίπελας δηλονότι καὶ
<span class="lb" data-page="17b.460" data-line="12" id="l17b.460.12"></span>φλεγμονὴν καὶ τραῦμα καὶ θλάσμα καὶ ῥῆγμα καὶ σπάσμα
<span class="lb" data-page="17b.460" data-line="13" id="l17b.460.13"></span>καὶ πᾶν εἴ τι τοιοῦτον. ὦν ἐάν τινος ὑπάρχοντος ὁ κάμνων
<span class="lb" data-page="17b.460" data-line="14" id="l17b.460.14"></span>ἀναίσθητος ᾖ, τὴν γνώμην νοσέει, γνωμὴν δὲ λέγειν
<span class="lb" data-page="17b.460" data-line="15" id="l17b.460.15"></span>ἢ διάνοιαν οὐδὲ εἰς τὰ παρόντα διοίσει.
</p>
<span class="lb rule" data-page="17b.460" data-line="16" id="l17b.460.16"></span>
          </article>

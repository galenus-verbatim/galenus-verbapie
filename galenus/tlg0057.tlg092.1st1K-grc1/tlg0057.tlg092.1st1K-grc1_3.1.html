<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.1">
<span class="pb page1" data-page="17b.562" id="p17b.562"></span>
<span class="milestone ed1page page1" data-n="5.252" data-unit="ed1page" id="ed1page.5.252"></span>
<span class="milestone ed2page page1" data-n="9.92" data-unit="ed2page" id="ed2page.9.92"></span>
<span class="lb head" data-page="17b.562" data-line="12" id="l17b.562.12"></span>
            <blockquote class="quote lemma">
<span class="lb" data-page="17b.562" data-line="13" id="l17b.562.13"></span>Αἱ μεταβολαὶ τῶν ὡρέων μάλιστα τίκτουσι νοσήματα καὶ
<span class="lb" data-page="17b.562" data-line="14" id="l17b.562.14"></span>ἐν τῇσιν ὥρῃσιν αἱ μεγάλαι μεταβολαὶ ἢ ψύξιος ἢ θάλψιος
<span class="lb" data-page="17b.562" data-line="15" id="l17b.562.15"></span>καὶ τἄλλα κατὰ λόγον οὕτως.
</blockquote>
<span class="lb rule" data-page="17b.562" data-line="16" id="l17b.562.16"></span>
            <span class="pb" data-page="17b.563" id="p17b.563"></span>
            <p>
<span class="lb" data-page="17b.563" data-line="1" id="l17b.563.1"></span>Μεταβολὰς ὡρῶν ἔνιοι νομίζουσι λέγεσθαι καθ’ ἃς εἰς
<span class="lb" data-page="17b.563" data-line="2" id="l17b.563.2"></span>ἀλλήλας μεταβάλλουσιν, ὡς εἰ καὶ διαδοχὰς τὰς μεταβολὰς
<span class="lb" data-page="17b.563" data-line="3" id="l17b.563.3"></span>εἰρήκει. χειμῶνος μὲν γὰρ εἰς ἔαρ μεταβάλλοντος ἡ γένεσίς
<span class="lb" data-page="17b.563" data-line="4" id="l17b.563.4"></span>ἐστι τῶν εἰρημένων νοσημάτων, ὑπὲρ ὧν αὐτὸς ἐφεξῆς
<span class="lb" data-page="17b.563" data-line="5" id="l17b.563.5"></span>ἐρεῖ. τοῦ μὲν γὰρ ἦρος τὰ πανικὰ καὶ τὰ μελαγχολικὰ καὶ
<span class="lb" data-page="17b.563" data-line="6" id="l17b.563.6"></span>τὰ ἐπιληπτικά. τοῦ δ’ ἦρος πάλιν εἰς θέρος μεταβάλλοντος,
<span class="lb" data-page="17b.563" data-line="7" id="l17b.563.7"></span>ὅπερ ἐστὶν ἀρχομένου θέρους, πυρετοὶ συνεχεῖς, φησὶ,
<span class="lb" data-page="17b.563" data-line="8" id="l17b.563.8"></span>καὶ τριταῖοι καὶ καῦσοι καί τἄλλα ὅσα τούτοις ἐφεξῆς
<span class="lb" data-page="17b.563" data-line="9" id="l17b.563.9"></span>κατέλεξε. καὶ περὶ φθινοπώρου δὲ καὶ χειμῶνος ὁμοίως
<span class="lb" data-page="17b.563" data-line="10" id="l17b.563.10"></span>ἔγραψεν, ὥς φασιν οἱ τὰς μεταβολὰς ἐν ἴσῳ τῷ διαδοχὰς
<span class="lb" data-page="17b.563" data-line="11" id="l17b.563.11"></span>ἡγούμενοι λέγεσθαι. ἀλλὰ τὸ μάλιστα προκείμενον ἐν τῇ
<span class="lb" data-page="17b.563" data-line="12" id="l17b.563.12"></span>λέξει τοῦ ἀφορισμοῦ τὴν ἐξήγησιν ταύτην οὐ προσίεται.
<span class="lb" data-page="17b.563" data-line="13" id="l17b.563.13"></span>μεταβαλλουσῶν γὰρ ἐνίοτε εἰς ἀλλήλας τῶν ὡρῶν, ὥσπερ
<span class="lb" data-page="17b.563" data-line="14" id="l17b.563.14"></span>ἔνια συνίσταται νοσήματα, κατὰ τὸν αὐτὸν τρόπον καὶ λύεται.
<span class="lb" data-page="17b.563" data-line="15" id="l17b.563.15"></span>καὶ τοῦτο αὐτὸς εἴρηκεν ὁ Ἱπποκράτης· ὥστε οὐδὲν
<span class="lb" data-page="17b.563" data-line="16" id="l17b.563.16"></span>μᾶλλον αἱ διαδοχαὶ τῶν ὡρῶν τίκτουσι νοσήματα, ἀλλὰ καὶ
<span class="lb" data-page="17b.563" data-line="17" id="l17b.563.17"></span>τὸ μάλιστα προσέθηκεν. ἄμεινον τοίνυν ἐστὶ διὰ τὴν προσθήκην
<span class="pb" data-page="17b.564" id="p17b.564"></span>
<span class="lb" data-page="17b.564" data-line="1" id="l17b.564.1"></span>τήν τε μεταβολὰς ἀκούειν τὰς κατὰ τὴν κρᾶσιν
<span class="lb" data-page="17b.564" data-line="2" id="l17b.564.2"></span>αὐτῶν ἀλλοιώσεις. αὗται γάρ εἰσιν αἱ μάλιστα τίκτουσαι
<span class="lb" data-page="17b.564" data-line="3" id="l17b.564.3"></span>νόσους, ὅταν ἐφεξῆς ἀλλοιώσεις ὦσι πλείους, ὡς ἐν ταῖς ἐπιδημίαις
<span class="lb" data-page="17b.564" data-line="4" id="l17b.564.4"></span>ἔγραψε καὶ νῦν δ’ ὀλίγον ὕστερον ἐρεῖ. ἡ δὲ μιᾶς
<span class="lb" data-page="17b.564" data-line="5" id="l17b.564.5"></span>ὥρας ἀλλοίωσις μόνης <span class="milestone ed2page" data-n="9.93" data-unit="ed2page" id="ed2page.9.93"></span>ἐργάζεται μὲν νόσους τινὰς,
<span class="lb" data-page="17b.564" data-line="6" id="l17b.564.6"></span>ἀλλ’ οὐ μάλιστα. πότ’ οὖν μάλιστα νόσοι γίνονται κατὰ
<span class="lb" data-page="17b.564" data-line="7" id="l17b.564.7"></span>μίαν ὥραν ἀλλοιωθεῖσαν; ὅταν συμβῇ μεγάλην ἔσεσθαι τὴν
<span class="lb" data-page="17b.564" data-line="8" id="l17b.564.8"></span>μεταβολήν καὶ διὰ τοῦτ’ αὐτὸς εἶπεν ὁ Ἱπποκράτης· καὶ
<span class="lb" data-page="17b.564" data-line="9" id="l17b.564.9"></span>ἐν τῇσιν ὥρῃσιν αἱ μεγάλαι μεταβολαὶ ἢ ψύξιος ἢ θάλψιος
<span class="lb" data-page="17b.564" data-line="10" id="l17b.564.10"></span>ἤ τινος τῶν ἄλλων, οἶον ὑγρότητος ἢ ξηρότητος ἢ πνευμάτων
<span class="lb" data-page="17b.564" data-line="11" id="l17b.564.11"></span>ἢ ἀπνοιῶν. αὕτη μὲν οὖν ἡ ἐξήγησις ὀρθῶς εἴρηται
<span class="lb" data-page="17b.564" data-line="12" id="l17b.564.12"></span>τῆς προκειμένης γραφῆς. ἔστι δέ τις καὶ ἄλλη γραφὴ
<span class="lb" data-page="17b.564" data-line="13" id="l17b.564.13"></span>τοιάδε· αἱ μεταβολαὶ τῶν ὡρέων τίκτουσι νοσήματα μέγιστα.
<span class="lb" data-page="17b.564" data-line="14" id="l17b.564.14"></span>μάλιστα δὲ καὶ ἐν τῇσιν ὥρῃσιν αἱ μεγάλαι μεταβολαί.
<span class="lb" data-page="17b.564" data-line="15" id="l17b.564.15"></span>καθ’ ἣν οὐδέν ἐστιν ἀσαφὲς καὶ μάλιστα τοῖς ἀκηκοόσιν
<span class="lb" data-page="17b.564" data-line="16" id="l17b.564.16"></span>ὦν ἄρτι πέπαυμαι λέγων. εἰσὶ δὲ καὶ ἄλλαι τινὲς
<span class="pb" data-page="17b.565" id="p17b.565"></span>
<span class="lb" data-page="17b.565" data-line="1" id="l17b.565.1"></span>γραφαὶ τῆς αὐτῆς ῥήσεως, ἃς καὶ νοήσεις καὶ δοκιμάσεις,
<span class="lb" data-page="17b.565" data-line="2" id="l17b.565.2"></span>ἐξ ὧν εἶπον ὁρμώμενος.
</p>
<span class="lb rule" data-page="17b.565" data-line="3" id="l17b.565.3"></span>
          </article>

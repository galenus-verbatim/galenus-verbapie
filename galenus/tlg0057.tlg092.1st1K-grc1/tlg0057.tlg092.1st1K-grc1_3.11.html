<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.11">
<span class="pb page1" data-page="17b.577" id="p17b.577"></span>
<span class="milestone ed1page page1" data-n="5.254" data-unit="ed1page" id="ed1page.5.254"></span>
<span class="milestone ed2page page1" data-n="9.99" data-unit="ed2page" id="ed2page.9.99"></span>
<span class="lb head" data-page="17b.577" data-line="16" id="l17b.577.16"></span>
            <blockquote class="quote lemma">
<span class="lb" data-page="17b.577" data-line="17" id="l17b.577.17"></span>Περὶ δὲ τῶν ὡρέων, ἢν μὲν ὁ χειμὼν αὐχμηρὸς καὶ βόρειος
<span class="lb" data-page="17b.577" data-line="18" id="l17b.577.18"></span>γένηται, τὸ δὲ ἔαρ ἔπομβρον καὶ νότιον, ἀνάγκη τοῦ
<span class="pb" data-page="17b.578" id="p17b.578"></span>
<span class="lb" data-page="17b.578" data-line="1" id="l17b.578.1"></span>θέρεος πυρετοὺς ὀξέας καὶ ὀφθαλμίας καὶ δυσεντερίας
<span class="lb" data-page="17b.578" data-line="2" id="l17b.578.2"></span>γίνεσθαι, μάλιστα δὲ τῇσι γυναιξὶ καὶ ἀνδράσι τοῖσιν
<span class="lb" data-page="17b.578" data-line="3" id="l17b.578.3"></span>ὑγρὰς ἔχουσι τὰς φύσιας.
</blockquote>
<span class="lb rule" data-page="17b.578" data-line="4" id="l17b.578.4"></span>
            <p>
<span class="lb" data-page="17b.578" data-line="5" id="l17b.578.5"></span>Περὶ τῆς ἐν ταῖς ὥραις ἀλλοιώσεως ἐν τούτοις διδάσκει,
<span class="lb" data-page="17b.578" data-line="6" id="l17b.578.6"></span>τὴν ἀρχὴν ἀπὸ χειμῶνος αὐχμηροῦ καὶ βορείου ποιησάμενος,
<span class="lb" data-page="17b.578" data-line="7" id="l17b.578.7"></span>ἦρος δ’ ἐπόμβρου καὶ νοτίου. μικραὶ μὲν οὖν αἱ
<span class="lb" data-page="17b.578" data-line="8" id="l17b.578.8"></span>τοιαῦται μεταβολαὶ, παρὰ φύσιν δ’ ὅμως εἰσί· διὸ καὶ εἰς
<span class="lb" data-page="17b.578" data-line="9" id="l17b.578.9"></span>τὸ θέρος ἔσεσθαί φησι νοσήματα, πυρετοὺς ὀξεῖς καὶ ὀφθαλμίας
<span class="lb" data-page="17b.578" data-line="10" id="l17b.578.10"></span>καὶ δυσεντερίας. τὴν δ’ αἰτίαν τοῦ πλεονάζειν ἐπὶ τῇ
<span class="lb" data-page="17b.578" data-line="11" id="l17b.578.11"></span>προειρημένῃ καταστάσει τοιαῦτα νοσήματα διῆλθεν αὐτὸς
<span class="lb" data-page="17b.578" data-line="12" id="l17b.578.12"></span>ἐν τῷ περὶ ὑδάτων τόπων καὶ ἀέρων. ἔχει δ’ ἡ ῥῆσις
<span class="lb" data-page="17b.578" data-line="13" id="l17b.578.13"></span>ὧδε· ἢν δὲ ὁ μὲν χειμὼν αὐχμηρὸς καὶ βόρειος γένηται,
<span class="lb" data-page="17b.578" data-line="14" id="l17b.578.14"></span>τὸ δ’ ἔαρ ἔπομβρον καὶ νότιον, ἀνάγκη τὸ θέρος πυρετῶδες
<span class="lb" data-page="17b.578" data-line="15" id="l17b.578.15"></span>εἶναι καὶ ὀφθαλμίας ἐγγίνεσθαι. ὅταν γὰρ τοῦ θέρους
<span class="lb" data-page="17b.578" data-line="16" id="l17b.578.16"></span>ἐπιγίνεται, πνῖγος ἐξαίφνης τῆς τε γῆς ὑγρᾶς οὔσης ὑπὸ
<span class="lb" data-page="17b.578" data-line="17" id="l17b.578.17"></span>τῶν ὀμβρίων τῶν ἠρινῶν καὶ ὑπὸ τοῦ νότου, ἀνάγκη διπλοῦν
<span class="lb" data-page="17b.578" data-line="18" id="l17b.578.18"></span>τὸ καῦμα εἶναι, ἀπό τε τῆς γῆς διαβρόχου οὔσης
<span class="pb" data-page="17b.579" id="p17b.579"></span>
<span class="lb" data-page="17b.579" data-line="1" id="l17b.579.1"></span>καὶ θερμῆς καὶ ὑπὸ τοῦ ἡλίου καίοντος, τῶν τε κοιλιῶν
<span class="lb" data-page="17b.579" data-line="2" id="l17b.579.2"></span><span class="milestone ed2page" data-n="9.100" data-unit="ed2page" id="ed2page.9.100"></span>μὴ συνεστηκυιῶν τοῖς ἀνθρώποις, μήτε τοῦ ἐγκεφάλου
<span class="lb" data-page="17b.579" data-line="3" id="l17b.579.3"></span>ἀνεξηραμμένου. οὐ γὰρ οἷόν τε τοῦ ἦρος τοιούτου
<span class="lb" data-page="17b.579" data-line="4" id="l17b.579.4"></span>ἐόντος μὴ συντήκεσθαι τὸ σῶμα καὶ τὴν σάρκα, ὥστε τοὺς
<span class="lb" data-page="17b.579" data-line="5" id="l17b.579.5"></span>πυρετοὺς συνεμπίπτειν ὀξυτάτους τοῖσιν ἅπασι, μάλιστα δὲ
<span class="lb" data-page="17b.579" data-line="6" id="l17b.579.6"></span>τοῖσι φλεγματίαισι. τὰς δὲ δυσεντερίας εἰκὸς γενέσθαι τῇσι
<span class="lb" data-page="17b.579" data-line="7" id="l17b.579.7"></span>γυναιξὶ καὶ τοῖσιν ἀνδράσι τοῖσιν ὑγροτέροισιν. ταῦτα
<span class="lb" data-page="17b.579" data-line="8" id="l17b.579.8"></span>μὲν οὖν ὁ Ἱπποκράτης εἴρηκεν ἐν τῷ περὶ ὑδάτων καὶ τόπων
<span class="lb" data-page="17b.579" data-line="9" id="l17b.579.9"></span>καὶ ἀέρων. ἡμεῖς δὲ ἐπὶ πλέον ἐξειργασάμεθα τὸν λόγον
<span class="lb" data-page="17b.579" data-line="10" id="l17b.579.10"></span>αὐτοῦ καὶ πρῶτόν γε διὰ τί μήτ’ ἐν αὐτῷ τῷ χειμῶνι
<span class="lb" data-page="17b.579" data-line="11" id="l17b.579.11"></span>μήτ’ ἐν τῷ ἦρι κατὰ τὴν τοιαύτην κατάστασιν ἐπιδημεῖν
<span class="lb" data-page="17b.579" data-line="12" id="l17b.579.12"></span>φησι νοσήματα. καίτοι γε ἐν τῷ δευτέρῳ τῶν ἐπιδημιῶν
<span class="lb" data-page="17b.579" data-line="13" id="l17b.579.13"></span>κατ’ αὐτὴν τὴν βεβλαμμένην ὥραν, ἐν Κρανῶνι λέγων γενέσθαι
<span class="lb" data-page="17b.579" data-line="14" id="l17b.579.14"></span>τοὺς ἄνθρακας. ἔχει δ’ ἡ ῥῆσις οὕτως· ἄνθρακες ἐν
<span class="lb" data-page="17b.579" data-line="15" id="l17b.579.15"></span>Κρανῶνι θερινοὶ, ὗεν ἐν καύμασιν ὕδατι λάβρῳ δι’ ὅλου.
<span class="lb" data-page="17b.579" data-line="16" id="l17b.579.16"></span>ἐγίνοντο δὲ μᾶλλον νότῳ. δῆλον τοίνυν ἐξ ὧν εἶπε καὶ ἡ
<span class="lb" data-page="17b.579" data-line="17" id="l17b.579.17"></span>αἰτία τοῦ κατὰ τὸ θέρος ἐν Κρανῶνι γενέσθαι τοὺς ἄνθρακας·
<span class="lb" data-page="17b.579" data-line="18" id="l17b.579.18"></span>οὐ γὰρ ἐπὶ βραχὺ μετέστη τῆς κατὰ φύσιν κράσεως,
<span class="pb" data-page="17b.580" id="p17b.580"></span>
<span class="lb" data-page="17b.580" data-line="1" id="l17b.580.1"></span>ἀλλ’ εἰς τοιαύτην κατάστασιν ἧκον, ἐν ᾗ σήπεται ῥᾳδίως,
<span class="lb" data-page="17b.580" data-line="2" id="l17b.580.2"></span>ὅσα σήπεσθαι φύσιν ἔχει· ἱκαναὶ μὲν γὰρ ὑγρότητες
<span class="lb" data-page="17b.580" data-line="3" id="l17b.580.3"></span>ἄμετροι γενηθεῖσαι σήπειν, ὥσπερ αὐτὸς ἐρεῖ. νοσήματα
<span class="lb" data-page="17b.580" data-line="4" id="l17b.580.4"></span>δὲ ἐν μὲν ταῖς ἐπομβρίαις ὡς τὰ πολλὰ γίνεται πυρετοί γε
<span class="lb" data-page="17b.580" data-line="5" id="l17b.580.5"></span>μακροὶ καὶ κοιλίης ῥύσιες καὶ σηπεδόνες, ἔτι δὲ μᾶλλον
<span class="lb" data-page="17b.580" data-line="6" id="l17b.580.6"></span>αὐτῶν αἱ θερμότητες. ἐς ταυτὸν δ’ ἀμφοῖν ἀφικομένων
<span class="lb" data-page="17b.580" data-line="7" id="l17b.580.7"></span>οὕτως ἰσχυρῶν τε καὶ ἀμέτρων ὡς ἐν Κρανῶνι. δευτέραν
<span class="lb" data-page="17b.580" data-line="8" id="l17b.580.8"></span>ὥραν οὐκ ἀναμένει τὸ σῶμα, φθάνον ἐν αὐτῇ τῇ πρώτῃ
<span class="lb" data-page="17b.580" data-line="9" id="l17b.580.9"></span>μέγιστα βλάπτεσθαι. κατὰ δὲ τὸν αὐχμηρὸν καί βόρειον
<span class="lb" data-page="17b.580" data-line="10" id="l17b.580.10"></span>χειμῶνα λυπηθείη μὲν ἄν τι τὰ σώματα τοιοῦτον, οἷον
<span class="lb" data-page="17b.580" data-line="11" id="l17b.580.11"></span>αὐτὸς εἶπε· ἢν δὲ βόρειον ᾖ, βῆχες, φάρυγγες, κοιλίαι σκληραὶ,
<span class="lb" data-page="17b.580" data-line="12" id="l17b.580.12"></span>δυσουρίαι φρικώδεες, ὀδύναι πλευρῶν, στηθέων· οὐ μὴν
<span class="lb" data-page="17b.580" data-line="13" id="l17b.580.13"></span>ἀξιόλογόν γε τὸ νόσημα συστήσεται. πρὸς γὰρ τοῖς ἄλλοις
<span class="lb" data-page="17b.580" data-line="14" id="l17b.580.14"></span>καὶ αἱ ξηρότεραι τῶν καταστάσεων ὑγιεινότεραι. τὸ γὰρ
<span class="lb" data-page="17b.580" data-line="15" id="l17b.580.15"></span>ὅλον, φησὶν, οἱ αὐχμοὶ τῶν ἐπομβρίων εἰσὶν ὑγιεινότεροι
<span class="lb" data-page="17b.580" data-line="16" id="l17b.580.16"></span>καὶ ἧττον θανατώδεες. ὁ δὲ χειμὼν ὁ βόρειος καὶ αὐχμηρὸς
<span class="lb" data-page="17b.580" data-line="17" id="l17b.580.17"></span>λυπήσει μὲν ὀρθοστάδην τοὺς ἀνθρώπους εἰς βῆχάς
<span class="pb" data-page="17b.581" id="p17b.581"></span>
<span class="lb" data-page="17b.581" data-line="1" id="l17b.581.1"></span>τε καὶ γαστρὸς ἐποχὴν καὶ δυσουρίαν καὶ τὰς ὀδύνας τῶν
<span class="lb" data-page="17b.581" data-line="2" id="l17b.581.2"></span>κατὰ τὸν θώρακα χωρίων· οὐ μὴν πυρετοὺς ἢ δυσεντερίας
<span class="lb" data-page="17b.581" data-line="3" id="l17b.581.3"></span>ἢ τοιοῦτόν τι ἐργάσεται. τί δή ποτ’ οὖν οὐδὲ κατὰ τὸ
<span class="lb" data-page="17b.581" data-line="4" id="l17b.581.4"></span>ἔαρ ἔπομβρόν τε καὶ νότιον γενόμενον ἐπιδημήσει
<span class="lb" data-page="17b.581" data-line="5" id="l17b.581.5"></span><span class="milestone ed1page" data-n="5.255" data-unit="ed1page" id="ed1page.5.255"></span>νοσήματα; ὅτι προϋπῆρχεν ὁ χειμὼν ἱκανῶς ψυχρός τε
<span class="lb" data-page="17b.581" data-line="6" id="l17b.581.6"></span>καὶ ξηρός. εἰρήκει δ’ αὐτὸς, οὐχ ἁπλῶς χρὴ σκοπεῖσθαι
<span class="lb" data-page="17b.581" data-line="7" id="l17b.581.7"></span>τὰς ἐνεστώσας καταστάσεις, ἀλλὰ καὶ τὸ ἐξ οἵων εἰς οἷά
<span class="lb" data-page="17b.581" data-line="8" id="l17b.581.8"></span>εἰσιν αἱ μεταβολαὶ προσεπισκοπεῖσθαι. προεξηρασμένον
<span class="lb" data-page="17b.581" data-line="9" id="l17b.581.9"></span>οὖν τὸ σῶμα κατὰ τὸν χειμῶνα γινόμενον αὐχμηρὸν καὶ
<span class="lb" data-page="17b.581" data-line="10" id="l17b.581.10"></span>βόρειον, οὐ μόνον οὐδὲν πείσεται τοῖς ὄμβροις τοῖς ἠρινοῖς,
<span class="lb" data-page="17b.581" data-line="11" id="l17b.581.11"></span>ἀλλά τι καὶ προσωφεληθήσεται μέχρι τινὸς εἰς κατὰ φύσιν
<span class="lb" data-page="17b.581" data-line="12" id="l17b.581.12"></span>ἐπανερχόμενον συμμετρίαν· εἰ δ’ ὅλον τὸ ἔαρ ὑγρὸν γενηθῇ,
<span class="lb" data-page="17b.581" data-line="13" id="l17b.581.13"></span>πρὸς τὴν ἐναντίαν ἀχθήσεται τὸ σῶμα κατάστασιν τῆς
<span class="lb" data-page="17b.581" data-line="14" id="l17b.581.14"></span>ἔμπροσθεν ὑπαρχούσης αὐτῷ τῆς ξηρᾶς, ὑπερβαῖνον τὴν ἐν
<span class="lb" data-page="17b.581" data-line="15" id="l17b.581.15"></span>τῷ μέσῳ συμμετρίαν, ὥσθ’ ἕτοιμον αὐτὸ πρὸς βλάβην διαδέξεται
<span class="lb" data-page="17b.581" data-line="16" id="l17b.581.16"></span>τὸ θέρος, ἔτι τῆς γῆς ὑγρᾶς οὔσης, καὶ διὰ τοῦτο
<span class="lb" data-page="17b.581" data-line="17" id="l17b.581.17"></span>πνῖγος ἐργαζομένης, ἄτε μήτε τῶν ἐτησίων ἤδη πνεῖν
<span class="lb" data-page="17b.581" data-line="18" id="l17b.581.18"></span>δυναμένων. ὕστερον γὰρ ἐκεῖνοι καὶ μετὰ κύνα πεφύκασιν<span class="milestone ed2page" data-n="9.101" data-unit="ed2page" id="ed2page.9.101"></span>
              <span class="pb" data-page="17b.582" id="p17b.582"></span>
<span class="lb" data-page="17b.582" data-line="1" id="l17b.582.1"></span>ἄρχεσθαι, ὥστε ὁ μεταξὺ χρόνος ἅπας ἕξει
<span class="lb" data-page="17b.582" data-line="2" id="l17b.582.2"></span>τούς τε πυρετοὺς ὀξεῖς διά τε τὴν ὑγρότητα καὶ θερμότητα
<span class="lb" data-page="17b.582" data-line="3" id="l17b.582.3"></span>σηπομένων τῶν ἐν τῷ σώματι χυμῶν καὶ τὰς ὀφθαλμίας
<span class="lb" data-page="17b.582" data-line="4" id="l17b.582.4"></span>καὶ τὰς δυσεντερίας, κατά γε τὴν ἐπιτηδειότητα τῶν
<span class="lb" data-page="17b.582" data-line="5" id="l17b.582.5"></span>δυναμένων βλάπτεσθαι μορίων. ἄλλα γὰρ ἄλλων μᾶλλον
<span class="lb" data-page="17b.582" data-line="6" id="l17b.582.6"></span>εὐπαθῆ τέ ἐστι καὶ δυσπαθῆ κατὰ τὰς κράσεις τῶν σωμάτων.
<span class="lb" data-page="17b.582" data-line="7" id="l17b.582.7"></span>αἱ μὲν γὰρ ὀφθαλμίαι σχεδὸν ἅπαντας ἐνοχλοῦσι
<span class="lb" data-page="17b.582" data-line="8" id="l17b.582.8"></span>πληρουμένης τῆς κεφαλῆς, πλήν εἴ τινες ἰσχυροὶ πάνυ τοῖς
<span class="lb" data-page="17b.582" data-line="9" id="l17b.582.9"></span>ὀφθαλμοῖς εἶεν. δυσεντερίαι δ’, ὡς αὐτὸς εἴρηκε, τοῖς
<span class="lb" data-page="17b.582" data-line="10" id="l17b.582.10"></span>ὑγρὰς ἔχουσι τὰς φύσεις καὶ ταῖς γυναιξὶν, ὑγρότεραι γάρ
<span class="lb" data-page="17b.582" data-line="11" id="l17b.582.11"></span>εἰσιν αὗται τῶν ἀνδρῶν. εἴπερ οὖν ὅλην τὴν κατάστασιν
<span class="lb" data-page="17b.582" data-line="12" id="l17b.582.12"></span>ὡς σήπουσαν ἡμῶν τὰ σώματα μεμφόμεθα, πρόδηλον ὅτι
<span class="lb" data-page="17b.582" data-line="13" id="l17b.582.13"></span>μᾶλλον ἡ σηπεδὼν ἐν τοῖς ὑγροῖς ἔσται σώμασιν. αὐτὸ γὰρ
<span class="lb" data-page="17b.582" data-line="14" id="l17b.582.14"></span>δὴ τοῦτ’ ἔστι τὸ σηπόμενον ἐν τοῖς σώμασιν ὑγρὸν, ὡς ὕλη
<span class="lb" data-page="17b.582" data-line="15" id="l17b.582.15"></span>τις ὑπὸ δυνάμεως τῆς θερμότητος. ἡ δ’ ὑγρότης ἡ τοῦ
<span class="lb" data-page="17b.582" data-line="16" id="l17b.582.16"></span>περιέχοντος ὅτι κωλύει ξηραίνεσθαι τὴν ἐν τῷ σώματι
<span class="lb" data-page="17b.582" data-line="17" id="l17b.582.17"></span>περιουσίαν τῶν ὑγρῶν, κατὰ τοῦτο συντελεῖ τῇ σηπούσῃ
<span class="lb" data-page="17b.582" data-line="18" id="l17b.582.18"></span>δυνάμει. θαυμαστὸν οὖν οὐδὲν ἐν ταῖς τοιαύταις καταστάσεσι
<span class="pb" data-page="17b.583" id="p17b.583"></span>
<span class="lb" data-page="17b.583" data-line="1" id="l17b.583.1"></span>μᾶλλον βλάπτεσθαι τὰς ὑγροτέρας φύσεις. διὰ τοῦτο
<span class="lb" data-page="17b.583" data-line="2" id="l17b.583.2"></span>καὶ τοὺς πυρετοὺς ἔφη τοῖς φλεγματώδεσι μᾶλλον γίνεσθαι·
<span class="lb" data-page="17b.583" data-line="3" id="l17b.583.3"></span>καὶ γὰρ καὶ τούτους ὑγροτέρους ἀναγκαῖον εἶναι. μενούσης
<span class="lb" data-page="17b.583" data-line="4" id="l17b.583.4"></span>μὲν οὖν ἐν τῷ σώματι τῆς σηπεδόνος οἱ πυρετοὶ γίνονται,
<span class="lb" data-page="17b.583" data-line="5" id="l17b.583.5"></span>κενουμένης δὲ διὰ τῆς γαστρὸς αἱ δυσεντερίαι, καὶ ταῦτ’
<span class="lb" data-page="17b.583" data-line="6" id="l17b.583.6"></span>ἔσται σοι δι’ ὅλου τοῦ θέρους, ἐὰν μὴ μεταβολή τις περὶ
<span class="lb" data-page="17b.583" data-line="7" id="l17b.583.7"></span>κυνὸς ἐπιτολὴν γένηται, περὶ ἧς αὐτὸς ἐν τῷ περὶ ὑδάτων
<span class="lb" data-page="17b.583" data-line="8" id="l17b.583.8"></span>καὶ τόπων καὶ ἀέρων ἐφεξῆς τῇ γεγραμμένῃ μικρὸν ἔμπροσθεν
<span class="lb" data-page="17b.583" data-line="9" id="l17b.583.9"></span>ῥήσει διῆλθεν, ἦς ἐστι τελευτή. τὰς δὲ δυσεντερίας
<span class="lb" data-page="17b.583" data-line="10" id="l17b.583.10"></span>εἰκὸς γίνεσθαι ταῖς γυναιξὶ καὶ τοῖς ἀνδράσι τοῖς ὑγροτέροις.
<span class="lb" data-page="17b.583" data-line="11" id="l17b.583.11"></span>τούτοις γὰρ συνάπτων ἐφεξῆς γράφει, καὶ ἢν μὲν ἐπιγένηται
<span class="lb" data-page="17b.583" data-line="12" id="l17b.583.12"></span>περὶ κυνὸς ἐπιτολὴν ὕδωρ καὶ χειμὼν, ἐτησίαι πνεύουσιν,
<span class="lb" data-page="17b.583" data-line="13" id="l17b.583.13"></span>ἐλπὶς παύσεσθαι καὶ τὸ μετόπωρον ὑγιεινὸν γενέσθαι·
<span class="lb" data-page="17b.583" data-line="14" id="l17b.583.14"></span>εἰ δὲ μὴ, κίνδυνος θανάτου γενέσθαι τοῖς παιδίοις καὶ ταῖς
<span class="lb" data-page="17b.583" data-line="15" id="l17b.583.15"></span>γυναιξὶν, ἥκιστα δὲ τοῖσι πρεσβυτέροισι, τοὺς δὲ παραγενομένους
<span class="lb" data-page="17b.583" data-line="16" id="l17b.583.16"></span>εἰς τεταρταῖον ἀποτελευτᾷν καὶ αὐτὸν τεταρταῖον
<span class="lb" data-page="17b.583" data-line="17" id="l17b.583.17"></span>εἰς ὕδρωπα. ἀλλὰ περὶ μὲν τούτων ὧν προσέθηκεν ἐν τῷ
<span class="lb" data-page="17b.583" data-line="18" id="l17b.583.18"></span>περὶ ἀέρων καὶ τόπων καὶ ὑδάτων, ὅταν τὰ εἰς ἐκεῖνο τὸ
<span class="pb" data-page="17b.584" id="p17b.584"></span>
<span class="lb" data-page="17b.584" data-line="1" id="l17b.584.1"></span>βιβλίον ἐξηγησώμεθα, διασκεψόμεθα, περὶ δὲ τῶν κατὰ
<span class="lb" data-page="17b.584" data-line="2" id="l17b.584.2"></span>τὸν προγεγραμμένον ἀφορισμὸν αὐτάρκως εἴρηται, πλὴν
<span class="lb" data-page="17b.584" data-line="3" id="l17b.584.3"></span>μιᾶς λέξεως τῆς ἐξ ἀνάγκης, ἣν οὐ μόνον ἐν τοῖς ἀφορισμοῖς
<span class="lb" data-page="17b.584" data-line="4" id="l17b.584.4"></span>προσέθηκεν, ἀλλὰ κἀν τῷ περὶ ὑδάτων καὶ τόπων
<span class="lb" data-page="17b.584" data-line="5" id="l17b.584.5"></span>καὶ ἀέρων ἐνδεικνύμενος ὅτι τῇ φύσει τοῦ πράγματος πεπιστευκὼς,
<span class="lb" data-page="17b.584" data-line="6" id="l17b.584.6"></span>οὐ τηρήσει τινὶ γράφεν ταῦτα. ποσάκις οὖν εἰκός
<span class="lb" data-page="17b.584" data-line="7" id="l17b.584.7"></span>ἐστιν ἑωρακέναι τοιαύτην αὐτὸν κατάστασιν ἢ ἐν πόσοις
<span class="lb" data-page="17b.584" data-line="8" id="l17b.584.8"></span>χωρίοις, ἆρά γε δὶς ἢ τρὶς ἔσται ἢ τετράκις, ἀλλ’ οὐδ’
<span class="lb" data-page="17b.584" data-line="9" id="l17b.584.9"></span>εἰ πλεονάκις εἴπῃς, δυνατόν ἐστιν ἤδη εἰπεῖν ὅτι διὰ παντὸς
<span class="lb" data-page="17b.584" data-line="10" id="l17b.584.10"></span>οὕτως ἔσται, καθάπερ οὐδ’ εἰ κεκαθαρμένους ὑπὸ
<span class="lb" data-page="17b.584" data-line="11" id="l17b.584.11"></span>φαρμάκου τινὸς ἴδῃς ἀνθρώπους στ΄ ἢ ζ΄ δυνήσῃ διατεταγμένως
<span class="lb" data-page="17b.584" data-line="12" id="l17b.584.12"></span>εἰπεῖν, ὅτι πάντες οἱ μετὰ ταῦτα ἐξ ἀνάγκης καθαρθήσονται.
<span class="lb" data-page="17b.584" data-line="13" id="l17b.584.13"></span>δῆλον οὖν ἐστιν ὅτι τῇ φύσει τοῦ πράγματος
<span class="lb" data-page="17b.584" data-line="14" id="l17b.584.14"></span>ὁ Ἱπποκράτης ἑπόμενος οὐ τηρήσει τινὶ προσέγραψεν
<span class="lb" data-page="17b.584" data-line="15" id="l17b.584.15"></span>εἰπὼν, ἀνάγκη τοῦ θέρους πυρετοὺς ὀξεῖς καὶ ὀφθαλμίας
<span class="lb" data-page="17b.584" data-line="16" id="l17b.584.16"></span>καὶ δυσεντερίας γίνεσθαι.
</p>
<span class="lb rule" data-page="17b.584" data-line="17" id="l17b.584.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.12">
<span class="pb page1" data-page="17b.585" id="p17b.585"></span>
<span class="milestone ed1page page1" data-n="5.255" data-unit="ed1page" id="ed1page.5.255"></span>
<span class="milestone ed2page page1" data-n="9.101" data-unit="ed2page" id="ed2page.9.101"></span>
<span class="lb head" data-page="17b.585" data-line="1" id="l17b.585.1"></span>
            <blockquote class="quote lemma">
<span class="lb" data-page="17b.585" data-line="2" id="l17b.585.2"></span><span class="milestone ed2page" data-n="9.102" data-unit="ed2page" id="ed2page.9.102"></span>Ἢν δὲ νότιος ὁ χειμὼν καὶ ἔπομβρος καὶ εὔδιος
<span class="lb" data-page="17b.585" data-line="3" id="l17b.585.3"></span>γένηται, τὸ δὲ ἔαρ αὐχμηρὸν καὶ βόρειον, αἱ μὲν γυναῖκες
<span class="lb" data-page="17b.585" data-line="4" id="l17b.585.4"></span>ᾖσιν οἱ τόκοι πρὸς τὸ ἦρ ἐκ πάσης προφάσιος ἐκτιτρώσκουσιν.
<span class="lb" data-page="17b.585" data-line="5" id="l17b.585.5"></span>αἳ δ’ ἂν τέκωσιν, ἀκρατέα καὶ νοσώδεα
<span class="lb" data-page="17b.585" data-line="6" id="l17b.585.6"></span>τὰ παιδία τίκτουσιν, ὥστε ἢ παραυτίκα ἀπόλλυσθαι ἢ
<span class="lb" data-page="17b.585" data-line="7" id="l17b.585.7"></span>λεπτὰ καὶ νοσώδεα ζῇν ἐόντα. τοῖσι δὲ ἄλλοισι δυσεντερίαι
<span class="lb" data-page="17b.585" data-line="8" id="l17b.585.8"></span>καὶ ὀφθαλμίαι ξηραὶ γίνονται, τοῖσι δὲ πρεσβυτέροισι
<span class="lb" data-page="17b.585" data-line="9" id="l17b.585.9"></span>κατάῤῥοι συντόμως ἀπολλύντες.
</blockquote>
<span class="lb rule" data-page="17b.585" data-line="10" id="l17b.585.10"></span>
            <p>
<span class="lb" data-page="17b.585" data-line="11" id="l17b.585.11"></span>Ἔμπαλιν ἡ κρᾶσις ἔχει ταῖς κατὰ τὸν πρότερον ἀφορισμὸν
<span class="lb" data-page="17b.585" data-line="12" id="l17b.585.12"></span>εἰρημέναις ὥραις δύο πρὸς τὰς νῦν λεγομένας. οἶος
<span class="lb" data-page="17b.585" data-line="13" id="l17b.585.13"></span>μὲν γὰρ πρότερος ὁ χειμὼν ἐν ἐκείνῳ, τοιοῦτον νῦν ἐστι
<span class="lb" data-page="17b.585" data-line="14" id="l17b.585.14"></span>τὸ ἔαρ, ὁποῖον δὲ τὸ ἔαρ ἐν ἐκείνῳ, τοιοῦτον νῦν ἐστιν ὁ
<span class="lb" data-page="17b.585" data-line="15" id="l17b.585.15"></span>χειμών. ὅτι μὲν οὖν ἐπ’ ἐκείνων οὐκ ἦν ἀναγκαῖον ἐν τῷ
<span class="lb" data-page="17b.585" data-line="16" id="l17b.585.16"></span>ἦρι νόσους ἐπιδημῆσαι σφοδρὰς αὐτάρκως ἐδείχθη. νυνὶ δὲ
<span class="lb" data-page="17b.585" data-line="17" id="l17b.585.17"></span>ὅτι τοῦ χειμῶνος μὲν ὑγροῦ καὶ θερμοῦ γινομένου, τοῦ δ’
<span class="lb" data-page="17b.585" data-line="18" id="l17b.585.18"></span>ἦρος ξηροῦ καὶ ψυχροῦ, νοσεῖν ἀναγκαῖόν ἐστι τοὺς ἀνθρώπους
<span class="pb" data-page="17b.586" id="p17b.586"></span>
<span class="lb" data-page="17b.586" data-line="1" id="l17b.586.1"></span>ἐν αὐτῷ τῷ ἦρι δεικτέον ἐστί. αἱ μὲν οὖν γυναῖκες
<span class="lb" data-page="17b.586" data-line="2" id="l17b.586.2"></span>αἷς ἂν ὁ τόκος ᾖ πρὸς τὸ ἔαρ, ἐπὶ ταῖς τυχούσαις
<span class="lb" data-page="17b.586" data-line="3" id="l17b.586.3"></span>προφάσεσιν ἐκτιτρώκουσιν. ὑγρὰ γὰρ τὰ σώματα καὶ μαλακὰ,
<span class="lb" data-page="17b.586" data-line="4" id="l17b.586.4"></span>ἀραιὰ γεγονότα κατὰ τὸν εὔδιον χειμῶνα, ῥᾳδίως
<span class="lb" data-page="17b.586" data-line="5" id="l17b.586.5"></span>εἰς τὸ βάθος αὐτῶν διαδίδωσι τὴν ἐκ τοῦ περιέχοντος ψύξιν,
<span class="lb" data-page="17b.586" data-line="6" id="l17b.586.6"></span>ὥσθ’ ὅσα τῶν παίδων ἤδη πολυχρόνιον ἔθος ἔσχεν ἀέρος
<span class="lb" data-page="17b.586" data-line="7" id="l17b.586.7"></span>ἀλέας, ταῦτα πληττόμενα σφοδρῶς ὑπὸ τοῦ κρύους εἰκότως
<span class="lb" data-page="17b.586" data-line="8" id="l17b.586.8"></span>ἁλίσκεται τὰ μὲν ἤδη νεκρὰ, τὰ δ’ ἀποθνήσκοντα
<span class="lb" data-page="17b.586" data-line="9" id="l17b.586.9"></span>κατ’ αὐτὸν τὸν τόκον. ἃ δ’ ἂν αὐτῶν ζῶντα τεχθῇ, τὴν
<span class="lb" data-page="17b.586" data-line="10" id="l17b.586.10"></span>εἰς τοὐναντίον ἐξαιφνίδιον οὐ φέροντα μεταβολὴν, ἤτοι διὰ
<span class="lb" data-page="17b.586" data-line="11" id="l17b.586.11"></span>τάχους ἀποθνήσκει ἢ λεπτὰ καὶ νοσώδεα γινόμενα μόλις
<span class="lb" data-page="17b.586" data-line="12" id="l17b.586.12"></span>διαζῇ. τῶν δ’ ἄλλων τοῖς μέν φλεγματώδεσι καὶ ταῖς γυναιξὶ
<span class="lb" data-page="17b.586" data-line="13" id="l17b.586.13"></span>δυσεντερίας φησὶ γίνεσθαι, φλέγματος ἀπὸ τῆς κεφαλῆς
<span class="lb" data-page="17b.586" data-line="14" id="l17b.586.14"></span>εἰς τὴν γαστέρα καταῤῥέοντος. εἰκὸς γὰρ δήπου τοῦτο
<span class="lb" data-page="17b.586" data-line="15" id="l17b.586.15"></span>πολὺ γεννᾶσθαι κατὰ τὴν εἰρημένην κατάστασιν· ἐν μὲν
<span class="lb" data-page="17b.586" data-line="16" id="l17b.586.16"></span>τῷ χειμῶνι πληρωθείσης τῆς κεφαλῆς, ψυχθείσης δὲ ἀθρόως
<span class="lb" data-page="17b.586" data-line="17" id="l17b.586.17"></span>ἐν ἀρχῇ τοῦ ἦρος, ἐπειδὴ φλεγματικὰ περιττώματα πέφυκε
<span class="lb" data-page="17b.586" data-line="18" id="l17b.586.18"></span>γεννᾷν ὁ ἐγκέφαλος, ὅταν ψυχθεὶς ἀδυνατεῖ κρατεῖν τῆς
<span class="pb" data-page="17b.587" id="p17b.587"></span>
<span class="lb" data-page="17b.587" data-line="1" id="l17b.587.1"></span>τροφῆς. ὑπάρχει δὲ καὶ τοῦτο τῇ τοῦ φλέγματος γενέσει,
<span class="lb" data-page="17b.587" data-line="2" id="l17b.587.2"></span>τὸ μὲν γὰρ ὑπὸ ψύξεως ἰσχυρᾶς γιγνόμενον ὀξὺ γίγνεται.
<span class="lb" data-page="17b.587" data-line="3" id="l17b.587.3"></span>τὸ δ’ ὑπὸ θερμασίας πληρούσης τὴν κεφαλὴν <span class="milestone ed2page" data-n="9.103" data-unit="ed2page" id="ed2page.9.103"></span>ἁλυκὸν,
<span class="lb" data-page="17b.587" data-line="4" id="l17b.587.4"></span>ὥσπερ γε καὶ τὸ διὰ βραχεῖαν ψύξιν ἤ τι βραχὺ
<span class="lb" data-page="17b.587" data-line="5" id="l17b.587.5"></span>γλυκύτητος ἔχει ἢ μηδεμίαν ἐναργῆ ποιότητα. τὸ τοίνυν
<span class="lb" data-page="17b.587" data-line="6" id="l17b.587.6"></span>ἐπὶ τῇ προκειμένῃ καταστάσει γενόμενον φλέγμα διὰ τὴν
<span class="lb" data-page="17b.587" data-line="7" id="l17b.587.7"></span>ἐν τῷ χειμῶνι θερμασίαν ἁλυκὸν ἔσται καὶ κατὰ τοῦτο μάλιστα
<span class="lb" data-page="17b.587" data-line="8" id="l17b.587.8"></span>γεννήσει δυσεντερίας, ὅταν ἐν <span class="milestone ed1page" data-n="5.256" data-unit="ed1page" id="ed1page.5.256"></span>χρόνῳ πλείονι
<span class="lb" data-page="17b.587" data-line="9" id="l17b.587.9"></span>δάκνον καὶ ξύον κακώσῃ τὸ ἔντερον. ἅτε γὰρ διὰ τὴν γλισχρότητα
<span class="lb" data-page="17b.587" data-line="10" id="l17b.587.10"></span>κατὰ τὴν διέξοδον ἐν τοῖς ἐντέροις ἰσχόμενόν τε
<span class="lb" data-page="17b.587" data-line="11" id="l17b.587.11"></span>καὶ βραδῦνον, ἀεί τε ῥῖπτον αὐτὸ διὰ τὴν ποιότητα τὴν
<span class="lb" data-page="17b.587" data-line="12" id="l17b.587.12"></span>δυσεντερίαν ἐργάζεται. τοῖς μέντοι φύσει θερμοῖς καὶ χολώδεσιν
<span class="lb" data-page="17b.587" data-line="13" id="l17b.587.13"></span>αὐτός φησιν ὀφθαλμίας γίνεσθαι ξηράς. οὕτω δ’
<span class="lb" data-page="17b.587" data-line="14" id="l17b.587.14"></span>ὀνομάζει τὰς ἄνευ ῥεύματος. εἰκὸς δὲ δήπου ταῖς θερμαῖς
<span class="lb" data-page="17b.587" data-line="15" id="l17b.587.15"></span>καὶ ξηραῖς φύσεσιν ἐν ξηρᾷ καὶ ψυχρᾷ καταστάσει διαδεξαμένῃ
<span class="lb" data-page="17b.587" data-line="16" id="l17b.587.16"></span>θερμὴν καὶ ὑγρὰν τοιαύτας γίνεσθαι τὰς ὀφθαλμίας.
<span class="lb" data-page="17b.587" data-line="17" id="l17b.587.17"></span>ἡ μὲν γὰρ κεφαλὴ πεπλήρωται πρόσθεν τῇ θερμῇ καὶ ὑγρᾷ
<span class="lb" data-page="17b.587" data-line="18" id="l17b.587.18"></span>καταστάσει, τὸ δὲ κρύος ἐπιγινόμενον, ὥσπερ χείρ τις ἔξωθεν
<span class="pb" data-page="17b.588" id="p17b.588"></span>
<span class="lb" data-page="17b.588" data-line="1" id="l17b.588.1"></span>λαβοῦσα καὶ θλίψασα, καθάπερ τινὰ σπόγγον τὸν ἐγκέφαλον
<span class="lb" data-page="17b.588" data-line="2" id="l17b.588.2"></span>ἐκθλίβει τὴν κατ’ αὐτὸν ὑγρότητα. φερομένη δ’ αὕτη
<span class="lb" data-page="17b.588" data-line="3" id="l17b.588.3"></span>ἄλλοτε πρὸς ἄλλον τόπον τῶν εὐπαθῶν πλείονα γεννᾷ
<span class="lb" data-page="17b.588" data-line="4" id="l17b.588.4"></span>τὰ νοσήματα. καὶ κατὰ τοῦτο καὶ ὀφθαλμίαι συμβήσονται
<span class="lb" data-page="17b.588" data-line="5" id="l17b.588.5"></span>τοῖς ἀσθενέσι φύσει τοὺς ὀφθαλμούς. ἀποῤῥήσεται δὲ
<span class="lb" data-page="17b.588" data-line="6" id="l17b.588.6"></span>οὐδὲν αὐτῶν ἐκτὸς διὰ τὴν ὑγρότητα τοῦ περιέχοντος πυκνοῦντος
<span class="lb" data-page="17b.588" data-line="7" id="l17b.588.7"></span>τὴν ἐπιφάνειαν. ὅτι δ’ αὐτὸς ὁ Ἱπποκράτης εἰς
<span class="lb" data-page="17b.588" data-line="8" id="l17b.588.8"></span>τάσδε τὰς αἰτίας ἕκαστον τῶν εἰρημένων ἀναφέρει, δῆλον
<span class="lb" data-page="17b.588" data-line="9" id="l17b.588.9"></span>ἐξ ὧν ἔγραψεν ἐν τῷ περὶ ὑδάτων καὶ τόπων καὶ ἀέρων
<span class="lb" data-page="17b.588" data-line="10" id="l17b.588.10"></span>κατὰ τήνδε τὴν ῥῆσιν. τοῖσι μὲν οὖν φλεγματικοῖσι τὰς
<span class="lb" data-page="17b.588" data-line="11" id="l17b.588.11"></span>δυσεντερίας εἰκὸς γίνεσθαι καὶ τῇσι γυναιξὶ, φλέγματος ἐπικαταῤῥέοντος
<span class="lb" data-page="17b.588" data-line="12" id="l17b.588.12"></span>ἀπὸ τοῦ ἐγκεφάλου διὰ τὴν ὑγρότητα τῆς φύσεως,
<span class="lb" data-page="17b.588" data-line="13" id="l17b.588.13"></span>τοῖσι δὲ χολώδεσιν ὀφθαλμίας ξηρὰς διὰ τὴν θερμότητα
<span class="lb" data-page="17b.588" data-line="14" id="l17b.588.14"></span>καὶ ξηρότητα τῆς σαρκός. τὸ δ’ ἐπὶ τῇ τελευτῇ τοῦ
<span class="lb" data-page="17b.588" data-line="15" id="l17b.588.15"></span>ἀφορισμοῦ γεγραμμένον· τοῖσι δὲ πρεσβυτέροισι κατάῤῥοι
<span class="lb" data-page="17b.588" data-line="16" id="l17b.588.16"></span>συντόμως ἀπολλύντες, κατὰ τήνδε τὴν λέξιν αὐτὸς ἔγραψεν
<span class="lb" data-page="17b.588" data-line="17" id="l17b.588.17"></span>ἐν τῷ περὶ ὑδάτων καὶ τόπων καὶ ἀέρων· τοῖσι δ’ ἄγαν
<span class="lb" data-page="17b.588" data-line="18" id="l17b.588.18"></span>πρεσβυτέροισι κατάῤῥους διὰ τὴν ἀραιότητα καὶ τὴν ἔκτηξιν
<span class="pb" data-page="17b.589" id="p17b.589"></span>
<span class="lb" data-page="17b.589" data-line="1" id="l17b.589.1"></span>τῶν φλεβῶν, ὥστε ἐξαπίνης ἀπόλλυσθαι, τοὺς δὲ παραπλῆγας
<span class="lb" data-page="17b.589" data-line="2" id="l17b.589.2"></span>γίνεσθαι τὰ δεξιὰ ἢ τὰ ἀριστερά. διὰ τούτων ἔοικεν
<span class="lb" data-page="17b.589" data-line="3" id="l17b.589.3"></span>ὁ Ἱπποκράτης οὐ τοὺς πάνυ συνήθεις λεγομένους κατάῤῥους
<span class="lb" data-page="17b.589" data-line="4" id="l17b.589.4"></span>δηλοῦν, τοὺς ἐκ τῆς κεφαλῆς εἰς τὸν πνεύμονα διὰ
<span class="lb" data-page="17b.589" data-line="5" id="l17b.589.5"></span>τῆς τραχείας ἀρτηρίας γιγνομένους, ἀλλὰ πάντα καταφερόμενα
<span class="lb" data-page="17b.589" data-line="6" id="l17b.589.6"></span>ῥεύματα διὰ τῶν φλεβῶν ἀπὸ τῆς κεφαλῆς εἰς τὰ κάτω
<span class="lb" data-page="17b.589" data-line="7" id="l17b.589.7"></span>μόρια. διὸ καὶ τὸ συντόμως ἀπολλύντες καλῶς δοκεῖ
<span class="lb" data-page="17b.589" data-line="8" id="l17b.589.8"></span>προσκεῖσθαι, διότι ταχεῖαν τὴν κρίσιν οὗτοι ποιοῦνται τῶν
<span class="lb" data-page="17b.589" data-line="9" id="l17b.589.9"></span>ἄλλων χρονιζόντων. ἔνιοι δὲ τῶν ἐξηγητῶν κατάῤῥους ἀκούσαντες
<span class="lb" data-page="17b.589" data-line="10" id="l17b.589.10"></span>τοὺς ἀπὸ τῆς κεφαλῆς εἰς τὸν πνεύμονα γιγνομένους
<span class="lb" data-page="17b.589" data-line="11" id="l17b.589.11"></span>διὰ φάρυγγος καὶ ἀρτηρίας, μετὰ τῆς ἀποφάσεως τῆς
<span class="lb" data-page="17b.589" data-line="12" id="l17b.589.12"></span>οὐ γράφουσι τὴν λέξιν. κατάῤῥους γίγνεσθαι τοῖς πρεσβυτέροισι,
<span class="lb" data-page="17b.589" data-line="13" id="l17b.589.13"></span>οὐ συντόμως ἀπολλύντας, εἰκότως φάσκοντες. οὐ
<span class="lb" data-page="17b.589" data-line="14" id="l17b.589.14"></span>γὰρ πέττεται τὰ ψυχρὰ τῶν ῥευμάτων αὐτοῖς διὰ τὴν ἡλικίαν.
<span class="lb" data-page="17b.589" data-line="15" id="l17b.589.15"></span>ἔν τισι δὲ τῶν ἀντιγράφων γέγραπται συντόμως ἀπολλύντες,
<span class="lb" data-page="17b.589" data-line="16" id="l17b.589.16"></span>ἐπειδὴ κἀν τῷ περὶ ὑδάτων καὶ τόπων καὶ ἀέρων
<span class="lb" data-page="17b.589" data-line="17" id="l17b.589.17"></span>αὐτὸς εἶπεν, ὥστε ἐξαπίνης ἀπόλλυσθαι.
</p>
<span class="lb rule" data-page="17b.589" data-line="18" id="l17b.589.18"></span>
          </article>

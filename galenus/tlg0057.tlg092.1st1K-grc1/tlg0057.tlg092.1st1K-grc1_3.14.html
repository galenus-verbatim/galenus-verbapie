<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.14">
<span class="pb page1" data-page="17b.594" id="p17b.594"></span>
<span class="milestone ed1page page1" data-n="5.257" data-unit="ed1page" id="ed1page.5.257"></span>
<span class="milestone ed2page page1" data-n="9.105" data-unit="ed2page" id="ed2page.9.105"></span>
<span class="lb head" data-page="17b.594" data-line="7" id="l17b.594.7"></span>
            <blockquote class="quote lemma">
<span class="lb" data-page="17b.594" data-line="8" id="l17b.594.8"></span><span class="milestone ed2page" data-n="9.106" data-unit="ed2page" id="ed2page.9.106"></span>Ἢν δὲ βόρειον ᾖ καὶ ἄνυδρον, τοῖσι μὲν ὑγροῖσιν
<span class="lb" data-page="17b.594" data-line="9" id="l17b.594.9"></span>ἐοῦσι τὰς φύσιας καὶ τῇσι γυναιξὶ ξύμφορον, τοῖσι δὲ
<span class="lb" data-page="17b.594" data-line="10" id="l17b.594.10"></span>λοιποῖσιν ὀφθαλμίαι ἔσονται ξηραὶ καὶ πυρετοὶ ὀξέες καὶ
<span class="lb" data-page="17b.594" data-line="11" id="l17b.594.11"></span>κόρυζαι χρόνιαι, ἐνίοισι δὲ καὶ μελαγχολίαι.
</blockquote>
<span class="lb rule" data-page="17b.594" data-line="12" id="l17b.594.12"></span>
            <p>
<span class="lb" data-page="17b.594" data-line="13" id="l17b.594.13"></span>Οὗτος ὁ λόγος ὁ νῦν εἰρημένος εὔδηλον ὡς οὐκ ἔστι τέλειος
<span class="lb" data-page="17b.594" data-line="14" id="l17b.594.14"></span>ἀφορισμὸς, ἀλλ’ ἑνὸς ἀφορισμοῦ μέρος δεύτερον, οὗ
<span class="lb" data-page="17b.594" data-line="15" id="l17b.594.15"></span>τὸ πρότερον μέρος ἄρτι πεπαύμεθα διεξερχόμενοι. μενούσης
<span class="lb" data-page="17b.594" data-line="16" id="l17b.594.16"></span>γὰρ κοινῆς τῆς κατὰ τὸ θέρος ὑποθέσεως ἀμφοτέροις
<span class="pb" data-page="17b.595" id="p17b.595"></span>
<span class="lb" data-page="17b.595" data-line="1" id="l17b.595.1"></span>τοῖς λόγοις, ὁ μὲν πρότερος ἔπομβρον καὶ νότιον ἐπ’ αὐτῇ
<span class="lb" data-page="17b.595" data-line="2" id="l17b.595.2"></span>προϋποτίθεται τὸ φθινόπωρον, ὁ δὲ δεύτερος ὁ νῦν ἐνεστὼς
<span class="lb" data-page="17b.595" data-line="3" id="l17b.595.3"></span>ἄνυδρον καὶ βόρειον. ὅτι δ’ οὐδὲν διαφέρει ξηρὸν ἢ
<span class="lb" data-page="17b.595" data-line="4" id="l17b.595.4"></span>αὐχμηρὸν ἢ ἄνυδρον εἰπεῖν πρόδηλον παντί. γενομένων οὖν
<span class="lb" data-page="17b.595" data-line="5" id="l17b.595.5"></span>ἀμφοτέρων τῶν ὡρῶν αὐχμηρῶν τε καὶ ξηρῶν, αἱ μὲν ὑγραὶ φύσεις
<span class="lb" data-page="17b.595" data-line="6" id="l17b.595.6"></span>οὐ μόνον οὐδὲν βλαβήσονται πρὸς τῆς τοιαύτης καταστάσεως,
<span class="lb" data-page="17b.595" data-line="7" id="l17b.595.7"></span>ἀλλὰ καὶ ὠφέλειά τις ἐν αὐταῖς γενήσεται. τὴν
<span class="lb" data-page="17b.595" data-line="8" id="l17b.595.8"></span>δ’ αἰτίαν αὐτὸς εἶπεν ἐν τῷ περὶ ὑδάτων καὶ τόπων καὶ
<span class="lb" data-page="17b.595" data-line="9" id="l17b.595.9"></span>ἀέρων οὕτω γράψας· τοῖσι δὲ φλεγματίῃσι ταῦτα πάντα
<span class="lb" data-page="17b.595" data-line="10" id="l17b.595.10"></span>ἀρωγά ἐστιν. ἀναξηραίνονται γὰρ καὶ εἰς τὸν χειμῶνα
<span class="lb" data-page="17b.595" data-line="11" id="l17b.595.11"></span>ἀφικνέονται οὐ πλαδῶντες, ἀλλ’ ἀνεξηραμμένοι. τοῖσι δὲ
<span class="lb" data-page="17b.595" data-line="12" id="l17b.595.12"></span>λοιποῖσιν, ὅσοι μὴ τοιοῦτοι, ξηραὶ μὲν ὀφθαλμίαι, πυρετοὶ
<span class="lb" data-page="17b.595" data-line="13" id="l17b.595.13"></span>δὲ ὀξέες ἕπονται καὶ κόρυζαι, τισὶ δ’ αὐτῶν καὶ μελαγχολίαι.
<span class="lb" data-page="17b.595" data-line="14" id="l17b.595.14"></span>τὴν δ’ αἰτίαν τῆς τούτων γενέσεως αὐτὸς εἶπεν ἐν
<span class="lb" data-page="17b.595" data-line="15" id="l17b.595.15"></span>τῷ προγεγραμμένῳ βιβλίῳ διὰ τῆσδε τῆς λέξεως· τοῖσι δὲ
<span class="lb" data-page="17b.595" data-line="16" id="l17b.595.16"></span>χολώδεσι τοῦτο πολεμιώτατον γίνεται, λίαν γὰρ ἀναξηραίνονται
<span class="lb" data-page="17b.595" data-line="17" id="l17b.595.17"></span>καὶ ὀφθαλμίαι τούτοισι ἐπιγίνονται ξηραὶ καὶ πυρετοὶ
<span class="lb" data-page="17b.595" data-line="18" id="l17b.595.18"></span>ὀξέες καὶ πολυχρόνιοι, ἐνίοισι δὲ καὶ μελαγχολίαι· εἶτα
<span class="pb" data-page="17b.596" id="p17b.596"></span>
<span class="lb" data-page="17b.596" data-line="1" id="l17b.596.1"></span>ἐπιφέρων φησὶ, τῆς γὰρ χολῆς τὸ μὲν ὑγρότατον καὶ ὑδαρέστατον
<span class="lb" data-page="17b.596" data-line="2" id="l17b.596.2"></span>ἀποξηραίνεται καὶ ἀναλίσκεται, τὸ δὲ παχύτατον
<span class="lb" data-page="17b.596" data-line="3" id="l17b.596.3"></span>καὶ δριμύτατον λείπεται, καὶ τοῦ αἵματος κατὰ τὸν
<span class="lb" data-page="17b.596" data-line="4" id="l17b.596.4"></span>αὐτὸν λόγον, ἀφ’ ὦν ταῦτα τὰ νοσήματα αὐτοῖς γίνεται.
<span class="lb" data-page="17b.596" data-line="5" id="l17b.596.5"></span>ταῦτα μὲν οὖν ἡμῖν εἰς τὰς προκειμένας καταστάσεις αὐτάρκως
<span class="lb" data-page="17b.596" data-line="6" id="l17b.596.6"></span>εἰρήθη. διὰ τί δὲ μόνον τούτων τῶν καταστάσεων
<span class="lb" data-page="17b.596" data-line="7" id="l17b.596.7"></span>ἐμνημόνευσεν ὁ Ἱπποκράτης, οὐσῶν γε ἄλλων πολλῶν, οὐκ
<span class="lb" data-page="17b.596" data-line="8" id="l17b.596.8"></span>ἔχω φάναι. δηλῶσαι δὲ μᾶλλον βούλομαι τὴν μέθοδον, ᾗ
<span class="lb" data-page="17b.596" data-line="9" id="l17b.596.9"></span>τις ἂν χρώμενος, συμπλέκοι πάσας τὰς καταστάσεις, οὖσαν
<span class="lb" data-page="17b.596" data-line="10" id="l17b.596.10"></span>τοιαύτην. ἄρξασθαι μὲν οὖν ἀναγκαῖόν ἐστιν ὡς ἀπὸ στοιχείων,
<span class="lb" data-page="17b.596" data-line="11" id="l17b.596.11"></span>τῶν ἁπλῶν δυσκρασιῶν τοῦ περιέχοντος ἡμᾶς ἡμᾶς ἀέρος.
<span class="lb" data-page="17b.596" data-line="12" id="l17b.596.12"></span>διελόμενον δὲ αὐτὰς εἴς τε τὰς πάνυ μικρὰς καὶ εἰς τὰς
<span class="lb" data-page="17b.596" data-line="13" id="l17b.596.13"></span>πάνυ σφοδρὰς καὶ εἰς τὰς <span class="milestone ed2page" data-n="9.107" data-unit="ed2page" id="ed2page.9.107"></span>καὶ μετὰ ταῦτα εἰπεῖν
<span class="lb" data-page="17b.596" data-line="14" id="l17b.596.14"></span>περὶ ἑκάστης τῶν εἰρημένων δυσκρασιῶν, ἐν ἑκάστῃ τῶν
<span class="lb" data-page="17b.596" data-line="15" id="l17b.596.15"></span>ὡρῶν γενομένης, τίνα γενήσει νοσήματα καθ’ ἑκάστην φύσιν,
<span class="lb" data-page="17b.596" data-line="16" id="l17b.596.16"></span>εἶθ’ ἑξῆς συμπλέκειν ἀλλήλαις δυοῖν ὡρῶν δυσκρασίαν,
<span class="lb" data-page="17b.596" data-line="17" id="l17b.596.17"></span>ὡς νῦν Ἱπποκράτης ἐπεχείρησε. διελθόντας δὲ καὶ ταύτας
<span class="lb" data-page="17b.596" data-line="18" id="l17b.596.18"></span>ἁπάσας ἐφεξῆς τὰς τῶν τριῶν ὡρῶν δυσκρασίας συμπλέξαι
<span class="pb" data-page="17b.597" id="p17b.597"></span>
<span class="lb" data-page="17b.597" data-line="1" id="l17b.597.1"></span>πάσας πάσαις, εἶθ’ ἐξῆς τὰς τῶν τεσσάρων, οὕτως
<span class="lb" data-page="17b.597" data-line="2" id="l17b.597.2"></span>γὰρ ἂν ἡ γυμνασία γένοιτο τελεία. ταυτὶ μὲν οὖν ἴσως
<span class="lb" data-page="17b.597" data-line="3" id="l17b.597.3"></span>ποτὲ καὶ ἡμεῖς, σχολῆς ἐὰν ἐπιλαβώμεθα πλείονος, ἰδίᾳ
<span class="lb" data-page="17b.597" data-line="4" id="l17b.597.4"></span>γράψομεν. ἐν τῷ παρόντι δ’ ἀρκείτω μόνον τοῦτο εἰρημένον
<span class="lb" data-page="17b.597" data-line="5" id="l17b.597.5"></span>ὡς ὀλίγας πάνυ συμπλοκὰς δυσκρασιῶν ἔγραψεν ὁ Ἱπποκράτης,
<span class="lb" data-page="17b.597" data-line="6" id="l17b.597.6"></span>ὡς παράδειγμα δοκεῖν εἶναι μᾶλλον αὐτὰς, ἤ τι
<span class="lb" data-page="17b.597" data-line="7" id="l17b.597.7"></span>μέρος ἀξιόλογον ὅλης τῆς περὶ ταῦτα διδασκαλίας. ἐροῦμεν
<span class="lb" data-page="17b.597" data-line="8" id="l17b.597.8"></span>δ’ ἐπὶ πλέον ὑπὲρ αὐτῶν, ἐπειδὰν ἐξηγησώμεθα τό τε περὶ
<span class="lb" data-page="17b.597" data-line="9" id="l17b.597.9"></span>τῶν ὑδάτων καὶ ἀέρων καὶ τόπων σύγγραμμα καὶ τὸ πρῶτον
<span class="lb" data-page="17b.597" data-line="10" id="l17b.597.10"></span>τῶν ἐπιδημιῶν ὃ δὲ ὑπεσχόμην ὀλίγον ἔμπροσθεν ἐρεῖν
<span class="lb" data-page="17b.597" data-line="11" id="l17b.597.11"></span>ἤδη προγράψας ἐπ’ αὐτῷ καταπαύσω τὸν λόγον. ἀκούειν
<span class="lb" data-page="17b.597" data-line="12" id="l17b.597.12"></span>γὰρ ἡμᾶς χρὴ τῶν καταστάσεων ἁπασῶν ὦν ἔγραψεν ὁ
<span class="lb" data-page="17b.597" data-line="13" id="l17b.597.13"></span>Ἱπποκράτης ἐν τοῖς εὐκράτοις χωρίοις τῆς οἰκουμένης γινομένων,
<span class="lb" data-page="17b.597" data-line="14" id="l17b.597.14"></span>ἐξῃρημένων τοῦ λόγου τῆς μὲν Θρᾴκης ὅσα τῆς
<span class="lb" data-page="17b.597" data-line="15" id="l17b.597.15"></span>θαλάττης ἀποκεχώρηκεν, ὑγρὰ γὰρ ταῦτα καὶ ψυχρὰ περαιτέρω
<span class="lb" data-page="17b.597" data-line="16" id="l17b.597.16"></span>τοῦ μετρίου, καθάπερ τὰ κατ’ Αἴγυπτόν τε καὶ
<span class="lb" data-page="17b.597" data-line="17" id="l17b.597.17"></span>Λιβύην θερμὰ καὶ ξηρὰ, πλὴν κἀνταῦθα τῶν ἐπὶ τῇ θαλάττῃ
<span class="lb" data-page="17b.597" data-line="18" id="l17b.597.18"></span>κειμένων. ἐν γὰρ τοῖς ψυχροῖς χωρίοις ὁποῖα τὰ
<span class="pb" data-page="17b.598" id="p17b.598"></span>
<span class="lb" data-page="17b.598" data-line="1" id="l17b.598.1"></span>κατὰ τὴν Θρᾴκην ἐστὶ καὶ Πόντον, ἐπειδὴ ταπεινὰ τὰ πρὸς
<span class="lb" data-page="17b.598" data-line="2" id="l17b.598.2"></span>τῇ θαλάττῃ, διὰ τοῦτ’ ἔστι θερμότερα ταῖς κράσεσιν. ἐν
<span class="lb" data-page="17b.598" data-line="3" id="l17b.598.3"></span>δὲ τοῖς θερμοῖς ὁποῖα τὰ κατ’ Αἴγυπτόν τε καὶ Λιβύην,
<span class="lb" data-page="17b.598" data-line="4" id="l17b.598.4"></span>ἐπειδὴ τοῦ θέρους ἀναψύχεται τοῖς ἀρκτικοῖς ἀνέμοις, διὰ
<span class="lb" data-page="17b.598" data-line="5" id="l17b.598.5"></span>τοῦτ’ ἔστιν ἧττον θερμὰ τῶν ἀποκεχωρηκότων εἰς μεσόγειον.
<span class="lb" data-page="17b.598" data-line="6" id="l17b.598.6"></span>ἡ δ’ ἀκριβῶς εὔκρατός τε καὶ μέση ζώνη τῆς οἰκουμένης
<span class="lb" data-page="17b.598" data-line="7" id="l17b.598.7"></span>ἐστὶν ἡ διὰ Κνίδου καὶ Κῶ καὶ ὅσα χωρία μὴ πολὺ τούτων
<span class="lb" data-page="17b.598" data-line="8" id="l17b.598.8"></span>ἀποκεχώρηκεν, ἤτοι πρὸς ἄρκτον ἢ πρὸς νότον. ἐπινοῆσαι
<span class="lb" data-page="17b.598" data-line="9" id="l17b.598.9"></span>δέ σε χρὴ δι’ ὦν εἴρηκα χωρίων, ἐπ’ ἀνατολήν τε
<span class="lb" data-page="17b.598" data-line="10" id="l17b.598.10"></span>καὶ δύσιν εὐθεῖάν τινα τεταμένην γραμμὴν εἶναι, τὴν εὔκρατον
<span class="lb" data-page="17b.598" data-line="11" id="l17b.598.11"></span>καλουμένην ζώνην καὶ ὑπὸ τῶν περὶ τὰ τοιαῦτα δεινῶν
<span class="lb" data-page="17b.598" data-line="12" id="l17b.598.12"></span>ἀκριβῶς νοήσεις. ὀνομάζουσι δ’ ἔνιοι τῶν ἀστρολόγων
<span class="lb" data-page="17b.598" data-line="13" id="l17b.598.13"></span>οὐ ζώνας, ἀλλὰ παραλλήλους τὰς τοιαύτας ἐπὶ τῆς γῆς
<span class="lb" data-page="17b.598" data-line="14" id="l17b.598.14"></span>ὁμοιότητας τῶν οἰκήσεων ἐπ’ ἀνατολῆς ἕως δύσεως ἐκτεταμένας.
<span class="lb" data-page="17b.598" data-line="15" id="l17b.598.15"></span>ὁ μὲν οὖν λόγος τῷ Ἱπποκράτει περὶ τούτων ἐστὶ
<span class="lb" data-page="17b.598" data-line="16" id="l17b.598.16"></span>μάλιστα τῶν χωρίων, ἡ δὲ τῶν ὡρῶν τάξις, ὡς αὐτός τε
<span class="lb" data-page="17b.598" data-line="17" id="l17b.598.17"></span>πολλάκις ἐνδείκνυται διὰ τῶν ἐπιδημιῶν οἵ τ’ ἄριστοι τῶν
<span class="lb" data-page="17b.598" data-line="18" id="l17b.598.18"></span>περὶ τὰ τοιαῦτα δεινῶν ἔγραψαν, ἥδ’ ἐστίν. ἐπιτολὴ πλειάδος
<span class="pb" data-page="17b.599" id="p17b.599"></span>
<span class="lb" data-page="17b.599" data-line="1" id="l17b.599.1"></span>ἀρχὴ θέρους ἐστὶ, μεθ’ ἣν κυνὸς ἐπιτολὴ τῆς καλουμένης
<span class="lb" data-page="17b.599" data-line="2" id="l17b.599.2"></span>ὁπώρας, ἣν δὴ καὶ αὐτὴν τὸ δεύτερον μέρος τοῦ
<span class="lb" data-page="17b.599" data-line="3" id="l17b.599.3"></span>θέρους τίθενται, μεθ’ ἣν ἀρκτοῦρος ἐπιτέλλων ἀρχὴν ποιεῖται
<span class="lb" data-page="17b.599" data-line="4" id="l17b.599.4"></span>φθινοπώρου, κᾄπειτα δύσις πλειάδων χειμῶνος ἀρχὴ
<span class="lb" data-page="17b.599" data-line="5" id="l17b.599.5"></span>γίνεται, εἶτα μετὰ τὸν χειμῶνα ἰσημερία τὴν ἀρχὴν ἔχει
<span class="lb" data-page="17b.599" data-line="6" id="l17b.599.6"></span>τοῦ ἦρος.
</p>
<span class="lb rule" data-page="17b.599" data-line="7" id="l17b.599.7"></span>
          </article>

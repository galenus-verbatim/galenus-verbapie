<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.15">
<span class="pb page1" data-page="17b.599" id="p17b.599"></span>
<span class="milestone ed1page page1" data-n="5.257" data-unit="ed1page" id="ed1page.5.257"></span>
<span class="milestone ed2page page1" data-n="9.107" data-unit="ed2page" id="ed2page.9.107"></span>
<span class="lb head" data-page="17b.599" data-line="8" id="l17b.599.8"></span>
            <blockquote class="quote lemma">
<span class="lb" data-page="17b.599" data-line="9" id="l17b.599.9"></span><span class="milestone ed2page" data-n="9.108" data-unit="ed2page" id="ed2page.9.108"></span>Τῶν δὲ καταστάσεων τοῦ ἐνιαυτοῦ τὸ μὲν ὅλον οἱ
<span class="lb" data-page="17b.599" data-line="10" id="l17b.599.10"></span>αὐχμοὶ τῶν ἐπομβρίων εἰσὶν ὑγιεινότεροι καὶ ἧσσον
<span class="lb" data-page="17b.599" data-line="11" id="l17b.599.11"></span>θανατώδεες.
</blockquote>
<span class="lb rule" data-page="17b.599" data-line="12" id="l17b.599.12"></span>
            <p>
<span class="lb" data-page="17b.599" data-line="13" id="l17b.599.13"></span>Ὅτι βέλτιον ἦν τῶν προειρημένων ἀφορισμῶν, ἐν οἶς
<span class="lb" data-page="17b.599" data-line="14" id="l17b.599.14"></span>διδάσκει περὶ τῆς ἐν ταῖς ὥραις καταστάσεως γεγράφθαι
<span class="lb" data-page="17b.599" data-line="15" id="l17b.599.15"></span>τοῦτον πρῶτον τὸν ἀφορισμὸν, ὃν νῦν προκεχειρίσμεθα, δι’
<span class="lb" data-page="17b.599" data-line="16" id="l17b.599.16"></span>αὐτῶν τῶν πραγμάτων ἐμάθομεν. ἐπειδὴ πρότερόν ἐστι
<span class="lb" data-page="17b.599" data-line="17" id="l17b.599.17"></span>καὶ τῇ φύσει καὶ τῇ διδασκαλίᾳ τὸ ἁπλοῦν τοῦ συνθέτου·
<span class="pb" data-page="17b.600" id="p17b.600"></span>
<span class="lb" data-page="17b.600" data-line="1" id="l17b.600.1"></span>μετ’ ἐκεῖνον οὖν τὸν ἀφορισμὸν οὖ ἡ ἀρχὴ, νότοι βαρυήκοοι,
<span class="lb" data-page="17b.600" data-line="2" id="l17b.600.2"></span>ἀχλυώδεες, καρηβαρικοί. πρότερον μὲν τάξομεν οὖ ἡ ἀρχὴ,
<span class="lb" data-page="17b.600" data-line="3" id="l17b.600.3"></span>αἱ δὲ καθ’ ἡμέρην καταστάσιες αἱ μὲν <span class="milestone ed1page" data-n="5.258" data-unit="ed1page" id="ed1page.5.258"></span>βόρειοι τά
<span class="lb" data-page="17b.600" data-line="4" id="l17b.600.4"></span>τε σώματα συνιστῶσι. δεύτερον δὲ τόν γε νῦν ἡμῖν προκείμενον,
<span class="lb" data-page="17b.600" data-line="5" id="l17b.600.5"></span>ἐν ᾧ τῶν ὅλων τοῦ ἐνιαυτοῦ καταστάσεων προκρίνει
<span class="lb" data-page="17b.600" data-line="6" id="l17b.600.6"></span>τοὺς αὐχμοὺς τῶν ἐπομβρίων, εἰκότως. ἐν μὲν γὰρ
<span class="lb" data-page="17b.600" data-line="7" id="l17b.600.7"></span>τοῖς αὐχμοῖς διαφορεῖται τὰ περιττὰ ὑγρὰ, κατὰ δὲ τὰς
<span class="lb" data-page="17b.600" data-line="8" id="l17b.600.8"></span>ἐπομβρίας ἔνδον τοῦ σώματος ἀθροιζόμενα σήπεται πλὴν
<span class="lb" data-page="17b.600" data-line="9" id="l17b.600.9"></span>εἴ τις αὐτὰ καθ’ ἑκάστην ἡμέραν ἀθροιζόμενα ἐκκαθαίρει
<span class="lb" data-page="17b.600" data-line="10" id="l17b.600.10"></span>τοῖς γυμνασίοις. οὐ μεγάλη γὰρ ἡ διὰ τῶν βαλανείων κένωσις
<span class="lb" data-page="17b.600" data-line="11" id="l17b.600.11"></span>καὶ μόνος σχεδόν τι τῶν κατὰ τὸ δέρμα. τὰ δ’ ἐν
<span class="lb" data-page="17b.600" data-line="12" id="l17b.600.12"></span>τῷ βάθει κατεσπαρμένα τῇ τε σαρκὶ καὶ τοῖς στερεωτέροις
<span class="lb" data-page="17b.600" data-line="13" id="l17b.600.13"></span>ὀργάνοις οὐκ αὐτάρκως ἐκκενοῦται διὰ τῶν βαλανείων,
<span class="lb" data-page="17b.600" data-line="14" id="l17b.600.14"></span>οὐ μὴν οὐδὲ διὰ τῶν καθαρτικῶν φαρμάκων ἡ κένωσίς γε
<span class="lb" data-page="17b.600" data-line="15" id="l17b.600.15"></span>τῶν περιττῶν ἐπιτήδειος. μεγάλως τε γὰρ δεομένοις χρήσιμος
<span class="lb" data-page="17b.600" data-line="16" id="l17b.600.16"></span>καὶ διὰ χρόνων μακρῶν, αἱ δὲ τῶν ὁσημέραι γενομένων
<span class="lb" data-page="17b.600" data-line="17" id="l17b.600.17"></span>ἐν τῷ σώματι περιττωμάτων κενώσεις ἐλάττους εἰσὶν
<span class="pb" data-page="17b.601" id="p17b.601"></span>
<span class="lb" data-page="17b.601" data-line="1" id="l17b.601.1"></span>ἢ κατὰ φαρμάκου καθαίροντος ἐνέργειαν. εἰ δὲ καὶ βουληθείη
<span class="lb" data-page="17b.601" data-line="2" id="l17b.601.2"></span>τις αὐταῖς χρῆσθαι δὶς τοῦ μηνὸς ἢ πάντως γε ἅπαξ
<span class="lb" data-page="17b.601" data-line="3" id="l17b.601.3"></span>εὐλαβούμενος ἀθροισθῆναι πολλὰ τῶν περιττωμάτων, κακώσει
<span class="lb" data-page="17b.601" data-line="4" id="l17b.601.4"></span>τὸ σῶμα, μετὰ καὶ τοῦ μοχθηρῷ περιβάλλειν ἔθει. τῆς
<span class="lb" data-page="17b.601" data-line="5" id="l17b.601.5"></span>γάρ τοι τροφῆς τὸ μὲν οἷον ὀῤῥῶδές ἐστι καὶ ὑγρὸν, ὃ χάριν
<span class="lb" data-page="17b.601" data-line="6" id="l17b.601.6"></span>τῆς ἀναδόσεως αὐτῇ μέμικται, τὸ δὲ οἷον λιγνυῶδες
<span class="lb" data-page="17b.601" data-line="7" id="l17b.601.7"></span>περίττωμα κατὰ πλεῖστά γε τῶν σιτίων ὅσα μοχθηρότερα
<span class="lb" data-page="17b.601" data-line="8" id="l17b.601.8"></span>καὶ διαφεύγει τὴν ἐργασίαν τῆς φύσεως, ὡς μήθ’ ὁμοιωθῆναι
<span class="lb" data-page="17b.601" data-line="9" id="l17b.601.9"></span>τῷ τρεφομένῳ σώματι μήτε προσφῦναι. ταῦτα οὖν
<span class="lb" data-page="17b.601" data-line="10" id="l17b.601.10"></span>πάντα κενοῦσθαι μὲν ἐφ’ ἡμέρᾳ δεῖται, κενοῦται δὲ μᾶλλον
<span class="lb" data-page="17b.601" data-line="11" id="l17b.601.11"></span>ἐν ταῖς ξηραῖς καταστάσεσιν ἤπερ ἐν ταῖς ὑγραῖς καὶ
<span class="lb" data-page="17b.601" data-line="12" id="l17b.601.12"></span>διὰ τοῦτο ταύτας ὑγιεινοτέρας εἶπεν.
</p>
<span class="lb rule" data-page="17b.601" data-line="13" id="l17b.601.13"></span>
          </article>

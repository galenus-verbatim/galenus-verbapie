<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.17">
<span class="pb page1" data-page="17b.609" id="p17b.609"></span>
<span class="milestone ed1page page1" data-n="5.259" data-unit="ed1page" id="ed1page.5.259"></span>
<span class="milestone ed2page page1" data-n="9.111" data-unit="ed2page" id="ed2page.9.111"></span>
<span class="lb head" data-page="17b.609" data-line="7" id="l17b.609.7"></span>
            <blockquote class="quote lemma">
<span class="lb" data-page="17b.609" data-line="8" id="l17b.609.8"></span>Αἱ δὲ καθ’ ἡμέρην καταστάσιες αἱ μὲν βόρειοι τά τε σώματα
<span class="lb" data-page="17b.609" data-line="9" id="l17b.609.9"></span>ξυνιστῶσι καὶ εὔτονα καὶ εὐκίνητα καὶ εὔχροα καὶ
<span class="lb" data-page="17b.609" data-line="10" id="l17b.609.10"></span>εὐηκοώτερα ποιέουσι καὶ τὰς κοιλίας ξηραίνουσι καὶ τὰ
<span class="lb" data-page="17b.609" data-line="11" id="l17b.609.11"></span>ὄμματα δάκνουσι καὶ περὶ τὸν θώρηκα ἄλγημα ἤν τι
<span class="lb" data-page="17b.609" data-line="12" id="l17b.609.12"></span>προϋπάρχῃ, πονέουσι μᾶλλον. αἱ δὲ νότειοι διαλύουσι
<span class="lb" data-page="17b.609" data-line="13" id="l17b.609.13"></span>τὰ σώματα καὶ ὑγραίνουσι καὶ καρηβαρίας καὶ βαρυηκοΐας
<span class="lb" data-page="17b.609" data-line="14" id="l17b.609.14"></span>καὶ ἰλίγγους ποιέουσιν, ἔν τε τοῖσιν ὀφθαλμοῖσι καὶ
<span class="lb" data-page="17b.609" data-line="15" id="l17b.609.15"></span>ἐν τοῖσι σώμασι δυσκινησίην καὶ τὰς κοιλίας ὑγραίνουσιν.
</blockquote>
<span class="lb rule" data-page="17b.609" data-line="16" id="l17b.609.16"></span>
            <p>
<span class="lb" data-page="17b.609" data-line="17" id="l17b.609.17"></span><span class="milestone ed2page" data-n="9.112" data-unit="ed2page" id="ed2page.9.112"></span>Ξηρὸς καὶ ψυχρὸς ἄνεμος ὑπάρχων ὁ βοῤῥᾶς,
<span class="lb" data-page="17b.609" data-line="18" id="l17b.609.18"></span>ἀναλίσκει μὲν ἅπαντα τὰ ἐκ τοῦ σώματος περιττὰ, τόνον
<span class="pb" data-page="17b.610" id="p17b.610"></span>
<span class="lb" data-page="17b.610" data-line="1" id="l17b.610.1"></span>δὲ ἐντίθησι τοῖς ὀργάνοις αὐτοῖς ἐκ τοῦ σφίγγειν τε καὶ
<span class="lb" data-page="17b.610" data-line="2" id="l17b.610.2"></span>συνάγειν αὐτὰ, πιλήσει τῆς οὐσίας. διὰ τοῦτο γοῦν βελτίω
<span class="lb" data-page="17b.610" data-line="3" id="l17b.610.3"></span>πάντα γίγνεται, φησὶ, κατά τε τὰς φυσικὰς καὶ τὰς ψυχικὰς
<span class="lb" data-page="17b.610" data-line="4" id="l17b.610.4"></span>ἐνεργείας. τὰς μὲν γὰρ ψυχικὰς ἐνεδείξατο διὰ τοῦ
<span class="lb" data-page="17b.610" data-line="5" id="l17b.610.5"></span>φάναι εὐκίνητά τε καὶ εὐηκοώτερα, τὰς δὲ φυσικὰς ἐνεργείας,
<span class="lb" data-page="17b.610" data-line="6" id="l17b.610.6"></span>ὅταν εὔχροα λέγῃ. κοινὸν δ’ ἀμφοῖν ἡ εὐτονία, καὶ
<span class="lb" data-page="17b.610" data-line="7" id="l17b.610.7"></span>δῆλον ὡς ἐκ μιᾶς αἰσθήσεως τῆς ἀκοῆς οἷον παραδείγματος
<span class="lb" data-page="17b.610" data-line="8" id="l17b.610.8"></span>ἐδήλωσε καὶ περὶ τῶν ἄλλων. ταυτὶ μὲν οὖν ἀγαθὰ ταῖς
<span class="lb" data-page="17b.610" data-line="9" id="l17b.610.9"></span>βορείαις ὑπάρχει καταστάσεσι καὶ μάλιστα τούτων ἀπολαύουσιν
<span class="lb" data-page="17b.610" data-line="10" id="l17b.610.10"></span>οἱ ὑγιεινῶς ἔχοντες τὰ σώματα καὶ τούτων αὐτῶν
<span class="lb" data-page="17b.610" data-line="11" id="l17b.610.11"></span>οἱ ὑγρότεροι μᾶλλον. ὑπάρχει δέ τινα καὶ κατὰ ταῖς καταστάσεσι
<span class="lb" data-page="17b.610" data-line="12" id="l17b.610.12"></span>ταύταις, ἀλλὰ μικρὰ καὶ οὐχ ὅμοια τοῖς νοτίοις.
<span class="lb" data-page="17b.610" data-line="13" id="l17b.610.13"></span>πῶς γὰρ οὐ σμικρὰ τό τε ἐπισχεθῆναι τὴν γαστέρα καὶ
<span class="lb" data-page="17b.610" data-line="14" id="l17b.610.14"></span>δηχθῆναι τοὺς ὀφθαλμοὺς καὶ παροξυνθῆναι τὰς προϋπαρχούσας
<span class="lb" data-page="17b.610" data-line="15" id="l17b.610.15"></span>ὀδύνας κατὰ τὸν θώρακα; γνώσῃ δ’ ἐναργέστερον
<span class="lb" data-page="17b.610" data-line="16" id="l17b.610.16"></span>αὐτῶν τὴν σμικρότητα παραβάλλων ταῖς νοτίαις καταστάσεσιν,
<span class="lb" data-page="17b.610" data-line="17" id="l17b.610.17"></span>ἃς διαλύειν ἔφη τὰ σώματα. μέγιστον γὰρ τοῦτο κακὸν
<span class="pb" data-page="17b.611" id="p17b.611"></span>
<span class="lb" data-page="17b.611" data-line="1" id="l17b.611.1"></span>εἰς ἅπαν ἐστὶν ἔργον, ζωτικόν τε καὶ ψυχικόν. οὐ μικρὸν
<span class="lb" data-page="17b.611" data-line="2" id="l17b.611.2"></span>δ’ οὐδ’ ἡ καρηβαρία τε καὶ δυσηκοΐα. περὶ δὲ τῶν
<span class="lb" data-page="17b.611" data-line="3" id="l17b.611.3"></span>ἰλίγγων τί δεῖ καὶ λέγειν; ἐγγὺς γὰρ οὗτοί εἰσιν ἐπιληψίας
<span class="lb" data-page="17b.611" data-line="4" id="l17b.611.4"></span>τε καὶ ἀποπληξίας. ἴλιγγος γάρ ἐστιν ἡ σκοτοδινία, ἥτις
<span class="lb" data-page="17b.611" data-line="5" id="l17b.611.5"></span>γίνεται ὑγροῦ μετὰ παχέος πνεύματος κινουμένου κατὰ τὴν
<span class="lb" data-page="17b.611" data-line="6" id="l17b.611.6"></span>κεφαλὴν, διὸ καὶ προηγεῖται ἐπιληψίας καὶ ἀποπληξίας.
<span class="lb" data-page="17b.611" data-line="7" id="l17b.611.7"></span>ἀλλὰ καὶ δυσκινησίας, φησὶ, κατά τε τοὺς ὀφθαλμοὺς ἀποτελοῦσι
<span class="lb" data-page="17b.611" data-line="8" id="l17b.611.8"></span>καὶ σύμπαν τὸ σῶμα, μοχθηρὰ δὲ καὶ ταῦτα τὰ
<span class="lb" data-page="17b.611" data-line="9" id="l17b.611.9"></span>συμπτώματα. μόνον δ’ ἐν αὐτοῖς ὑπάρχει τὸ μέτριον, ὅτι
<span class="lb" data-page="17b.611" data-line="10" id="l17b.611.10"></span>τὰς γαστέρας ὑγροτέρας ἐργάζονται. δρῶσι δὲ καὶ τοῦτο
<span class="lb" data-page="17b.611" data-line="11" id="l17b.611.11"></span>καὶ τὰ ἄλλα πάντα μάλιστα μὲν διὰ τὴν ὑγρότητα, πρὸς
<span class="lb" data-page="17b.611" data-line="12" id="l17b.611.12"></span>ταῦτα δὲ καὶ διὰ τὴν θερμότητα. καὶ τό γε κατὰ τὴν ἀρχὴν
<span class="lb" data-page="17b.611" data-line="13" id="l17b.611.13"></span>τοῦ λόγου γεγραμμένον ἄμεινον ἦν ἐνηλλάχθαι τῇ τάξει,
<span class="lb" data-page="17b.611" data-line="14" id="l17b.611.14"></span>πρῶτον μὲν ἔχον ἐν ἑαυτῷ τὸ ὑγιαίνουσι, δεύτερον δὲ τὸ
<span class="lb" data-page="17b.611" data-line="15" id="l17b.611.15"></span>διαλύουσιν, εἶθ’ οὕτω τὰ ἐφεξῆς. εἰ γὰρ ὑγραίνουσι καὶ
<span class="lb" data-page="17b.611" data-line="16" id="l17b.611.16"></span>τῶν ἄλλων ἕκαστον ποιοῦσι, συντελούσης εἰς ταῦτα καὶ τῆς
<span class="lb" data-page="17b.611" data-line="17" id="l17b.611.17"></span>θερμασίας. αἱ μὲν γὰρ ἐνέργειαι γίνονται διὰ τῶν στερεῶν
<span class="lb" data-page="17b.611" data-line="18" id="l17b.611.18"></span>τοῦ ζώου μορίων, ἅπερ δὴ καὶ ὄντως ἐστὶν αὐτοῦ
<span class="pb" data-page="17b.612" id="p17b.612"></span>
<span class="lb" data-page="17b.612" data-line="1" id="l17b.612.1"></span>μόρια. βαρύνεται δὲ ταῦτα καὶ διὰ τοῦτ’ ἐνεργεῖ χεῖρον
<span class="lb" data-page="17b.612" data-line="2" id="l17b.612.2"></span>ὑπὸ πλήθους τῶν ὑγρῶν.
</p>
<span class="lb rule" data-page="17b.612" data-line="3" id="l17b.612.3"></span>
          </article>

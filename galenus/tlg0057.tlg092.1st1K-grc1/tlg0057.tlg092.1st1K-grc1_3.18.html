<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.18">
<span class="pb page1" data-page="17b.612" id="p17b.612"></span>
<span class="milestone ed1page page1" data-n="5.259" data-unit="ed1page" id="ed1page.5.259"></span>
<span class="milestone ed2page page1" data-n="9.112" data-unit="ed2page" id="ed2page.9.112"></span>
<span class="lb head" data-page="17b.612" data-line="4" id="l17b.612.4"></span>
            <blockquote class="quote lemma">
<span class="lb" data-page="17b.612" data-line="5" id="l17b.612.5"></span><span class="milestone ed2page" data-n="9.113" data-unit="ed2page" id="ed2page.9.113"></span>Κατὰ δὲ τὰς ὥρας τοῦ μὲν ἦρος καὶ ἄκρου τοῦ
<span class="lb" data-page="17b.612" data-line="6" id="l17b.612.6"></span>θέρεος οἱ παῖδες καὶ οἱ τουτέων ἐχόμενοι τῇσιν ἡλικίῃσιν,
<span class="lb" data-page="17b.612" data-line="7" id="l17b.612.7"></span>ἄριστά τε διάγουσι καὶ ὑγιαίνουσι μάλιστα. τοῦ δὲ θέρεος
<span class="lb" data-page="17b.612" data-line="8" id="l17b.612.8"></span>καὶ τοῦ φθινοπώρου μέχρι μέν τινος οἱ γέροντες,
<span class="lb" data-page="17b.612" data-line="9" id="l17b.612.9"></span>τὸ δὲ λοιπὸν τοῦ φθινοπώρου καὶ τοῦ χειμῶνος οἱ μέσοι
<span class="lb" data-page="17b.612" data-line="10" id="l17b.612.10"></span>τῇσιν ἡλικίῃσι.
</blockquote>
<span class="lb rule" data-page="17b.612" data-line="11" id="l17b.612.11"></span>
            <p>
<span class="lb" data-page="17b.612" data-line="12" id="l17b.612.12"></span>Οὐ μόνον ἐπὶ τῶν ἡλικιῶν, ἀλλὰ κἀπὶ τῶν ἄλλων ἁπάντων,
<span class="lb" data-page="17b.612" data-line="13" id="l17b.612.13"></span>ὅσα κατὰ κρᾶσιν ἤτοι συμμέτρως ἢ ἀμέτρως ἔχει τὸν
<span class="lb" data-page="17b.612" data-line="14" id="l17b.612.14"></span>εἰρημένον νῦν ὑπὸ Ἱπποκράτους λόγον ἐξετάζων εὑρήσεις
<span class="lb" data-page="17b.612" data-line="15" id="l17b.612.15"></span>ἀληθῆ. ταῖς μὲν γὰρ εὐκράτοις φύσεσι καὶ ἡλικίαις καὶ
<span class="lb" data-page="17b.612" data-line="16" id="l17b.612.16"></span>χώραις ἀρίστη τῶν ὡρῶν ἐστιν ἡ εὐκρατοτάτη, δεομέναις
<span class="lb" data-page="17b.612" data-line="17" id="l17b.612.17"></span>γε οὐ μεταβολῆς ἧς ἔχωσιν ἕξεως, ἀλλὰ φυλακῆς, ἐπειδὴ
<span class="pb" data-page="17b.613" id="p17b.613"></span>
<span class="lb" data-page="17b.613" data-line="1" id="l17b.613.1"></span><span class="milestone ed1page" data-n="5.260" data-unit="ed1page" id="ed1page.5.260"></span>τῶν ὄντων ἕκαστον ὑπὸ μὲν τῶν ὁμοίων φυλάττεται,
<span class="lb" data-page="17b.613" data-line="2" id="l17b.613.2"></span>μεταβάλλεται δὲ ὑπὸ τῶν ἐναντίων. ὥσθ’ ἡ τῶν παίδων
<span class="lb" data-page="17b.613" data-line="3" id="l17b.613.3"></span>ἡλικία καὶ τούτων μᾶλλον ἔτι ἡ τῶν μειρακίων, αὕτη γὰρ
<span class="lb" data-page="17b.613" data-line="4" id="l17b.613.4"></span>ἀρίστη τῶν ἡλικιῶν ἐστιν, ἐν ἦρι κάλλιστα διάγουσι, καὶ
<span class="lb" data-page="17b.613" data-line="5" id="l17b.613.5"></span>κατὰ τὸν αὐτὸν λόγον ὅσαι τῶν φύσεων ἢ τῶν χωρῶν εἰσιν
<span class="lb" data-page="17b.613" data-line="6" id="l17b.613.6"></span>εὔκρατοι. προσέθηκε δὲ τὸ ἦρι τὴν ἀρχὴν τοῦ θέρους ὁ
<span class="lb" data-page="17b.613" data-line="7" id="l17b.613.7"></span>Ἱπποκράτης, εἰς πλάτος ἐκτείνων τὴν χρείαν ἑκάστου τῶν
<span class="lb" data-page="17b.613" data-line="8" id="l17b.613.8"></span>θεωρημάτων. ἀκριβέστερον δ’ ἦν εἰπεῖν τὰ μὲν μειράκια
<span class="lb" data-page="17b.613" data-line="9" id="l17b.613.9"></span>τοῦ ἦρος, τοὺς δὲ παῖδας ἐν ἀρχῇ τοῦ θέρους ἄριστα
<span class="lb" data-page="17b.613" data-line="10" id="l17b.613.10"></span>διάγειν. ἐπὶ δὲ τῶν γερόντων διὰ τὴν ψυχρότητα τῆς κράσεως
<span class="lb" data-page="17b.613" data-line="11" id="l17b.613.11"></span>ὠφέλιμόν ἐστι τὸ θέρος, ὥσπερ γε καὶ τοῖς ἀκμάζουσιν
<span class="lb" data-page="17b.613" data-line="12" id="l17b.613.12"></span>ὁ χειμὼν ὠφελιμώτατός ἐστιν. ἐναντίος γάρ ἐστι
<span class="lb" data-page="17b.613" data-line="13" id="l17b.613.13"></span>καὶ οὗτος τῇ κατὰ τούτους δυσκρασίᾳ χολώδει οὔσῃ· οὕτω
<span class="lb" data-page="17b.613" data-line="14" id="l17b.613.14"></span>καὶ τῶν φύσεων αἱ μὲν χολωδέστεραι χειμῶνος ἄριστα
<span class="lb" data-page="17b.613" data-line="15" id="l17b.613.15"></span>διάγουσιν, αἱ δὲ φλεγματικώτεραι θέρους, αἱ δ’ εὔκρατοι
<span class="lb" data-page="17b.613" data-line="16" id="l17b.613.16"></span>τοῦ ἦρος. ὁμοίως δὲ καὶ τῶν χωρῶν αἱ μὲν εὔκρατοι
<span class="lb" data-page="17b.613" data-line="17" id="l17b.613.17"></span>κάλλιστον ἔχουσι τὸ ἔαρ, αἱ δ’ ἄλλαι θέρους μὲν αἱ ψυχραὶ,
<span class="lb" data-page="17b.613" data-line="18" id="l17b.613.18"></span>χειμῶνος δ’ αἱ θερμαί. καὶ μὲν δὴ καὶ τὰς χειρίστας
<span class="lb" data-page="17b.613" data-line="19" id="l17b.613.19"></span>ὥρας ἑκάστη τῶν ἡλικιῶν καὶ τῶν φύσεων καὶ τῶν χωρῶν
<span class="pb" data-page="17b.614" id="p17b.614"></span>
<span class="lb" data-page="17b.614" data-line="1" id="l17b.614.1"></span>ἐκ τῶν εἰρημένων ἔνεστιν εὑρεῖν. ἐναντιώταται γάρ εἰσι
<span class="lb" data-page="17b.614" data-line="2" id="l17b.614.2"></span>ταῖς ἀρίσταις αἱ κάκισται. κατὰ δὲ τὸν αὐτὸν λόγον καὶ
<span class="lb" data-page="17b.614" data-line="3" id="l17b.614.3"></span>τάς μέσας τῶν ἀρίστων τε καὶ χειρίστων εὑρήσεις. ἔτι δὲ
<span class="lb" data-page="17b.614" data-line="4" id="l17b.614.4"></span>κἀκείνῳ χρὴ προσέχειν ἀκριβῶς τὸν νοῦν ὡς τὸ μὲν ἔαρ
<span class="lb" data-page="17b.614" data-line="5" id="l17b.614.5"></span>ἄριστον εἴρηται εἶναι τοῖς μειρακίοις, ἅπασι δὲ τοῖς ἄλλοις
<span class="lb" data-page="17b.614" data-line="6" id="l17b.614.6"></span>ἐστὶ μέσον. οὔτε γὰρ ἄριστον ὑπάρχει οὔτε χείριστον. οὕτω
<span class="lb" data-page="17b.614" data-line="7" id="l17b.614.7"></span>δὴ καὶ πρὸς τὰς φύσεις ἔχει καὶ τὰς χώρας. τό γε
<span class="lb" data-page="17b.614" data-line="8" id="l17b.614.8"></span>μὴν φθινόπωρον ἁπάσαις καὶ ἡλικίαις κακὸν καὶ φύσεσι
<span class="lb" data-page="17b.614" data-line="9" id="l17b.614.9"></span>καὶ χώραις. ἧττον δ’ ἐν αὐταῖς τῶν ἄλλων αἱ ὑγραὶ καὶ
<span class="lb" data-page="17b.614" data-line="10" id="l17b.614.10"></span>θερμαὶ βλάπτονται κατὰ τὸ φθινόπωρον.
</p>
<span class="lb rule" data-page="17b.614" data-line="11" id="l17b.614.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.2">
<span class="pb page1" data-page="17b.565" id="p17b.565"></span>
<span class="milestone ed1page page1" data-n="5.252" data-unit="ed1page" id="ed1page.5.252"></span>
<span class="milestone ed2page page1" data-n="9.93" data-unit="ed2page" id="ed2page.9.93"></span>
<span class="lb head" data-page="17b.565" data-line="4" id="l17b.565.4"></span>
            <blockquote class="quote lemma">
<span class="lb" data-page="17b.565" data-line="5" id="l17b.565.5"></span>Τῶν φυσίων αἱ μὲν πρὸς θέρος, αἱ δὲ πρὸς χειμῶνα εὖ
<span class="lb" data-page="17b.565" data-line="6" id="l17b.565.6"></span>ἢ κακῶς πεφύκασιν.
</blockquote>
<span class="lb rule" data-page="17b.565" data-line="7" id="l17b.565.7"></span>
            <p>
<span class="lb" data-page="17b.565" data-line="8" id="l17b.565.8"></span>Φύσεις εἴρηκε νῦν ὁ Ἱπποκράτης κατὰ τὸ κυριώτατόν
<span class="lb" data-page="17b.565" data-line="9" id="l17b.565.9"></span>τε καὶ πρῶτον σημαινόμενον, ὃ καθ’ αὑτὴν μάλιστα τὴν
<span class="lb" data-page="17b.565" data-line="10" id="l17b.565.10"></span>οὐσίαν ἐστὶ τῆς φύσεως. ἐλέγομεν δ’ ἐν τοῖς ἔμπροσθεν
<span class="lb" data-page="17b.565" data-line="11" id="l17b.565.11"></span>αὐτὴν κρᾶσιν εἶναι τῶν τεσσάρων στοιχείων, ὑγροῦ καὶ ξηροῦ
<span class="lb" data-page="17b.565" data-line="12" id="l17b.565.12"></span>καὶ θερμοῦ καὶ ψυχροῦ. καὶ μέντοι καὶ δέδεικται πρὸς
<span class="lb" data-page="17b.565" data-line="13" id="l17b.565.13"></span>ἡμῶν ἐν τοῖς περὶ κράσεων μία μὲν κρᾶσις ἡ εὔκρατός τε
<span class="lb" data-page="17b.565" data-line="14" id="l17b.565.14"></span>καὶ ἀρίστη, δύσκρατοι δὲ καὶ μοχθηραὶ τὸν ἀριθμὸν
<span class="lb" data-page="17b.565" data-line="15" id="l17b.565.15"></span>ὀκτὼ, τέσσαρες μὲν κατὰ μίαν ἐπικρατοῦσαν ποιότητα,
<span class="lb" data-page="17b.565" data-line="16" id="l17b.565.16"></span>τέσσαρες δ’ ἄλλαι κατὰ δύο· κατὰ μίαν μὲν ἡ θερμὴ καὶ
<span class="lb" data-page="17b.565" data-line="17" id="l17b.565.17"></span>ψυχρὰ καὶ ξηρὰ καὶ ὑγρὰ, κατὰ δύο δὲ ἡ θερμὴ καὶ ξηρὰ
<span class="pb" data-page="17b.566" id="p17b.566"></span>
<span class="lb" data-page="17b.566" data-line="1" id="l17b.566.1"></span>καὶ ὑγρὰ καὶ θερμὴ καὶ ψυχρὰ καὶ ὑγρὰ καὶ ψυχρὰ καὶ
<span class="lb" data-page="17b.566" data-line="2" id="l17b.566.2"></span>ξηρά. πρὸς μὲν δὴ τὸ θέρος αἱ ψυχραὶ καὶ ὑγραὶ φύσεις
<span class="lb" data-page="17b.566" data-line="3" id="l17b.566.3"></span>ἄριστα διάκεινται, πρὸς χειμῶνα δὲ αἱ θερμαὶ καὶ ξηραί.
<span class="lb" data-page="17b.566" data-line="4" id="l17b.566.4"></span>καθάπερ γε καὶ κακῶς αἱ μὲν θερμαὶ καὶ ξηραὶ πρὸς θέρος,
<span class="lb" data-page="17b.566" data-line="5" id="l17b.566.5"></span>αἱ δὲ ψυχραὶ καὶ ὑγραὶ πρὸς χειμῶνα. τελειότατα
<span class="lb" data-page="17b.566" data-line="6" id="l17b.566.6"></span>μὲν οὖν αἱ φύσεις αὗται πρὸς τὰς εἰρημένας ὥρας ἄριστά
<span class="lb" data-page="17b.566" data-line="7" id="l17b.566.7"></span>τε καὶ χείριστα διάκεινται, μετρίως δὲ αἱ καθ’ ὁτιοῦν ἢ
<span class="lb" data-page="17b.566" data-line="8" id="l17b.566.8"></span>ὠφελούμεναι πρὸς τὰς ὥρας ἢ βλαπτόμεναι, καθάπερ ἡ
<span class="lb" data-page="17b.566" data-line="9" id="l17b.566.9"></span>ὑγρὰ καὶ θερμὴ θέρους καὶ χειμῶνος, ἐπειδὴ κατὰ τὸ θέρος
<span class="lb" data-page="17b.566" data-line="10" id="l17b.566.10"></span>μὲν ὡς ὑγρὰ βέλτιον διατίθεται, κατὰ δὲ τὸν χειμῶνα
<span class="lb" data-page="17b.566" data-line="11" id="l17b.566.11"></span>πάλιν ὡς θερμή.
</p>
<span class="lb rule" data-page="17b.566" data-line="12" id="l17b.566.12"></span>
          </article>

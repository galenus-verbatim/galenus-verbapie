<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.21">
<span class="pb page1" data-page="17b.619" id="p17b.619"></span>
<span class="milestone ed1page page1" data-n="5.260" data-unit="ed1page" id="ed1page.5.260"></span>
<span class="milestone ed2page page1" data-n="9.115" data-unit="ed2page" id="ed2page.9.115"></span>
<span class="lb head" data-page="17b.619" data-line="1" id="l17b.619.1"></span>
            <blockquote class="quote lemma">
<span class="lb" data-page="17b.619" data-line="2" id="l17b.619.2"></span><span class="milestone ed2page" data-n="9.116" data-unit="ed2page" id="ed2page.9.116"></span>Τοῦ δὲ θέρεος ἔνιά τε τουτέων καὶ πυρετοὶ ξυνεχέες
<span class="lb" data-page="17b.619" data-line="3" id="l17b.619.3"></span>καὶ καῦσοι καὶ τριταῖοι πλεῖστοι καὶ τεταρταῖοι,
<span class="lb" data-page="17b.619" data-line="4" id="l17b.619.4"></span>ἔμετοι καὶ διάῤῥοιαι καὶ ὀφθαλμίαι καὶ ὤτων πόνοι καὶ
<span class="lb" data-page="17b.619" data-line="5" id="l17b.619.5"></span>στομάτων ἑλκώσιες καὶ σηπεδόνες αἰδοίων καὶ ἵδρωα.
</blockquote>
<span class="lb rule" data-page="17b.619" data-line="6" id="l17b.619.6"></span>
            <p>
<span class="lb" data-page="17b.619" data-line="7" id="l17b.619.7"></span>Τοῦ θέρους φησὶν ἔνια μὲν καὶ τῶν ἠρινῶν γενέσθαι
<span class="lb" data-page="17b.619" data-line="8" id="l17b.619.8"></span>νοσημάτων, κατὰ τὴν ἀρχὴν δηλονότι αὐτοῦ. τὰ γὰρ συνάπτοντα
<span class="lb" data-page="17b.619" data-line="9" id="l17b.619.9"></span><span class="milestone ed1page" data-n="5.261" data-unit="ed1page" id="ed1page.5.261"></span>τῷ τέλει τοῦ ἦρος, ὥσπερ ὁμοιότητα τῆς
<span class="lb" data-page="17b.619" data-line="10" id="l17b.619.10"></span>κράσεως ἔπει πρὸς τὸ θέρος, οὕτω καὶ τῆς τῶν παθῶν γενέσεως.
<span class="lb" data-page="17b.619" data-line="11" id="l17b.619.11"></span>γενέσθαι μὲν γάρ φησι καὶ ἄλλα τινὰ τοῦ θέρους
<span class="lb" data-page="17b.619" data-line="12" id="l17b.619.12"></span>ἴδια πυρετοὺς συνεχεῖς καὶ καύσους καὶ τριταίους καὶ ἁπλῶς
<span class="lb" data-page="17b.619" data-line="13" id="l17b.619.13"></span>εἰπεῖν ὅσα διὰ τὴν ξανθὴν χολὴν συμβαίνει πάσχειν τὰ
<span class="lb" data-page="17b.619" data-line="14" id="l17b.619.14"></span>σώματα. καὶ γὰρ οὖν καὶ οἱ ἔμετοι ταύτης ἐπιπολαζούσης
<span class="lb" data-page="17b.619" data-line="15" id="l17b.619.15"></span>καὶ διάῤῥοιαι κάτω χωρούσης γίγνονται, καὶ ὀφθαλμίαι δὲ
<span class="lb" data-page="17b.619" data-line="16" id="l17b.619.16"></span>τοῦ θέρους πολλαὶ, ὡς ἂν τῆς κεφαλῆς πληρουμένης. οὕτω
<span class="lb" data-page="17b.619" data-line="17" id="l17b.619.17"></span>δὲ καὶ ὤτων πόνοι καὶ τὰ ἄλλα τὰ ὅμοια πάσχει τῷ θέρει
<span class="pb" data-page="17b.620" id="p17b.620"></span>
<span class="lb" data-page="17b.620" data-line="1" id="l17b.620.1"></span>τὸ σῶμα, διὰ τὴν πλήρωσιν τῆς κεφαλῆς, ἄλλοτε εἰς ἄλλο
<span class="lb" data-page="17b.620" data-line="2" id="l17b.620.2"></span>μέρος ἀποτιθεμένης τὸ περιττόν. αἱ δὲ ἑλκώσεις αἱ τῶν
<span class="lb" data-page="17b.620" data-line="3" id="l17b.620.3"></span>στομάτων ὅτι διὰ τὸν χολώδη γίγνονται χυμὸν εὔδηλόν
<span class="lb" data-page="17b.620" data-line="4" id="l17b.620.4"></span>ἐστιν. αἱ μέντοι σηπεδόνες τῶν αἰδοίων οὐχ ἁπλῶς, ἀλλ’
<span class="lb" data-page="17b.620" data-line="5" id="l17b.620.5"></span>ὅταν ὑγρότερον μᾶλλον ἢ ἀπνούστερον ἢ νοτιώτερον γένηται.
<span class="lb" data-page="17b.620" data-line="6" id="l17b.620.6"></span>τὸ μὲν γὰρ ἐπὶ πολὺ τοῦ κατὰ φύσιν ἀποκεχωρηκὸς εἰς
<span class="lb" data-page="17b.620" data-line="7" id="l17b.620.7"></span>ὑγρότητα καὶ ἄπνοιαν, οὐκ αἰδοίων μόνων ἐργάζεται σηπεδόνας,
<span class="lb" data-page="17b.620" data-line="8" id="l17b.620.8"></span>ἀλλὰ καὶ παντὸς ἄλλου μορίου, καθάπερ ἥ τε ἐν τῷ
<span class="lb" data-page="17b.620" data-line="9" id="l17b.620.9"></span>τρίτῳ τῶν ἐπιδημιῶν κατάστασις ἥ τ’ ἐν τῷ δευτέρῳ κατὰ
<span class="lb" data-page="17b.620" data-line="10" id="l17b.620.10"></span>τὴν ἀρχήν. αἱ δ’ ἐπ’ ὀλίγον ἐκτροπαὶ τῶν αἰδοίων
<span class="lb" data-page="17b.620" data-line="11" id="l17b.620.11"></span>ἅπτονται, δι’ ὑγρότητα καὶ θερμότητα σήπεσθαι πεφυκότων,
<span class="lb" data-page="17b.620" data-line="12" id="l17b.620.12"></span>ἐπὶ ταῖς τυχούσαις προφάσεσιν. ὥστ’ ἐπειδὰν τὴν
<span class="lb" data-page="17b.620" data-line="13" id="l17b.620.13"></span>ἑαυτοῦ κρᾶσιν φυλάττῃ τὸ θέρος, οἳ περιττώμασιν ἐνοχλοῦνται
<span class="lb" data-page="17b.620" data-line="14" id="l17b.620.14"></span>πολλοῖς, ἐπειδὰν ῥυῇ ταῦτα κατά τινα πρόφασιν, ἐπὶ
<span class="lb" data-page="17b.620" data-line="15" id="l17b.620.15"></span>τὰ αἰδοῖα τὰς σηπεδόνας αὐτῶν πάσχουσι. τὰ δ’ ἵδρωα
<span class="lb" data-page="17b.620" data-line="16" id="l17b.620.16"></span>τῶν κατὰ τὴν ἐπιφάνειαν ἐξανθημάτων ἐστὶν, ἑλκωδῶς
<span class="lb" data-page="17b.620" data-line="17" id="l17b.620.17"></span>τραχύνοντα τὸ δέρμα. καὶ γίγνεται, καθάπερ καὶ αὐτὸ τοὔνομα
<span class="lb" data-page="17b.620" data-line="18" id="l17b.620.18"></span>ἐνδείκνυται, διὰ τοὺς πολλοὺς ἱδρῶτας, ὅταν χολωδέστεροί
<span class="pb" data-page="17b.621" id="p17b.621"></span>
<span class="lb" data-page="17b.621" data-line="1" id="l17b.621.1"></span>πως ἢ ὅλως δακνωδέστεροι τυγχάνουσιν ὄντες. ὀδαξοῦσι
<span class="lb" data-page="17b.621" data-line="2" id="l17b.621.2"></span>γὰρ οὗτοι τὸ δέρμα καὶ κνησμῶδες ἐργάζονται καὶ
<span class="lb" data-page="17b.621" data-line="3" id="l17b.621.3"></span>τραχύνουσιν ἑλκωδῶς.
</p>
<span class="lb rule" data-page="17b.621" data-line="4" id="l17b.621.4"></span>
          </article>

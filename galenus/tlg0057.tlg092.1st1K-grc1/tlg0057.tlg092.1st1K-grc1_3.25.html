<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.25">
<span class="pb page1" data-page="17b.629" id="p17b.629"></span>
<span class="milestone ed1page page1" data-n="5.262" data-unit="ed1page" id="ed1page.5.262"></span>
<span class="milestone ed2page page1" data-n="9.120" data-unit="ed2page" id="ed2page.9.120"></span>
<span class="lb head" data-page="17b.629" data-line="11" id="l17b.629.11"></span>
            <blockquote class="quote lemma">
<span class="lb" data-page="17b.629" data-line="12" id="l17b.629.12"></span>Πρὸς δὲ τὸ ὀδοντοφυεῖν προσάγουσιν οὔλων ὀδαξησμοὶ, πυρετοὶ,
<span class="lb" data-page="17b.629" data-line="13" id="l17b.629.13"></span>σπασμοὶ, διάῤῥοιαι, καὶ μάλιστα ὅταν ἀνάγωσι
<span class="lb" data-page="17b.629" data-line="14" id="l17b.629.14"></span>τοὺς κυνόδοντας καὶ τοῖσι παχυτάτοισι τῶν παιδίων καὶ
<span class="lb" data-page="17b.629" data-line="15" id="l17b.629.15"></span>τοῖσι τὰς κοιλίας σκληρὰς ἔχουσι.
</blockquote>
<span class="lb rule" data-page="17b.629" data-line="16" id="l17b.629.16"></span>
            <p>
<span class="lb" data-page="17b.629" data-line="17" id="l17b.629.17"></span>Τὸ μὲν ὀδαξησμούς τινας γίνεσθαι τῶν οὔλων, ὅταν οἱ
<span class="lb" data-page="17b.629" data-line="18" id="l17b.629.18"></span>ὀδόντες φύειν μέλλωσι τοῖς παιδίοις, οὐδὲν θαυμαστόν. ὁ
<span class="pb" data-page="17b.630" id="p17b.630"></span>
<span class="lb" data-page="17b.630" data-line="1" id="l17b.630.1"></span>γὰρ ὀδαξησμὸς κνησμός τίς ἐστι μετὰ βραχείας τινὸς ἀνίας.
<span class="lb" data-page="17b.630" data-line="2" id="l17b.630.2"></span>οἱ πυρετοὶ δὲ καὶ οἱ σπασμοὶ καὶ αἱ διάῤῥοιαι συμβαίνουσι
<span class="lb" data-page="17b.630" data-line="3" id="l17b.630.3"></span>τοῖς παιδίοις ὀδοντοφυοῦσιν ἤδη καὶ μηκέτι μέλλουσιν, ὡς
<span class="lb" data-page="17b.630" data-line="4" id="l17b.630.4"></span>καὶ αὐτὸς ἐδήλωσεν εἰπὼν, καὶ μάλισθ’ ὅταν ἀνάγωσι τοὺς
<span class="lb" data-page="17b.630" data-line="5" id="l17b.630.5"></span>κυνόδοντας. εὔλογον δὲ δή που ὅτι διατετραμμένων τῶν
<span class="lb" data-page="17b.630" data-line="6" id="l17b.630.6"></span>οὔλων ὑπὸ τῶν ἀνιόντων ὀδόντων ταῦτα γίνεσθαι τὰ συμπτώματα,
<span class="lb" data-page="17b.630" data-line="7" id="l17b.630.7"></span>καθάπερ ὅταν ἐμπεπαρμένος ᾖ σκόλοψ σαρκὶ, καὶ
<span class="lb" data-page="17b.630" data-line="8" id="l17b.630.8"></span>πλέον γ’ ἐστὶ τὸ κατὰ τοὺς ὀδόντας ἢ τοὺς σκόλοπας τὸ
<span class="lb" data-page="17b.630" data-line="9" id="l17b.630.9"></span>τῆς ἀνίας. οἱ μὲν γὰρ σκόλοπες ἡσυχάζουσιν ἐστηριγμένοι
<span class="lb" data-page="17b.630" data-line="10" id="l17b.630.10"></span>κατὰ τὸ μόριον ᾧ κατ’ ἀρχὰς ἐμπεπήγασιν, οἱ δ’ ὀδόντες
<span class="lb" data-page="17b.630" data-line="11" id="l17b.630.11"></span>ἀεὶ προχωροῦσι τοσοῦτον ὅσον αὐξάνονται. πυρέττει μὲν
<span class="lb" data-page="17b.630" data-line="12" id="l17b.630.12"></span>οὖν ἐν τούτῳ τῆς ἡλικίας τὰ παιδία διά τε τὰς ὀδύνας καὶ
<span class="lb" data-page="17b.630" data-line="13" id="l17b.630.13"></span>τὰς ἀγρυπνίας καὶ τὰς φλεγμονάς. οἱ σπασμοὶ δ’ αὐτοῖς
<span class="lb" data-page="17b.630" data-line="14" id="l17b.630.14"></span>ἕπονται διά τε ταῦτα καὶ διὰ τὴν τροφὴν ἀπεπτουμένην,
<span class="lb" data-page="17b.630" data-line="15" id="l17b.630.15"></span>καὶ διότι μηδέπω τὰ κατὰ τῶν νεύρων φύσιν ἐστὶν ἰσχυρά.
<span class="lb" data-page="17b.630" data-line="16" id="l17b.630.16"></span>τούτοις ἅπασιν ἀκολουθοῦσιν ἐξ ἀνάγκης καὶ διάῤῥοιαι, διὰ
<span class="lb" data-page="17b.630" data-line="17" id="l17b.630.17"></span>τὸ μὴ πέττεσθαι καλῶς τὴν τροφὴν μήτε ἀναδίδοσθαι. τὸ
<span class="lb" data-page="17b.630" data-line="18" id="l17b.630.18"></span>δὲ καὶ τοῖς παχυτάτοις τῶν παιδίων καὶ τοῖς τὰς κοιλίας
<span class="pb" data-page="17b.631" id="p17b.631"></span>
<span class="lb" data-page="17b.631" data-line="1" id="l17b.631.1"></span>σκληρὰς ἔχουσιν ἐπὶ τοὺς σπασμοὺς ἀναφέρεται. τούτοις
<span class="lb" data-page="17b.631" data-line="2" id="l17b.631.2"></span>μάλιστα λέγοντος αὐτοῦ τῶν παιδίων γίγνεσθαι σπασμοὺς,
<span class="lb" data-page="17b.631" data-line="3" id="l17b.631.3"></span>ἅπερ ἂν ᾖ παχύτατα καὶ κοιλίας ἔχοντα σκληράς. πληθωρικὰ
<span class="lb" data-page="17b.631" data-line="4" id="l17b.631.4"></span>γὰρ ἐστι τὰ τοιαῦτα καὶ περιττωματικὰ καὶ διὰ τοῦτο
<span class="lb" data-page="17b.631" data-line="5" id="l17b.631.5"></span>σπασμοῖς εὐάλωτα, μάλιστα δὲ σπασμοὶ τὰς τοιαύτας καταλαμβάνουσι φύσεις.
</p>
<span class="lb rule" data-page="17b.631" data-line="6" id="l17b.631.6"></span>
          </article>

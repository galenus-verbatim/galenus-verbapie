<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.26">
<span class="pb page1" data-page="17b.631" id="p17b.631"></span>
<span class="milestone ed1page page1" data-n="5.262" data-unit="ed1page" id="ed1page.5.262"></span>
<span class="milestone ed2page page1" data-n="9.120" data-unit="ed2page" id="ed2page.9.120"></span>
<span class="lb head" data-page="17b.631" data-line="7" id="l17b.631.7"></span>
            <blockquote class="quote lemma">
<span class="lb" data-page="17b.631" data-line="8" id="l17b.631.8"></span><span class="milestone ed2page" data-n="9.121" data-unit="ed2page" id="ed2page.9.121"></span>Πρεσβυτέροισι δὲ γενομένοισι παρίσθμια, σπονδύλου
<span class="lb" data-page="17b.631" data-line="9" id="l17b.631.9"></span>τοῦ κατὰ τὸ ἰνίον εἴσω ὤσιες, ἄσθματα, λιθιάσιες,
<span class="lb" data-page="17b.631" data-line="10" id="l17b.631.10"></span>ἕλμινθος στρογγύλαι, ἀσκαρίδες, ἀκροχορδόνες, σατυριασμοὶ,
<span class="lb" data-page="17b.631" data-line="11" id="l17b.631.11"></span>χοιράδες καὶ τἄλλα φύματα, μάλιστα δὲ τὰ
<span class="lb" data-page="17b.631" data-line="12" id="l17b.631.12"></span>προειρημένα.
</blockquote>
<span class="lb rule" data-page="17b.631" data-line="13" id="l17b.631.13"></span>
            <p>
<span class="lb" data-page="17b.631" data-line="14" id="l17b.631.14"></span>Πρῶτον μὲν ἔγραψε τῶν νεογνῶν παιδίων, εἶθ’ ἑξῆς
<span class="lb" data-page="17b.631" data-line="15" id="l17b.631.15"></span>τῶν ὀδοντοφυούντων, εἶτα νῦν περὶ τῶν μεταξὺ κατὰ τὴν
<span class="lb" data-page="17b.631" data-line="16" id="l17b.631.16"></span>ἡλικίαν ἤδη, τῶν πεπαυμένων τοὺς ὀδόντας φύειν καὶ τῶν
<span class="pb" data-page="17b.632" id="p17b.632"></span>
<span class="lb" data-page="17b.632" data-line="1" id="l17b.632.1"></span>πλησίων τοῦ ἡβάσκειν. ἐφεξῆς γὰρ ἐκείνων, ἐπὶ τοῖς δὲ
<span class="lb" data-page="17b.632" data-line="2" id="l17b.632.2"></span>τετάρτων τῇ τάξει, μνημονεύει κατὰ τὸν ἑξῆς ἀφορισμόν.
<span class="lb" data-page="17b.632" data-line="3" id="l17b.632.3"></span>ἀλλὰ τήν γε τρίτην ἡλικίαν, ἥτις νῦν πρόκειται ἡμῖν, τὴν
<span class="lb" data-page="17b.632" data-line="4" id="l17b.632.4"></span>ἄχρι δωδεκάτου καὶ τρισκαιδεκάτου προϊοῦσαν ἔτους, ἁλίσκεσθαι
<span class="lb" data-page="17b.632" data-line="5" id="l17b.632.5"></span>πάθεσί φησιν, ὧν πρῶτα γράφει παρίσθμια, φλεγμονὰς
<span class="lb" data-page="17b.632" data-line="6" id="l17b.632.6"></span>ὄντα τῶν κατὰ τὸν ἰσθμὸν χωρίων. ἀκούειν δὲ νῦν
<span class="lb" data-page="17b.632" data-line="7" id="l17b.632.7"></span>ἰσθμὸν χρὴ, τὸ μεταξὺ τοῦ στόματός τε καὶ τοῦ
<span class="lb" data-page="17b.632" data-line="8" id="l17b.632.8"></span><span class="milestone ed1page" data-n="5.263" data-unit="ed1page" id="ed1page.5.263"></span>στομάχου μόριον, ἐκ μεταφορᾶς οὕτως ὠνομασμένον, ἀπὸ
<span class="lb" data-page="17b.632" data-line="9" id="l17b.632.9"></span>τῶν κυρίως λεγομένων ἰσθμῶν. αἳ δή τινές εἰσι στεναὶ γῆς
<span class="lb" data-page="17b.632" data-line="10" id="l17b.632.10"></span>διέξοδοι, μεταξὺ δυοῖν θαλαττῶν. τὰ δὲ παρίσθμια ταῦτα,
<span class="lb" data-page="17b.632" data-line="11" id="l17b.632.11"></span>ποτὲ μὲν αὐτοῦ μόνου τοῦ κοινοῦ, τῇ τε γαστρὶ καὶ τῷ στομάχῳ
<span class="lb" data-page="17b.632" data-line="12" id="l17b.632.12"></span>καὶ τῇ φάρυγγι καὶ ὅλῳ τῷ στόματι χιτῶνός εἰσι
<span class="lb" data-page="17b.632" data-line="13" id="l17b.632.13"></span>φλεγμοναὶ, ποτὲ δὲ καὶ τῶν ὑποκειμένων αὐτῶν μυῶν, ἡνίκα
<span class="lb" data-page="17b.632" data-line="14" id="l17b.632.14"></span>καὶ τοῦ κατὰ τὸ ἰνίον σπονδύλου συμβαίνουσιν αἱ εἴσω
<span class="lb" data-page="17b.632" data-line="15" id="l17b.632.15"></span>ῥοπαὶ, περὶ ὧν ἐφεξῆς ἐν τοῖς παρισθμίοις ἐρεῖ· σπονδύλου
<span class="lb" data-page="17b.632" data-line="16" id="l17b.632.16"></span>τοῦ κατὰ τὸ ἰνίον εἴσω ὤσιες. ἑλκόμενος γὰρ ὑπὸ τῶν
<span class="lb" data-page="17b.632" data-line="17" id="l17b.632.17"></span>φλεγμαινόντων μυῶν ὁ σπόνδυλος οὗτος εἰς τὸ πρόσω τοῦ
<span class="pb" data-page="17b.633" id="p17b.633"></span>
<span class="lb" data-page="17b.633" data-line="1" id="l17b.633.1"></span>τραχήλου μέρος ἐπινεύει. κέκληκε δὲ οὐ πρόσω τοῦτο μέρος,
<span class="lb" data-page="17b.633" data-line="2" id="l17b.633.2"></span>ἀλλ’ εἴσω Ἱπποκράτης, ὡς πρὸς τὸν σπόνδυλον ἀναφέρων
<span class="lb" data-page="17b.633" data-line="3" id="l17b.633.3"></span>τὸν λόγον ὀπίσω κείμενον. ἡ γὰρ εἰς τὸ βάθος μετάστασις
<span class="lb" data-page="17b.633" data-line="4" id="l17b.633.4"></span>τοῦ σώματος, ἐάν τε ἐκ τῶν ὀπίσω ἐάν τε ἐκ τῶν πρόσω
<span class="lb" data-page="17b.633" data-line="5" id="l17b.633.5"></span>γένηται, διὰ μιᾶς φωνῆς δηλοῦται τῆς ἔσω. τί δή ποτ’
<span class="lb" data-page="17b.633" data-line="6" id="l17b.633.6"></span>οὖν Ἱπποκράτης ἐπὶ τῶν ἀρτιγενῶν παιδίων οὔτε περὶ τῶν
<span class="lb" data-page="17b.633" data-line="7" id="l17b.633.7"></span>παρισθμίων οὔτε περὶ τῆς ἔσω ῥοπῆς τοῦ κατὰ τὸ ἰνίον
<span class="lb" data-page="17b.633" data-line="8" id="l17b.633.8"></span>σπονδύλου διῆλθεν, οὐδὲν ἧττον κἀκείνων ὑγρὸν καὶ περιττωματικὸν
<span class="lb" data-page="17b.633" data-line="9" id="l17b.633.9"></span>ἐχόντων τὸν ἐγκέφαλον, ὡς ἐπιπέμπειν ῥεῦμα
<span class="lb" data-page="17b.633" data-line="10" id="l17b.633.10"></span>τοῖς ὑποκειμένοις μορίοις· ἢ ὅτι φθάνει τὰ τηλικαῦτα διαφθειρόμενα,
<span class="lb" data-page="17b.633" data-line="11" id="l17b.633.11"></span>πρὶν ὑπομεῖναι φλεγμονὴν ἰσχυρὰν, τοὺς ὑποκειμένους
<span class="lb" data-page="17b.633" data-line="12" id="l17b.633.12"></span>τῇ φάρυγγι μύας ἅμα τοῖς νεύροις. καὶ ἄλλως
<span class="lb" data-page="17b.633" data-line="13" id="l17b.633.13"></span>ὅτι μαλακὰ ταῦτά ἐστιν αὐτοῖς τὰ μόρια καὶ διὰ τοῦτο
<span class="lb" data-page="17b.633" data-line="14" id="l17b.633.14"></span>ἀδύνατα τάσιν ὑπομεῖναι σφοδρὰν, ὡς ἐπισπᾶσθαι δύνασθαι
<span class="lb" data-page="17b.633" data-line="15" id="l17b.633.15"></span>τὸν σπόνδυλον εἴσω πρὸς αὐτά. καὶ μὲν δὴ καὶ τὸ ἆσθμα,
<span class="lb" data-page="17b.633" data-line="16" id="l17b.633.16"></span>καλοῦσι δ’ οὕτως οἱ Ἕλληνες τὴν πυκνὴν ἀναπνοὴν, οἷα
<span class="lb" data-page="17b.633" data-line="17" id="l17b.633.17"></span>συμβαίνει τοῖς δραμοῦσιν, ἢ ὁπωσοῦν ἑτέρως εἰς σφοδρὰν
<span class="lb" data-page="17b.633" data-line="18" id="l17b.633.18"></span>κίνησιν ἀχθεῖσιν. ἐπὶ μὲν τούτων γίνεται δι’ αὐτὸ τὸ
<span class="pb" data-page="17b.634" id="p17b.634"></span>
<span class="lb" data-page="17b.634" data-line="1" id="l17b.634.1"></span>γυμνάσιον,<span class="milestone ed2page" data-n="9.122" data-unit="ed2page" id="ed2page.9.122"></span> ἀναπνοῆς πολλῆς τοῦ ζώου χρῄζοντος.
<span class="lb" data-page="17b.634" data-line="2" id="l17b.634.2"></span>ἐπὶ δὲ τῶν ἄνευ γυμνασίου, διὰ τὴν στενοχωρίαν τῶν ἐν
<span class="lb" data-page="17b.634" data-line="3" id="l17b.634.3"></span>τῷ πνεύμονι κοιλιῶν. ἡ στενοχωρία δ’ αὕτη πληρουμένου
<span class="lb" data-page="17b.634" data-line="4" id="l17b.634.4"></span>τοῦ σπλάγχνου τῶν ἄνωθεν ῥευμάτων γίνεται. τὰ δὲ ῥεύματα
<span class="lb" data-page="17b.634" data-line="5" id="l17b.634.5"></span>ταῦτα πλείω μέν ἐστι τοῖς νεογόνοις παιδίοις, ἀναιρεῖ
<span class="lb" data-page="17b.634" data-line="6" id="l17b.634.6"></span>δ’ ὀξέως αὐτὰ, διότι καὶ ἄλλως ἔχει κακῶς. ἥτε γὰρ ἐκ
<span class="lb" data-page="17b.634" data-line="7" id="l17b.634.7"></span>τῆς μήτρας εἰς τὸν πέριξ ἀέρα κατάστασις ἥ τε τῆς τροφῆς
<span class="lb" data-page="17b.634" data-line="8" id="l17b.634.8"></span>ἑτερότης, ἥ τε φλεγμονὴ κατ’ ἀρχὰς μὲν τῶν κατὰ τὸν ὀμφαλὸν
<span class="lb" data-page="17b.634" data-line="9" id="l17b.634.9"></span>χωρίων, αὖθις δὲ διὰ τὴν τῶν ὀδόντων γένεσιν
<span class="lb" data-page="17b.634" data-line="10" id="l17b.634.10"></span>ἀσθενῆ πάντα ποιεῖ τὰ τοιαῦτα καὶ μόγις ἐφ’ οἷς εἴρηκα
<span class="lb" data-page="17b.634" data-line="11" id="l17b.634.11"></span>διαρκοῦνται, μή τί γε δὴ πρὸς ἐκείνοις ἔτι καὶ τὸ ῥεῦμα
<span class="lb" data-page="17b.634" data-line="12" id="l17b.634.12"></span>δυνάμενα φέρειν, εἰς πνεύμονα κατασκῆπτον. αἱ δὲ λιθιάσεις
<span class="lb" data-page="17b.634" data-line="13" id="l17b.634.13"></span>ἴδιόν ἐστι τῶν παίδων πάθημα, διὰ τὴν ἀδηφαγίαν
<span class="lb" data-page="17b.634" data-line="14" id="l17b.634.14"></span>ὠμοὺς χυμοὺς ἀθροιζόντων οὐκ ὀλίγους, ἐξ ὧν τὸ παχύτερον
<span class="lb" data-page="17b.634" data-line="15" id="l17b.634.15"></span>ἅμα τοῖς οὔροις εἰς τὴν κύστιν ἀφικνούμενον ὕλη τῆς
<span class="lb" data-page="17b.634" data-line="16" id="l17b.634.16"></span>τῶν λίθων ἐστὶ γενέσεως καὶ διὰ τὴν θερμασίαν τὴν πολλήν.
<span class="lb" data-page="17b.634" data-line="17" id="l17b.634.17"></span>ἀθροίζουσι μὲν γὰρ καὶ οἱ γέροντες οὐκ ὀλίγον ὠμὸν
<span class="lb" data-page="17b.634" data-line="18" id="l17b.634.18"></span>χυμὸν, οὐ διὰ τὴν ἀδηφαγίαν ὡς οἱ παῖδες, ἀλλὰ διὰ τὴν
<span class="pb" data-page="17b.635" id="p17b.635"></span>
<span class="lb" data-page="17b.635" data-line="1" id="l17b.635.1"></span>ἀῤῥωστίαν τῆς πεπτικῆς δυνάμεως. οὐ μὴν τὸ γε θερμὸν
<span class="lb" data-page="17b.635" data-line="2" id="l17b.635.2"></span>ἔχουσιν ἰσχυρὸν, ὃ τὴν παχεῖαν ὕλην ἐξατμίζον ἐργάζεται
<span class="lb" data-page="17b.635" data-line="3" id="l17b.635.3"></span>τοὺς λίθους. ἕλμινθες δὲ καὶ ἀσκαρίδες ἀνάλογον ἐοίκασι
<span class="lb" data-page="17b.635" data-line="4" id="l17b.635.4"></span>γίνεσθαι τοῖς ἄλλοις ζώοις, ὅσα τὴν γένεσιν οὐκ ἐκ σπερμάτων,
<span class="lb" data-page="17b.635" data-line="5" id="l17b.635.5"></span>ἀλλ’ ἐκ σηπεδόνος ἔχει μόνον. μόνη γὰρ οὐχ ἱκανὴ
<span class="lb" data-page="17b.635" data-line="6" id="l17b.635.6"></span>ταῦτα γεννῆσαι σηπεδὼν, ἀλλὰ καὶ θερμασίας πολλῆς προσδεῖται.
<span class="lb" data-page="17b.635" data-line="7" id="l17b.635.7"></span>διαφθείρεται μὲν οὖν ἡ τροφὴ πολλάκις ἐν τῇ γαστρὶ
<span class="lb" data-page="17b.635" data-line="8" id="l17b.635.8"></span>καὶ μάλιστα ἐν τῇ κάτω τοῖς παιδίοις. ἀλλ’ ἡ θερμασία
<span class="lb" data-page="17b.635" data-line="9" id="l17b.635.9"></span>τοῖς μὲν πάνυ νέοις οὐδέπω τῆς ὕλης ἐγκρατής ἐστι.
<span class="lb" data-page="17b.635" data-line="10" id="l17b.635.10"></span>τῶν δὲ τηλικούτων καὶ τὴν ὕλην ἐπέχει τὴν ἐπιτήδειον εἰς
<span class="lb" data-page="17b.635" data-line="11" id="l17b.635.11"></span>ζώων τοιούτων γένεσιν, ἐπ’ αὐτῇ τε τὴν θερμασίαν προσείληφεν.
<span class="lb" data-page="17b.635" data-line="12" id="l17b.635.12"></span>ἀσκαρίδες μὲν οὖν εἰσι λεπταί τινες ἕλμινθες, ἐν
<span class="lb" data-page="17b.635" data-line="13" id="l17b.635.13"></span>τῷ κάτω μάλιστα τοῦ παχέος ἐντέρου μέρει γεννώμεναι, καὶ
<span class="lb" data-page="17b.635" data-line="14" id="l17b.635.14"></span>φαίνονταί γε πλεῖσται σαφῶς ἐπὶ τῶν ἀπεπτούντων ὑποζυγίων
<span class="lb" data-page="17b.635" data-line="15" id="l17b.635.15"></span>γεννώμεναι. τὴν δ’ ἀπεψίαν αὐτῶν ἡ δυσωδία τῶν
<span class="lb" data-page="17b.635" data-line="16" id="l17b.635.16"></span>διαχωρημάτων ἐνδείκνυται. τὸ δ’ ἄλλο γένος τῶν ἑλμίνθων
<span class="lb" data-page="17b.635" data-line="17" id="l17b.635.17"></span>αἱ στρογγύλαι γεννῶνται μὲν ἐν τοῖς ἄνω μᾶλλον ἐντέροις,
<span class="lb" data-page="17b.635" data-line="18" id="l17b.635.18"></span>ὥστε καὶ εἰς αὐτὴν ἐπιβαίνουσιν ἔστιν ὅτε τὴν γαστέρα.
<span class="pb" data-page="17b.636" id="p17b.636"></span>
<span class="lb" data-page="17b.636" data-line="1" id="l17b.636.1"></span>πολὺ δὲ πλείους αὗται τῶν ἀσκαρίδων ἐν τοῖς παισὶ γίγνονται.
<span class="lb" data-page="17b.636" data-line="2" id="l17b.636.2"></span>σπανιωτέρα δ’ ἡ τῆς πλατείας ἕλμινθος γένεσίς ἐστιν,
<span class="lb" data-page="17b.636" data-line="3" id="l17b.636.3"></span>ἥτις καὶ μακροτάτη γίγνεται, παρεκτεινομένη πολλάκις
<span class="lb" data-page="17b.636" data-line="4" id="l17b.636.4"></span>ἅπασι τοῖς ἐντέροις. ἀλλὰ ταύτης μὲν οὐδ’ ὅλως ἐμνημόνευσεν
<span class="lb" data-page="17b.636" data-line="5" id="l17b.636.5"></span>ὁ Ἱπποκράτης. ὅτι μηδὲ προὔκειτο περὶ πάντων
<span class="lb" data-page="17b.636" data-line="6" id="l17b.636.6"></span>αὐτῷ διεξέρχεσθαι τῶν παθημάτων ὅσα συμβαίνει τοῖς
<span class="lb" data-page="17b.636" data-line="7" id="l17b.636.7"></span>ἀνθρώποις, ἀλλ’ ἐκείνων μόνων, ὅσα γίγνεται καθ’ ἑκάστην
<span class="lb" data-page="17b.636" data-line="8" id="l17b.636.8"></span>τῶν ἡλικιῶν. διὰ τοῦτο γοῦν αὐτὸς μετὰ τῶν εἰρημένων
<span class="lb" data-page="17b.636" data-line="9" id="l17b.636.9"></span>κατάλογον ἐφεξῆς ἀκροχορδόνας τε καὶ χοιράδας ἔγραψε κακοχύμου
<span class="lb" data-page="17b.636" data-line="10" id="l17b.636.10"></span>πλήθους ἔγγονα νοσήματα ῥέποντος ἔξω τε καὶ
<span class="lb" data-page="17b.636" data-line="11" id="l17b.636.11"></span>πρὸς τὸ δέρμα. πᾶν δὲ αὐτῶν τὸ γένος ὀνομάζει φύματα
<span class="lb" data-page="17b.636" data-line="12" id="l17b.636.12"></span>γράψας ἐφεξῆς οὕτως, ἀκροχορδόνες χοιράδες καὶ τἄλλα
<span class="lb" data-page="17b.636" data-line="13" id="l17b.636.13"></span>φύματα. λέγονται δ’ ἐξαιρέτως ἔνια φύματα, φλεγμοναί
<span class="lb" data-page="17b.636" data-line="14" id="l17b.636.14"></span>τινες αὐτόματοι τάχιστα μὲν γεννώμεναι, τάχιστα δ’ εἰς ὀξὺ
<span class="lb" data-page="17b.636" data-line="15" id="l17b.636.15"></span>ὑψηλὸν αἰρόμεναι, τάχιστα δὲ καὶ ἐκπυϊσκόμεναι, καὶ πλείστη
<span class="lb" data-page="17b.636" data-line="16" id="l17b.636.16"></span>γε καὶ ἡ τούτων γένεσίς <span class="milestone ed2page" data-n="9.123" data-unit="ed2page" id="ed2page.9.123"></span>ἐστιν ἐν βουβῶνι καὶ
<span class="lb" data-page="17b.636" data-line="17" id="l17b.636.17"></span>μασχάλη, ὅτι καὶ ἀδένες ἐνταῦθα πολλοὶ φύσιν ἔχοντες εἰς
<span class="pb" data-page="17b.637" id="p17b.637"></span>
<span class="lb" data-page="17b.637" data-line="1" id="l17b.637.1"></span>ἑαυτοὺς ἑτοίμως δέχεσθαι τὰ περιττά. τούτων τῶν ἀδένων
<span class="lb" data-page="17b.637" data-line="2" id="l17b.637.2"></span>ἐστὶ πάθημα καὶ ἡ χοιρὰς οὐχ ὑπὸ θερμῆς ὕλης, οὐδ’ εἰς
<span class="lb" data-page="17b.637" data-line="3" id="l17b.637.3"></span>ἐκπύησιν ἐπειγομένης, μάλιστα δὲ ψυχροτέρας τε καὶ
<span class="lb" data-page="17b.637" data-line="4" id="l17b.637.4"></span>φλεγματικωτέρας.
</p>
<span class="lb rule" data-page="17b.637" data-line="5" id="l17b.637.5"></span>
          </article>

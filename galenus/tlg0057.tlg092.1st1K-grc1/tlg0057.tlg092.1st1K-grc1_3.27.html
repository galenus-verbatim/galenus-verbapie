<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.27">
<span class="pb page1" data-page="17b.637" id="p17b.637"></span>
<span class="milestone ed1page page1" data-n="5.263" data-unit="ed1page" id="ed1page.5.263"></span>
<span class="milestone ed2page page1" data-n="9.123" data-unit="ed2page" id="ed2page.9.123"></span>
<span class="lb head" data-page="17b.637" data-line="6" id="l17b.637.6"></span>
            <blockquote class="quote lemma">
<span class="lb" data-page="17b.637" data-line="7" id="l17b.637.7"></span>Τοῖσι δὲ ἔτι πρεσβυτέροισι καὶ πρὸς τὴν ἥβην προάγουσι,
<span class="lb" data-page="17b.637" data-line="8" id="l17b.637.8"></span>τουτέων τε τὰ πολλὰ καὶ πυρετοὶ χρόνιοι μᾶλλον καὶ ἐκ
<span class="lb" data-page="17b.637" data-line="9" id="l17b.637.9"></span>ῥινῶν αἵματος ῥύσιες.
</blockquote>
<span class="lb rule" data-page="17b.637" data-line="10" id="l17b.637.10"></span>
            <p>
<span class="lb" data-page="17b.637" data-line="11" id="l17b.637.11"></span>Ἄρχονται μὲν ἡβάσκειν μετὰ τὸ τεσσαρεσκαιδέκατον
<span class="lb" data-page="17b.637" data-line="12" id="l17b.637.12"></span>ἔτος οἱ παῖδες. ὅσοι δὲ πλησίον ἥκουσι τῆς ἡλικίας ἐκείνης,
<span class="lb" data-page="17b.637" data-line="13" id="l17b.637.13"></span>εἶεν ἄν ποτε ἐτῶν δυοκαίδεκα ἢ τρισκαίδεκα, καὶ μέντοι καὶ
<span class="lb" data-page="17b.637" data-line="14" id="l17b.637.14"></span>τεσσαρεσκαίδεκά τινες αὐτῶν. οὐ γὰρ ἁπάντων ἀκριβὴς
<span class="lb" data-page="17b.637" data-line="15" id="l17b.637.15"></span>μία προθεσμία τῆς ἥβης ἐστὶ, διὰ τὴν θερμότητα καὶ ψυχρότητα
<span class="lb" data-page="17b.637" data-line="16" id="l17b.637.16"></span>τῆς κράσεως. οἱ μὲν γὰρ θερμοὶ πρωϊαίτερον, οἱ
<span class="lb" data-page="17b.637" data-line="17" id="l17b.637.17"></span>ψυχροὶ δὲ ὀψιαίτερον ἡβάσκουσι. νοσοῦσι δ’ οἱ παῖδες
<span class="pb" data-page="17b.638" id="p17b.638"></span>
<span class="lb" data-page="17b.638" data-line="1" id="l17b.638.1"></span>οὗτοι πολλὰ μὲν καὶ τῶν ἤδη προειρημένων τῇ τῆς κράσεως
<span class="lb" data-page="17b.638" data-line="2" id="l17b.638.2"></span>ὁμοιότητι καὶ μέντοι καὶ πυρετοὺς χρονιωτέρους τῶν
<span class="lb" data-page="17b.638" data-line="3" id="l17b.638.3"></span>ἔμπροσθεν. οὐ μὴν εἴρηκέ τι περὶ τῶν ἐν ἐκείνῃ τῇ ἡλικίᾳ
<span class="lb" data-page="17b.638" data-line="4" id="l17b.638.4"></span>πλεοναζόντων πυρετῶν, ἀλλ’ ἐκ τοῦ νῦν εἰρημένου δῆλός
<span class="lb" data-page="17b.638" data-line="5" id="l17b.638.5"></span>ἐστιν ἐνδεικνύμενος ὀξεῖς αὐτοὺς γίγνεσθαι. ἀλλοιοῦνται
<span class="lb" data-page="17b.638" data-line="6" id="l17b.638.6"></span>γὰρ αἱ διαθέσεις τῶν παίδων τάχιστα, διὰ τὴν ὑγρότητα
<span class="lb" data-page="17b.638" data-line="7" id="l17b.638.7"></span>τοῦ σώματος καὶ τὴν τῆς φυσικῆς δυνάμεως ἀῤῥωστίαν.
<span class="lb" data-page="17b.638" data-line="8" id="l17b.638.8"></span>αἵματος δὲ ῥύσεις ἐκ τῶν ῥινῶν γίνονται τοῖς τηλικούτοις,
<span class="lb" data-page="17b.638" data-line="9" id="l17b.638.9"></span>ἐπειδὴ πλεονάζειν ἄρχεται κατὰ τὴν ἡλικίαν ἐκείνην
<span class="lb" data-page="17b.638" data-line="10" id="l17b.638.10"></span>ὁ χυμὸς οὗτος, οὐχ ὅτι πλείων γεννᾶται ἢ προσθὲν,
<span class="lb" data-page="17b.638" data-line="11" id="l17b.638.11"></span>ἀλλ’ ὅτι νῦν ἦττον ἀναλίσκεται, διὰ τὸ καὶ τὴν αὔξησιν,
<span class="lb" data-page="17b.638" data-line="12" id="l17b.638.12"></span>ὡς πρὸς τὴν ἀναλογίαν τοῦ σώματος, ἦττον κατὰ τὴν ἡλικίαν
<span class="lb" data-page="17b.638" data-line="13" id="l17b.638.13"></span>ταύτην γίνεσθαι τῆς ἔμπροσθεν.
</p>
<span class="lb rule" data-page="17b.638" data-line="14" id="l17b.638.14"></span>
          </article>

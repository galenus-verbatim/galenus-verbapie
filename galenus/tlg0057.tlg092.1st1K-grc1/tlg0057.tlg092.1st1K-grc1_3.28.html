<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.28">
<span class="pb page1" data-page="17b.638" id="p17b.638"></span>
<span class="milestone ed1page page1" data-n="5.263" data-unit="ed1page" id="ed1page.5.263"></span>
<span class="milestone ed2page page1" data-n="9.123" data-unit="ed2page" id="ed2page.9.123"></span>
<span class="lb head" data-page="17b.638" data-line="15" id="l17b.638.15"></span>
            <blockquote class="quote lemma">
<span class="lb" data-page="17b.638" data-line="16" id="l17b.638.16"></span><span class="milestone ed2page" data-n="9.124" data-unit="ed2page" id="ed2page.9.124"></span>
              <span class="milestone ed1page" data-n="5.264" data-unit="ed1page" id="ed1page.5.264"></span>Τὰ δὲ πλεῖστα τοῖσι παιδίοισι πάθεα κρίνεται, τὰ
<span class="lb" data-page="17b.638" data-line="17" id="l17b.638.17"></span>μὲν ἐν τεσσαράκοντα ἡμέρῃσι, τὰ δ’ ἐν ἑπτὰ μησὶ, τὰ δ’ ἐν
<span class="lb" data-page="17b.638" data-line="18" id="l17b.638.18"></span>ἑπτὰ ἔτεσι, τὰ δὲ πρὸς τὴν ἥβην προάγουσιν. ὅσα δ’
<span class="pb" data-page="17b.639" id="p17b.639"></span>
<span class="lb" data-page="17b.639" data-line="1" id="l17b.639.1"></span>ἂν διαμένῃ τοῖσι παιδίοισι πάθεα καὶ μὴ ἀπολυθῇ παρὰ
<span class="lb" data-page="17b.639" data-line="2" id="l17b.639.2"></span>τὸ ἡβάσκειν ἢ ταῖσι θήλεσι περὶ τὰς τῶν καταμηνίων
<span class="lb" data-page="17b.639" data-line="3" id="l17b.639.3"></span>ῥήξιας, χρονίζειν εἴωθεν.
</blockquote>
<span class="lb rule" data-page="17b.639" data-line="4" id="l17b.639.4"></span>
            <p>
<span class="lb" data-page="17b.639" data-line="5" id="l17b.639.5"></span>Εἰ προσέκειτο τῷ λόγῳ τὰ χρόνια, κάλλιον ἂν ἦν. ὅθεν
<span class="lb" data-page="17b.639" data-line="6" id="l17b.639.6"></span>ἔνιοι τὸ τοῦ πάθους ὄνομα κατὰ τῶν χρονίων μόνων οἴονται
<span class="lb" data-page="17b.639" data-line="7" id="l17b.639.7"></span>λέγειν αὐτόν. ἀλλ’ ἐναντιοῦταί γε αὐτοῖς τὰ τοιαῦτα
<span class="lb" data-page="17b.639" data-line="8" id="l17b.639.8"></span>κατὰ τοὺς ἀφορισμοὺς εἰρημένα, ἐν τοῖσιν ὀξέσι πάθεσιν
<span class="lb" data-page="17b.639" data-line="9" id="l17b.639.9"></span>ὀλιγάκις καὶ ἐν ἀρχῇσι, τῇσι φαρμακείῃσι χρέεσθαι καὶ αἱ
<span class="lb" data-page="17b.639" data-line="10" id="l17b.639.10"></span>λεπταὶ δίαιται καὶ ἐν τοῖσι μακροῖσιν ἀεὶ πάθεσι καὶ ἐν
<span class="lb" data-page="17b.639" data-line="11" id="l17b.639.11"></span>τοῖσιν ὀξέσι. δῆλον οὖν ἐκ τούτων ἐστὶν ὡς οὐ μόνον ἐπὶ
<span class="lb" data-page="17b.639" data-line="12" id="l17b.639.12"></span>τῶν χρονίων, ἀλλὰ καὶ ἐπὶ ὀξέων λέγειν εἴωθεν ὁ Ἱπποκράτης
<span class="lb" data-page="17b.639" data-line="13" id="l17b.639.13"></span>τὸ τοῦ πάθους ὄνομα. φαίνεταί γε μὴν νῦν ἤτοι κατὰ
<span class="lb" data-page="17b.639" data-line="14" id="l17b.639.14"></span>τῶν χρονίων αὐτὸ φέρων ἢ τὸν λόγον ἐλλιπῆ πεποιημένος.
<span class="lb" data-page="17b.639" data-line="15" id="l17b.639.15"></span>ἀλλ’ ἡμεῖς γε ἀναπληρώσαντες αὐτὸν φήσομεν οὕτως· τὰ
<span class="lb" data-page="17b.639" data-line="16" id="l17b.639.16"></span>δὲ πλεῖστα τοῖσι παιδίοισι πάθη χρόνια κρίνεται, τὰ μὲν
<span class="lb" data-page="17b.639" data-line="17" id="l17b.639.17"></span>ἐν τεσσαράκοντα ἡμέρῃσι, τὰ δὲ ἐν ἑπτὰ μησὶ, τὰ δὲ ἐν
<span class="pb" data-page="17b.640" id="p17b.640"></span>
<span class="lb" data-page="17b.640" data-line="1" id="l17b.640.1"></span>ἑπτὰ ἔτεσι. τῶν μὲν οὖν ἡμερῶν ἡ τεσσαρακοστὴ πρώτη
<span class="lb" data-page="17b.640" data-line="2" id="l17b.640.2"></span>μὲν τῶν χρονιζόντων ἐστὶ κρίσιμος, ἐσχάτη δὲ τῶν ἐκ μεταπτώσεως
<span class="lb" data-page="17b.640" data-line="3" id="l17b.640.3"></span>ὀξέων, ὡς καὶ πρόσθεν εἶπον. ὅσα δὲ τὸν ἀριθμὸν
<span class="lb" data-page="17b.640" data-line="4" id="l17b.640.4"></span>τούτων ὑπερβαίνει, κατὰ τὸν τῆς ἑβδομάδος λόγον
<span class="lb" data-page="17b.640" data-line="5" id="l17b.640.5"></span>ἴσχει τὴν κρίσιν, οὐκέθ’ ἡμερῶν ἑπτὰ συναριθμουμένων,
<span class="lb" data-page="17b.640" data-line="6" id="l17b.640.6"></span>ἀλλὰ πρότερον μὲν μηνῶν, εἶθ’ ἑξῆς ἐτῶν. καὶ μὲν δὴ καὶ
<span class="lb" data-page="17b.640" data-line="7" id="l17b.640.7"></span>ὅτι κατὰ τοῦτον ὑπερβάντα τὸν χρόνον εἰς τὴν τετάρτην
<span class="lb" data-page="17b.640" data-line="8" id="l17b.640.8"></span>ἡλικίαν ἀφικνεῖται πρόδηλον. δευτέρα τε γὰρ ἑβδομὰς ἐν
<span class="lb" data-page="17b.640" data-line="9" id="l17b.640.9"></span>τούτῳ τῷ χρόνῳ συμπληροῦται. καὶ ἄλλως αἱ μεταβολαὶ
<span class="lb" data-page="17b.640" data-line="10" id="l17b.640.10"></span>τοῦ σώματος μεγάλαι γίνονται κατὰ τὴν ἥβην καὶ μάλιστα
<span class="lb" data-page="17b.640" data-line="11" id="l17b.640.11"></span>ἐπὶ τῶν θηλειῶν, διὰ τὴν τῶν καταμηνίων φορὰν, ὥσθ’
<span class="lb" data-page="17b.640" data-line="12" id="l17b.640.12"></span>ὅσα γε νοσήματα μηδὲ κατὰ ταύτην τὴν ἡλικίαν ἐλύθη μέχρι
<span class="lb" data-page="17b.640" data-line="13" id="l17b.640.13"></span>πολλοῦ χρόνου παραμένειν εἴωθεν.
</p>
<span class="lb rule" data-page="17b.640" data-line="14" id="l17b.640.14"></span>
          </article>

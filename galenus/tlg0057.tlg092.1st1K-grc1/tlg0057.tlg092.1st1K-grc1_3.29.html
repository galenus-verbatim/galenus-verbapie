<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.29">
<span class="pb page1" data-page="17b.640" id="p17b.640"></span>
<span class="milestone ed1page page1" data-n="5.264" data-unit="ed1page" id="ed1page.5.264"></span>
<span class="milestone ed2page page1" data-n="9.124" data-unit="ed2page" id="ed2page.9.124"></span>
<span class="lb head" data-page="17b.640" data-line="15" id="l17b.640.15"></span>
            <blockquote class="quote lemma">
<span class="lb" data-page="17b.640" data-line="16" id="l17b.640.16"></span><span class="milestone ed2page" data-n="9.125" data-unit="ed2page" id="ed2page.9.125"></span>Τοῖσι δὲ νεανίσκοισιν αἵματος πτύσιες, φθίσιες,
<span class="lb" data-page="17b.640" data-line="17" id="l17b.640.17"></span>πυρετοὶ ὀξέες, ἐπιληψίαι καὶ τἄλλα νοσήματα, μάλιστα
<span class="lb" data-page="17b.640" data-line="18" id="l17b.640.18"></span>δὲ τὰ προειρημένα.
</blockquote>
<span class="lb rule" data-page="17b.640" data-line="19" id="l17b.640.19"></span>
            <span class="pb" data-page="17b.641" id="p17b.641"></span>
            <p>
<span class="lb" data-page="17b.641" data-line="1" id="l17b.641.1"></span>Λεπτομερῶς πάνυ διελθὼν τὰς πρώτας ἡλικίας ἄχρι
<span class="lb" data-page="17b.641" data-line="2" id="l17b.641.2"></span>τῆς τῶν ἡβώντων οὐκ οἶδ’ ὅπως ὑπερέβη τὴν τῶν μειρακίων,
<span class="lb" data-page="17b.641" data-line="3" id="l17b.641.3"></span>ἐν τῷ μεταξὺ τῆς τῶν ἡβώντων καὶ τῶν ἀκμαζόντων
<span class="lb" data-page="17b.641" data-line="4" id="l17b.641.4"></span>οὖσαν. ἀλλ’ ἐκ τῶν εἰρημένων ἔνεστί σοί τι καὶ περὶ ταύτης
<span class="lb" data-page="17b.641" data-line="5" id="l17b.641.5"></span>τεκμήρασθαι, κοινωνούσης μὲν κατὰ πολλὰ ταῖς περιεχούσαις
<span class="lb" data-page="17b.641" data-line="6" id="l17b.641.6"></span>αὐτὴν ἑκατέρωθεν ἡλικίαις, ἴδιον δ’ ἐξαίρετον
<span class="lb" data-page="17b.641" data-line="7" id="l17b.641.7"></span>ἐχούσης ἐπὶ τῶν ἀῤῥένων τὴν ἐκ ῥινῶν αἱμοῤῥαγίαν, ἧς
<span class="lb" data-page="17b.641" data-line="8" id="l17b.641.8"></span>ἐμνημόνευσεν ἐπὶ τῶν ἐγγὺς τῆς ἥβης. ἄρχεται μὲν γὰρ
<span class="lb" data-page="17b.641" data-line="9" id="l17b.641.9"></span>ἐπιφαίνεσθαι κατ’ ἐκείνην τὴν ἡλικίαν τοῦτο τὸ σύμπτωμα,
<span class="lb" data-page="17b.641" data-line="10" id="l17b.641.10"></span>μάλιστα δ’ ἀκμάζει τοῖς μειρακίοις, εἶθ’ ὑφίησιν ἀνδρουμένους.
<span class="lb" data-page="17b.641" data-line="11" id="l17b.641.11"></span>ἀλλὰ ταύτην τὴν ἡλικίαν ὑπερβὰς ὁ Ἱπποκράτης
<span class="lb" data-page="17b.641" data-line="12" id="l17b.641.12"></span>ἐπὶ τὴν τῶν νεανίσκων ἀφικνεῖται, καὶ πρῶτον μὲν αἵματος
<span class="lb" data-page="17b.641" data-line="13" id="l17b.641.13"></span>πτύσιν καὶ φθίσιν ἔγραψεν, εἶθ’ ἑξῆς πυρετοὺς ὀξεῖς καὶ
<span class="lb" data-page="17b.641" data-line="14" id="l17b.641.14"></span>μετ’ αὐτοὺς ἐπιληψίαν. εἶτ’ ἐπὶ τούτοις ἔφη καὶ τὰ ἄλλα
<span class="lb" data-page="17b.641" data-line="15" id="l17b.641.15"></span>νοσήματα, μάλιστα δὲ τὰ προειρημένα, καλῶς μὲν τοῦτο
<span class="lb" data-page="17b.641" data-line="16" id="l17b.641.16"></span>προσγράψας, ὁρᾶται γὰρ οὕτως ἔχον, ἐλλιπῶς δὲ περὶ τῶν
<span class="lb" data-page="17b.641" data-line="17" id="l17b.641.17"></span>ὀξέων πυρετῶν διελθών. οὐ γὰρ ἁπλῶς ἐχρῆν εἰπεῖν ὀξεῖς
<span class="lb" data-page="17b.641" data-line="18" id="l17b.641.18"></span>καὶ οἵ γε τοῖς παισὶν οὐδὲν ἧττον ὁρῶνται γιγνόμενοι, ἀλλὰ
<span class="pb" data-page="17b.642" id="p17b.642"></span>
<span class="lb" data-page="17b.642" data-line="1" id="l17b.642.1"></span>τῶν ὀξέων τριταίους μάλιστα καὶ καύσους. οὗτοι γὰρ χολωδέστατοί
<span class="lb" data-page="17b.642" data-line="2" id="l17b.642.2"></span>τε πυρετῶν ἁπάντων εἰσὶ καὶ πλεῖστοι τοῖς νεανίσκοις
<span class="lb" data-page="17b.642" data-line="3" id="l17b.642.3"></span>γίνονται. διότι καὶ ἡ ξανθὴ χολὴ πλεονάζει κατ’
<span class="lb" data-page="17b.642" data-line="4" id="l17b.642.4"></span>αὐτὴν τὴν ἡλικίαν, ἐφ’ ἧς αἱ τοιαῦται νόσοι τοῖς ἀκμάζουσι
<span class="lb" data-page="17b.642" data-line="5" id="l17b.642.5"></span>γίνονται. φθίσεις δὲ καὶ πτύσεις αἵματος οὐ κατὰ τὴν φύσιν
<span class="lb" data-page="17b.642" data-line="6" id="l17b.642.6"></span>τῆς ἡλικίας πάσχουσιν, ἀλλὰ κατά τι τῶν συμβεβηκότων
<span class="lb" data-page="17b.642" data-line="7" id="l17b.642.7"></span>αὐτῇ. διὸ καὶ πρόσθεν ἔλεγεν· οἱ πρεσβῦται τῶν νέων
<span class="lb" data-page="17b.642" data-line="8" id="l17b.642.8"></span>τὰ μὲν πλεῖστα νοσέουσιν ἦττον, ἔνθα καὶ ἡμεῖς εἴπομεν
<span class="lb" data-page="17b.642" data-line="9" id="l17b.642.9"></span>ὡς διὰ τὴν ἀκρασίαν τοῖς νέοις, οὐ διὰ τὴν ἀσθένειαν τῆς
<span class="lb" data-page="17b.642" data-line="10" id="l17b.642.10"></span>δυνάμεως τὰ νοσήματα γίγνεται πολλά. κατὰ τοῦτο οὖν καὶ
<span class="lb" data-page="17b.642" data-line="11" id="l17b.642.11"></span>τοῖς νεανίσκοις αἱ τοῦ αἵματος πτύσεις συμβαίνουσιν, ἤτοι
<span class="lb" data-page="17b.642" data-line="12" id="l17b.642.12"></span>διὰ τὸ πληγῆναι καὶ θλασθῆναι καὶ πηδῆσαι καὶ κράξαι
<span class="lb" data-page="17b.642" data-line="13" id="l17b.642.13"></span>σφοδρῶς ἢ διὰ ψύξιν καὶ χαμευνίαν ἢ πλησμονὴν ἤ τι
<span class="lb" data-page="17b.642" data-line="14" id="l17b.642.14"></span>τοιοῦτον. ταῖς δὲ τοῦ αἵματος πτύσεσιν ἕπονται φθίσεις,
<span class="lb" data-page="17b.642" data-line="15" id="l17b.642.15"></span>ὥστε καὶ διὰ ταῦτα νοσήσουσιν οἱ νεανίσκοι κατὰ συμβεβηκὸς,
<span class="lb" data-page="17b.642" data-line="16" id="l17b.642.16"></span>οὐ πρώτως οὐδὲ τῷ λόγῳ τῆς ἡλικίας. ἐπιληψίαι δὲ
<span class="lb" data-page="17b.642" data-line="17" id="l17b.642.17"></span>καίτοι κακῶς διαιτωμένοις αὐτοῖς, ὅμως οὐ γίγνονται πολλαὶ,
<span class="lb" data-page="17b.642" data-line="18" id="l17b.642.18"></span>καὶ θαυμάζω πῶς καὶ ταύτας ἔγραψεν ὁ Ἱπποκράτης
<span class="pb" data-page="17b.643" id="p17b.643"></span>
<span class="lb" data-page="17b.643" data-line="1" id="l17b.643.1"></span>αὐτὸς ἐν ἑτέροις, οὐ μόνον ὅτι πλεονάζουσι τοῖς παισὶν εἰπὼν,
<span class="lb" data-page="17b.643" data-line="2" id="l17b.643.2"></span>ἀλλὰ καὶ ὅτι διὰ τοῦτο παιδικὸν ὀνομάζεται τὸ πάθημα
<span class="lb" data-page="17b.643" data-line="3" id="l17b.643.3"></span>καὶ ὅτι κατὰ τὴν μεταβολὴν τῆς ἡλικίας παύονται.
<span class="lb" data-page="17b.643" data-line="4" id="l17b.643.4"></span>γίνονται μὲν οὖν τισι καὶ τῶν νεανίσκων ἐπιληψίαι πρότερον
<span class="lb" data-page="17b.643" data-line="5" id="l17b.643.5"></span>οὐκ οὖσαι, διὰ <span class="milestone ed2page" data-n="9.126" data-unit="ed2page" id="ed2page.9.126"></span>τὴν ἐν τῇ διαίτῃ πλημμέλειαν
<span class="lb" data-page="17b.643" data-line="6" id="l17b.643.6"></span>ἣν ἔν τε τοῖς προσφερομένοις ποιοῦνται καὶ ἣν ἐν τοῖς διαπραττομένοις
<span class="lb" data-page="17b.643" data-line="7" id="l17b.643.7"></span>ὑπ’ αὐτῶν ἔργοις, ἔν τε χαμευνίαις καὶ ἡλιώσεσι
<span class="lb" data-page="17b.643" data-line="8" id="l17b.643.8"></span>καὶ χειμῶσι καὶ τοιούτοις. ἀλλ’ αὗταί γε οὐ πολλαί
<span class="lb" data-page="17b.643" data-line="9" id="l17b.643.9"></span>τινές εἰσι καὶ γίγνεται δὲ καὶ ἄλλα τινὰ νοσήματα κατὰ
<span class="lb" data-page="17b.643" data-line="10" id="l17b.643.10"></span>τὸν αὐτὸν λόγον, ὥστε κάλλιον ἦν ὧδέ πως εἰρῆσθαι τὸν
<span class="lb" data-page="17b.643" data-line="11" id="l17b.643.11"></span>ἀφορισμόν. τοῖς δὲ νεανίσκοις γίνεται μὲν καὶ τἄλλα σχεδὸν
<span class="lb" data-page="17b.643" data-line="12" id="l17b.643.12"></span>ἅπαντα τὰ ῥητὰ κατὰ τὰς ἄλλας ἡλικίας, ἐξαιρέτως δὲ
<span class="lb" data-page="17b.643" data-line="13" id="l17b.643.13"></span>οἵ τε καῦσοι καὶ οἱ τριταῖοι πυρετοί. ἰστέον δὲ ὅτι ἡ
<span class="lb" data-page="17b.643" data-line="14" id="l17b.643.14"></span>ἀκμαστικὴ ἡλικία λε΄ ἔτεσι περιγράφεται, ἡ δὲ παρακμαστικὴ
<span class="lb" data-page="17b.643" data-line="15" id="l17b.643.15"></span>μθ΄.
</p>
<span class="lb rule" data-page="17b.643" data-line="16" id="l17b.643.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.3">
<span class="pb page1" data-page="17b.566" id="p17b.566"></span>
<span class="milestone ed1page page1" data-n="5.252" data-unit="ed1page" id="ed1page.5.252"></span>
<span class="milestone ed2page page1" data-n="9.93" data-unit="ed2page" id="ed2page.9.93"></span>
<span class="lb head" data-page="17b.566" data-line="13" id="l17b.566.13"></span>
            <blockquote class="quote lemma">
<span class="lb" data-page="17b.566" data-line="14" id="l17b.566.14"></span><span class="milestone ed2page" data-n="9.94" data-unit="ed2page" id="ed2page.9.94"></span>Τῶν νούσων ἄλλα πρὸς τὰς ἄλλας εὖ ἢ κακῶς πεφύκασι.
<span class="lb" data-page="17b.566" data-line="15" id="l17b.566.15"></span>καὶ ἡλικίαι τινὲς πρὸς ὥρας καὶ χώρας καὶ
<span class="lb" data-page="17b.566" data-line="16" id="l17b.566.16"></span>διαίτας.
</blockquote>
<span class="lb rule" data-page="17b.566" data-line="17" id="l17b.566.17"></span>
            <p>
<span class="lb" data-page="17b.566" data-line="18" id="l17b.566.18"></span>Ἀτακτότερον ἡρμηνευκέναι μοι δοκεῖ τὸν ἀφορισμὸν
<span class="lb" data-page="17b.566" data-line="19" id="l17b.566.19"></span>τοῦτον ὁ Ἱπποκράτης. ἄμεινον γὰρ ἂν οὕτως εἴρητο, τῶν
<span class="pb" data-page="17b.567" id="p17b.567"></span>
<span class="lb" data-page="17b.567" data-line="1" id="l17b.567.1"></span>νούσων καὶ τῶν ἡλικιῶν, ἄλλαι πρὸς ἄλλας ὥρας καὶ χώρας
<span class="lb" data-page="17b.567" data-line="2" id="l17b.567.2"></span>καὶ διαίτας εὖ καὶ κακῶς πεφύκασι. νόσοι μὲν οὖν εὖ
<span class="lb" data-page="17b.567" data-line="3" id="l17b.567.3"></span>πεφύκασι πρὸς ὥρας, ὡς μὲν πρὸς γένεσιν αἱ ὅμοιαι, ὡς
<span class="lb" data-page="17b.567" data-line="4" id="l17b.567.4"></span>δὲ πρὸς λύσιν αἱ ἐναντίαι. διώρισται γὰρ ἡμῖν ὑπὲρ τοῦδε
<span class="lb" data-page="17b.567" data-line="5" id="l17b.567.5"></span>πρόσθεν ἡνίκα ἐξηγούμεθα τὸν ἀφορισμὸν, οὖ ἡ ἀρχὴ, ἐν
<span class="lb" data-page="17b.567" data-line="6" id="l17b.567.6"></span>τῇσι νούσοισιν ἧσσον κινδυνεύουσιν, οἶς ἂν οἰκείη τῆς φύσεως.
<span class="lb" data-page="17b.567" data-line="7" id="l17b.567.7"></span>ἡλικίαι δὲ ὥσπερ καὶ φύσεις αἱ ψυχραὶ μὲν πρὸς
<span class="lb" data-page="17b.567" data-line="8" id="l17b.567.8"></span>θερμὰς, αἱ δὲ θερμαὶ πρὸς ψυχράς. ἡ μὲν τῶν γερόντων
<span class="lb" data-page="17b.567" data-line="9" id="l17b.567.9"></span>πρὸς θέρος, ἡ δὲ τῶν ἀκμαζόντων πρὸς χειμῶνα. κατὰ
<span class="lb" data-page="17b.567" data-line="10" id="l17b.567.10"></span>δὲ τὸν αὐτὸν λόγον καὶ πρὸς τὰς χώρας οὐχ αἱ νοῦσοι
<span class="lb" data-page="17b.567" data-line="11" id="l17b.567.11"></span>μόνον, ἀλλὰ καὶ αἱ ἡλικίαι διάκεινται. γεννῶνται γὰρ μᾶλλον
<span class="lb" data-page="17b.567" data-line="12" id="l17b.567.12"></span>ἐν ταῖς θερμοτέραις χώραις αἱ θερμαὶ νοῦσοι καὶ ἧσσόν
<span class="lb" data-page="17b.567" data-line="13" id="l17b.567.13"></span>εἰσι κινδυνώδεις. ὑγιαίνουσί τε μᾶλλον ἐν ταῖς ψυχροτέραις
<span class="lb" data-page="17b.567" data-line="14" id="l17b.567.14"></span>χώραις αἱ θερμότεραι τῶν ἡλικιῶν, ἐπί τε τῶν ἄλλων
<span class="lb" data-page="17b.567" data-line="15" id="l17b.567.15"></span>ἀνάλογον. οὕτω δὲ καὶ πρὸς διαίτας ἄλλαι πρὸς ἄλλας
<span class="lb" data-page="17b.567" data-line="16" id="l17b.567.16"></span>εὖ καὶ κακῶς διάκεινται νοῦσοί τε καὶ ἡλικίαι. αἱ μὲν
<span class="lb" data-page="17b.567" data-line="17" id="l17b.567.17"></span>γὰρ θερμότεραι πρὸς τὰς ψυχροτέρας, αἱ δὲ ψυχρότεραι
<span class="lb" data-page="17b.567" data-line="18" id="l17b.567.18"></span>πρὸς τὰς θερμοτέρας. καὶ αἱ μὲν ξηρότεραι πρὸς τὰς ὑγροτέρας,
<span class="pb" data-page="17b.568" id="p17b.568"></span>
<span class="lb" data-page="17b.568" data-line="1" id="l17b.568.1"></span>αἱ δὲ ὑγρότεραι πρὸς τὰς ξηροτέρας εὖ διάκεινται,
<span class="lb" data-page="17b.568" data-line="2" id="l17b.568.2"></span>καὶ ἁπλῶς εἰπεῖν αἱ μὲν ἐναντίαι πρὸς τὰς ἐναντίας καλῶς,
<span class="lb" data-page="17b.568" data-line="3" id="l17b.568.3"></span>κακῶς δὲ αἱ ὅμοιαι πρὸς τὰς ὁμοίας. πλὴν εἰ ἡ
<span class="lb" data-page="17b.568" data-line="4" id="l17b.568.4"></span>σύμμετρος ἡλικία συμμέτρῳ παραβάλλοιτο διαίτῃ τε καὶ
<span class="lb" data-page="17b.568" data-line="5" id="l17b.568.5"></span>ὥρᾳ καὶ χώρᾳ. μόνον γὰρ οὕτως ὑπὸ τῶν ὁμοίων αἱ ὅμοιαι
<span class="lb" data-page="17b.568" data-line="6" id="l17b.568.6"></span>καλῶς διακείσονται. ταῖς δ’ ἀμετρότερον ἐχούσαις
<span class="lb" data-page="17b.568" data-line="7" id="l17b.568.7"></span>ἡλικίαις κατὰ τὴν κρᾶσιν αἱ ἐναντίαι <span class="milestone ed1page" data-n="5.253" data-unit="ed1page" id="ed1page.5.253"></span>χῶραι καὶ
<span class="lb" data-page="17b.568" data-line="8" id="l17b.568.8"></span>ὥραι καὶ δίαιται συμφορώτεραι. τῶν νόσων δ’ ἀμετριῶν
<span class="lb" data-page="17b.568" data-line="9" id="l17b.568.9"></span>οὐσῶν ἁπάντων ἡ γένεσις μὲν ἐν ταῖς ὁμοίαις ὥραις καὶ
<span class="lb" data-page="17b.568" data-line="10" id="l17b.568.10"></span>χώραις, ἡ λύσις δ’ ὑπὸ τῶν ἐναντίων γίνεται.
</p>
<span class="lb rule" data-page="17b.568" data-line="11" id="l17b.568.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.31">
<span class="pb page1" data-page="17b.648" id="p17b.648"></span>
<span class="milestone ed1page page1" data-n="5.265" data-unit="ed1page" id="ed1page.5.265"></span>
<span class="milestone ed2page page1" data-n="9.127" data-unit="ed2page" id="ed2page.9.127"></span>
<span class="lb head" data-page="17b.648" data-line="1" id="l17b.648.1"></span>
            <blockquote class="quote lemma">
<span class="lb" data-page="17b.648" data-line="2" id="l17b.648.2"></span><span class="milestone ed2page" data-n="9.128" data-unit="ed2page" id="ed2page.9.128"></span>Τοῖσι δὲ πρεσβύτῃσι δύσπνοιαι καὶ κατάῤῥοι βηχώδεες,
<span class="lb" data-page="17b.648" data-line="3" id="l17b.648.3"></span>στραγγουρίαι, δυσουρίαι, ἄρθρων πόνοι, νεφρίτιδες,
<span class="lb" data-page="17b.648" data-line="4" id="l17b.648.4"></span>ἴλιγγοι, ἀποπληξίαι, καχεξίαι, ξυσμὸς τοῦ σώματος
<span class="lb" data-page="17b.648" data-line="5" id="l17b.648.5"></span>ὅλου, ἀγρυπνίαι, κοιλίης καὶ ὀφθαλμῶν καὶ ῥινῶν
<span class="lb" data-page="17b.648" data-line="6" id="l17b.648.6"></span>ὑγρότητες, ἀμβλυωπίαι, γλαυκώσιες, βαρυηκοΐαι.
</blockquote>
<span class="lb rule" data-page="17b.648" data-line="7" id="l17b.648.7"></span>
            <p>
<span class="lb" data-page="17b.648" data-line="8" id="l17b.648.8"></span>Τοὺς πρεσβύτας τῶν γερόντων ἔνιοι τῶν ὑπὸ Ἱπποκράτους
<span class="lb" data-page="17b.648" data-line="9" id="l17b.648.9"></span>διορίζουσιν, ἐπὶ μὲν τῆς τελευταίας ἡλικίας τὸ τῶν
<span class="lb" data-page="17b.648" data-line="10" id="l17b.648.10"></span>γερόντων ὄνομα διορίζοντές τε καὶ διὰ παντὸς ἡγούμενοι λέγεσθαι,
<span class="lb" data-page="17b.648" data-line="11" id="l17b.648.11"></span>τὸ δὲ τῶν πρεσβύτων ἐπὶ τῆς πρὸ αὐτῆς, ἥτις
<span class="lb" data-page="17b.648" data-line="12" id="l17b.648.12"></span>ἐστὶ μέση τῆς τε τῶν νεανίσκων καὶ τῆς τῶν γερόντων.
<span class="lb" data-page="17b.648" data-line="13" id="l17b.648.13"></span>ἀλλὰ νῦν γε σαφῶς ἐνεδείξατο πρεσβύτας ὀνομάζων τοὺς
<span class="lb" data-page="17b.648" data-line="14" id="l17b.648.14"></span>τὴν ἐσχάτην ἄγοντας ἡλικίαν· ἐν αὐτοῖς γοῦν καταπαύει τὸν
<span class="lb" data-page="17b.648" data-line="15" id="l17b.648.15"></span>λόγον ὡς ἁπάσας ἤδη διεληλυθώς. ἁλίσκονται δ’ οὗτοι
<span class="lb" data-page="17b.648" data-line="16" id="l17b.648.16"></span>συνεχέστατα κατάῤῥοις βηχώδεσι, διά τε τὸ ῥᾳδίως ψύχεσθαι
<span class="lb" data-page="17b.648" data-line="17" id="l17b.648.17"></span>τὰ περὶ τὴν κεφαλὴν καὶ διὰ τὸ πολλὰ γεννᾶσθαι
<span class="pb" data-page="17b.649" id="p17b.649"></span>
<span class="lb" data-page="17b.649" data-line="1" id="l17b.649.1"></span>περιττώματα τούτοις φλεγματικὰ ψυχρῶν τὴν κρᾶσιν ἱκανῶς
<span class="lb" data-page="17b.649" data-line="2" id="l17b.649.2"></span>ἤδη γενομένων τῶν κατὰ τὸν ἐγκέφαλον. ἄσθματα δὲ
<span class="lb" data-page="17b.649" data-line="3" id="l17b.649.3"></span>διά τε τοὺς κατάῤῥους τούτους καὶ ἄλλως τῶν ἀναπνευστικῶν
<span class="lb" data-page="17b.649" data-line="4" id="l17b.649.4"></span>ἰδίαν ἀρχὴν ψύξεως πολλάκις λαμβανόντων, ἅτε δὴ
<span class="lb" data-page="17b.649" data-line="5" id="l17b.649.5"></span>πολλῶν τε καὶ παχέων ἐν αὐτοῖς περιττωμάτων γιγνομένων
<span class="lb" data-page="17b.649" data-line="6" id="l17b.649.6"></span>καὶ προσέτι τῆς δυνάμεως ἀσθενοῦς οὔσης, ἐμφράττονται
<span class="lb" data-page="17b.649" data-line="7" id="l17b.649.7"></span>πολλάκις οἱ νεφροὶ καὶ τοὺς λίθους γεννῶσιν, ὅταν γλίσχρον
<span class="lb" data-page="17b.649" data-line="8" id="l17b.649.8"></span>ἢ παχὺ περίττωμα μένον αὐτόθι πωρώδη λάβῃ σύστασιν.
<span class="lb" data-page="17b.649" data-line="9" id="l17b.649.9"></span>ἄρθρων δὲ πόνοι γίγνονται, ὁτὲ μὲν ἐπιῤῥεόντων ἐνίοις περιττῶν
<span class="lb" data-page="17b.649" data-line="10" id="l17b.649.10"></span>ἐνταῦθα, ἔστι δ’ ὅτε καὶ τῇ ψύξει ἐτῶν κινούντων
<span class="lb" data-page="17b.649" data-line="11" id="l17b.649.11"></span>ὀργάνων αὐτά. καὶ τοὺς ἰλίγγους δὲ πολλάκις μὲν αὐτοῖς
<span class="lb" data-page="17b.649" data-line="12" id="l17b.649.12"></span>τοῖς κατὰ τὸν ἐγκέφαλον χωρίοις ἀτμώδους πνεύματος ἄτακτος
<span class="lb" data-page="17b.649" data-line="13" id="l17b.649.13"></span>κίνησις ἐργάζεται, πολλάκις δ’ ἀθροισθέντων ἐν τῇ
<span class="lb" data-page="17b.649" data-line="14" id="l17b.649.14"></span>γαστρὶ περιττωμάτων μοχθηρῶν ἀτμώδης ἀναθυμίασις ἐπὶ
<span class="lb" data-page="17b.649" data-line="15" id="l17b.649.15"></span>τὸν ἐγκέφαλον φέρεται. περὶ δὲ τῆς ἀποπληξίας τί δεῖ καὶ
<span class="lb" data-page="17b.649" data-line="16" id="l17b.649.16"></span>λέγειν; οὐδὲν γὰρ οὕτως οἰκεῖόν ἐστι νόσημα τῇ τῶν γερόντων
<span class="lb" data-page="17b.649" data-line="17" id="l17b.649.17"></span>ἡλικίᾳ, διὰ τὸ πληροῦσθαι τὸν ἐγκέφαλον αὐτοῖς
<span class="pb" data-page="17b.650" id="p17b.650"></span>
<span class="lb" data-page="17b.650" data-line="1" id="l17b.650.1"></span>φλεγματωδῶν περιττωμάτων. εἴ γε μὴν ἕλκος που γένηται
<span class="lb" data-page="17b.650" data-line="2" id="l17b.650.2"></span>γέροντι, δυσχερῶς ὑγιάζεται διὰ τὴν ἔνδειαν τοῦ αἵματος
<span class="lb" data-page="17b.650" data-line="3" id="l17b.650.3"></span>καὶ κνῶνται πυκνῶς ὅπερ, ὠνόμασε ξυσμοὺς, ὡς ἂν τῶν τὴν
<span class="lb" data-page="17b.650" data-line="4" id="l17b.650.4"></span>κίνησιν ἐργαζομένων περιττωμάτων δυσχερῆ τὴν διὰ τοῦ
<span class="lb" data-page="17b.650" data-line="5" id="l17b.650.5"></span>δέρματος ἐχόντων κένωσιν. εἰκὸς γάρ που τῇ ψύξει καὶ
<span class="lb" data-page="17b.650" data-line="6" id="l17b.650.6"></span>τὸ δέρμα πυκνούμενον αὐτοῖς εἶναι καὶ τὰ περιττώματα
<span class="lb" data-page="17b.650" data-line="7" id="l17b.650.7"></span>πλείω τε ἅμα καὶ παχύτερα. οὐ γὰρ δὴ πάντες συνεχῶς
<span class="lb" data-page="17b.650" data-line="8" id="l17b.650.8"></span>ἀγρυπνοῦσι καὶ ἄλλως μὲν ὅτι φροντιστικόν πως
<span class="lb" data-page="17b.650" data-line="9" id="l17b.650.9"></span><span class="milestone ed2page" data-n="9.129" data-unit="ed2page" id="ed2page.9.129"></span>ὑπάρχει τὸ γῆρας, ἀλλὰ καὶ διὰ τὴν τοῦ σώματος ξηρότητα,
<span class="lb" data-page="17b.650" data-line="10" id="l17b.650.10"></span>διὸ καὶ μᾶλλον ἀγρυπνοῦσιν ὅταν ἀκριβῶς ὑγιαίνουσι. λέλεκται
<span class="lb" data-page="17b.650" data-line="11" id="l17b.650.11"></span>τοιγαροῦν ἡμῖν ἐν τοῖς περὶ κράσεως ὑπομνήμασιν
<span class="lb" data-page="17b.650" data-line="12" id="l17b.650.12"></span>αὐτὰ μὲν τὰ μόρια τοῦ σώματος ἐν τῷ γήρᾳ γίνεσθαι ξηρότητα,
<span class="lb" data-page="17b.650" data-line="13" id="l17b.650.13"></span>περιττωμάτων δὲ πλῆθος ἀθροίζεσθαι φλεγματωδῶν.
<span class="lb" data-page="17b.650" data-line="14" id="l17b.650.14"></span>διὸ πρὸς τῶν πολλῶν εἰκότως ὑπολαμβάνεται ψυχρὸν
<span class="lb" data-page="17b.650" data-line="15" id="l17b.650.15"></span>καὶ ὑγρὸν τὸ γῆρας. ἐν ᾧ μὲν χρόνῳ ταῦτ’ ἀθροισθῇ,
<span class="lb" data-page="17b.650" data-line="16" id="l17b.650.16"></span>πλείω κατὰ τὸ ἐγκέφαλον, ὑπνώδεις γίγνονται μᾶλλον, ἐν ᾧ
<span class="lb" data-page="17b.650" data-line="17" id="l17b.650.17"></span>δ’ ἂν ἐκκρίνηται καλῶς, ἀγρυπνητικοί. συμβαίνει δὲ καὶ
<span class="lb" data-page="17b.650" data-line="18" id="l17b.650.18"></span>γεννᾶσθαι μείω καὶ θᾶττον ἐκκρίνεσθαι μᾶλλον καθ’ ὃν ἂν
<span class="pb" data-page="17b.651" id="p17b.651"></span>
<span class="lb" data-page="17b.651" data-line="1" id="l17b.651.1"></span>ὑγιεινῶς διάγωσι χρόνον, ὅθεν καὶ μάλιστα πάθος ἴδιον
<span class="lb" data-page="17b.651" data-line="2" id="l17b.651.2"></span>δοκεῖ γεροντικῆς ἡλικίας ἀγρυπνία. αἱ δ’ ὑγρότητες αὐτοῖς
<span class="lb" data-page="17b.651" data-line="3" id="l17b.651.3"></span>αἵ τε τῶν ὀφθαλμῶν καὶ τῶν ῥινῶν εὔδηλον ὅτι διὰ τὰ
<span class="lb" data-page="17b.651" data-line="4" id="l17b.651.4"></span>τοῦ ἐγκεφάλου περιττώματα γίγνεται. τῶν δ’ αὐτῶν τούτων
<span class="lb" data-page="17b.651" data-line="5" id="l17b.651.5"></span>καταῤῥεόντων εἰς τὴν γαστέρα καὶ αὐτὴ πολλάκις ὑγραίνεται.
<span class="lb" data-page="17b.651" data-line="6" id="l17b.651.6"></span>αἱ δ’ ἀμβλυωπίαι καὶ αἱ βαρυηκοΐαι διὰ τὴν τῆς αἰσθητικῆς
<span class="lb" data-page="17b.651" data-line="7" id="l17b.651.7"></span>δυνάμεως ἀμαύρωσιν αὐτοῖς γίγνονται. γλαυκώσεις δὲ διὰ
<span class="lb" data-page="17b.651" data-line="8" id="l17b.651.8"></span>τὴν τῶν ὀργάνων ἄμετρον ξηρότητα καὶ διὰ τὸ τὴν ἰδέαν
<span class="lb" data-page="17b.651" data-line="9" id="l17b.651.9"></span>τοῦ ὑποχύματος ἔχειν.
</p>
<span class="lb rule" data-page="17b.651" data-line="10" id="l17b.651.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.5">
<span class="pb page1" data-page="17b.569" id="p17b.569"></span>
<span class="milestone ed1page page1" data-n="5.253" data-unit="ed1page" id="ed1page.5.253"></span>
<span class="milestone ed2page page1" data-n="9.95" data-unit="ed2page" id="ed2page.9.95"></span>
<span class="lb head" data-page="17b.569" data-line="4" id="l17b.569.4"></span>
            <blockquote class="quote lemma">
<span class="lb" data-page="17b.569" data-line="5" id="l17b.569.5"></span>Νότοι βαρυήκοοι, ἀχλυώδεες, καρηβαρικοὶ, νωθροὶ, διαλυτικοί.
<span class="lb" data-page="17b.569" data-line="6" id="l17b.569.6"></span>ὁκόταν οὗτος δυναστεύῃ, τοιαῦτα ἐν τῇσιν ἀῤῥωστίῃσι
<span class="lb" data-page="17b.569" data-line="7" id="l17b.569.7"></span>πάσχουσι. ἢν δὲ βόρειον ᾖ, βῆχες, φάρυγγες, κοιλίαι
<span class="lb" data-page="17b.569" data-line="8" id="l17b.569.8"></span>σκληραὶ, δυσουρίαι, φρικώδεες, ὀδύναι πλευρέων,
<span class="lb" data-page="17b.569" data-line="9" id="l17b.569.9"></span>στηθέων. ὁκόταν οὗτος δυναστεύῃ, τοιαῦτα ἐν τῇσι ἀῤῥωστίῃσι
<span class="lb" data-page="17b.569" data-line="10" id="l17b.569.10"></span>προσδέχεσθαι χρή.
</blockquote>
<span class="lb rule" data-page="17b.569" data-line="11" id="l17b.569.11"></span>
            <p>
<span class="lb" data-page="17b.569" data-line="12" id="l17b.569.12"></span>Τὸ μὲν οὖν γινόμενον ἐδήλωσεν εἰπὼν ὅτι νότοι βαρυήκοοι,
<span class="lb" data-page="17b.569" data-line="13" id="l17b.569.13"></span>ἀχλυώδεις, καρηβαρικοὶ, νωθροὶ, διαλυτικοί. τὴν
<span class="lb" data-page="17b.569" data-line="14" id="l17b.569.14"></span>δ’ αἰτίαν προσγράψας, ὅταν οὗτος δυναστεύῃ, τοιαῦτα ἐν
<span class="lb" data-page="17b.569" data-line="15" id="l17b.569.15"></span>τῇσιν ἀῤῥωστίῃσι πάσχουσιν. ἀεὶ γὰρ χρὴ τὸν ἰατρὸν ἀποχωρίζειν
<span class="lb" data-page="17b.569" data-line="16" id="l17b.569.16"></span>τε καὶ διακρίνειν τὸ διά τι τῶν ἔξωθεν, οὐ διὰ
<span class="pb" data-page="17b.570" id="p17b.570"></span>
<span class="lb" data-page="17b.570" data-line="1" id="l17b.570.1"></span>τὰς νόσους γεγονὸς, ἵνα καὶ τὰς προγνώσεις ἀκριβέστερον
<span class="lb" data-page="17b.570" data-line="2" id="l17b.570.2"></span>ποιῆται. τὴν δ’ αἰτίαν δι’ ἣν οἱ νότοι βαρυηκοΐαν ποιοῦσι
<span class="lb" data-page="17b.570" data-line="3" id="l17b.570.3"></span>καὶ ἀχλυώδη τὴν ὄψιν, οὐ χαλεπὸν ἐκ τῆς κράσεως αὐτοῦ
<span class="lb" data-page="17b.570" data-line="4" id="l17b.570.4"></span>κατανοῆσαι, θερμοῦ καὶ ὑγροῦ τὴν φύσιν ὑπάρχοντος.
<span class="lb" data-page="17b.570" data-line="5" id="l17b.570.5"></span>πάντα γὰρ τὰ τοιαῦτα πληρωτικὰ τῆς κεφαλῆς εἰσι, διὰ
<span class="lb" data-page="17b.570" data-line="6" id="l17b.570.6"></span>τοῦτ’ οὖν τά τε τῶν αἰσθήσεων ὄργανα μετὰ πολλῆς ὑγρότητος
<span class="lb" data-page="17b.570" data-line="7" id="l17b.570.7"></span>ἀποφαίνουσι καὶ καρηβαρίας ἐργάζονται. τῆς δ’ ἀρχῆς
<span class="lb" data-page="17b.570" data-line="8" id="l17b.570.8"></span>τῶν νεύρων ὑγρασμένης, ἀναγκαῖόν ἐστι καὶ περὶ τὰς
<span class="lb" data-page="17b.570" data-line="9" id="l17b.570.9"></span>καθ’ ὁρμὴν ἐνεργείας γίνεσθαι νωθρότητα καὶ ὥσπερ διαλελυμένον
<span class="lb" data-page="17b.570" data-line="10" id="l17b.570.10"></span>ἐν ἑαυτῷ φαίνεσθαι τὸν ἄνθρωπον. ἐξ ὑπεναντίου
<span class="lb" data-page="17b.570" data-line="11" id="l17b.570.11"></span>δὲ πάλιν ἐν τοῖς βορείοις, ὡς αὐτὸς ἐρεῖ κατωτέρω,
<span class="lb" data-page="17b.570" data-line="12" id="l17b.570.12"></span><span class="milestone ed2page" data-n="9.96" data-unit="ed2page" id="ed2page.9.96"></span>συνίσταται τὰ σώματα καὶ εὔτονα, εὐκίνητα καὶ
<span class="lb" data-page="17b.570" data-line="13" id="l17b.570.13"></span>εὐηκοώτερα γίνεται. νυνὶ δὲ οὐκ ἀντέθηκε ταῦτα τοῖς ὑπὸ
<span class="lb" data-page="17b.570" data-line="14" id="l17b.570.14"></span>τοῦ νότου περὶ τὸ σῶμα συμβαίνουσιν, ἐπειδὴ κατὰ τὸν
<span class="lb" data-page="17b.570" data-line="15" id="l17b.570.15"></span>ἀφορισμὸν τοῦτον αὐτῷ περὶ τῆς ἐξ ἑκατέρων τῶν ἀνέμων
<span class="lb" data-page="17b.570" data-line="16" id="l17b.570.16"></span>βλάβης διελθεῖν, προὔκειτο μόνον, ἵν’ εἰδότες ταῦτα ἀποχωρίζωμεν
<span class="lb" data-page="17b.570" data-line="17" id="l17b.570.17"></span>ὅσα διὰ τὰς νόσους συμβαίνει· ἐν τοῖς βορείοις
<span class="lb" data-page="17b.570" data-line="18" id="l17b.570.18"></span>οὖν, φησὶ, γίνονται βῆχες διὰ δυσκρασίαν δηλονότι τῶν
<span class="pb" data-page="17b.571" id="p17b.571"></span>
<span class="lb" data-page="17b.571" data-line="1" id="l17b.571.1"></span>ἀναπνευστικῶν ὀργάνων καὶ διὰ τὴν τραχύτητα τῆς φάρυγγος,
<span class="lb" data-page="17b.571" data-line="2" id="l17b.571.2"></span>ὑπὲρ ἧς ἐνεδείξατο προσθεὶς τὸ φάρυγγες, ἵνα προσυπακούσωμεν
<span class="lb" data-page="17b.571" data-line="3" id="l17b.571.3"></span>τὸ πάσχουσι. καὶ γὰρ καὶ οὕτως εἴωθεν ἑρμηνεύειν
<span class="lb" data-page="17b.571" data-line="4" id="l17b.571.4"></span>ἐνίοτε· μετ’ ὀλίγα οὖν ἐρεῖ τοῦ μὲν φθινοπώρου
<span class="lb" data-page="17b.571" data-line="5" id="l17b.571.5"></span>καὶ θερινῶν τὰ πολλὰ, πυρετοὶ τεταρταῖοι καὶ πλάνητες
<span class="lb" data-page="17b.571" data-line="6" id="l17b.571.6"></span>καὶ σπλῆνες. ἔνεστι δὲ καὶ συνάπτοντας ἀναγινώσκειν ἅμα
<span class="lb" data-page="17b.571" data-line="7" id="l17b.571.7"></span>τὰ δύο. φάρυγγες, κοιλίαι σκληραὶ, καθάπερ ἔνιοι τῶν ἐξηγητῶν
<span class="lb" data-page="17b.571" data-line="8" id="l17b.571.8"></span>ἠξίωσαν. αἵ τε γὰρ φάρυγγες ἐν ταῖς βορείαις καταστάσεσι
<span class="lb" data-page="17b.571" data-line="9" id="l17b.571.9"></span>γίνονται σκληραὶ διὰ τὸ ξηραίνεσθαί τε καὶ ψύχεσθαι
<span class="lb" data-page="17b.571" data-line="10" id="l17b.571.10"></span>καὶ ἡ γαστὴρ ἡ κάτω σκληρὰ διαχωρεῖ διά τε
<span class="lb" data-page="17b.571" data-line="11" id="l17b.571.11"></span>τὴν κρᾶσιν τῆς καταστάσεως ἐπὶ ξηρότερον ῥέπουσαν, ὅλου
<span class="lb" data-page="17b.571" data-line="12" id="l17b.571.12"></span>τοῦ σώματος ξηραινομένου καὶ μᾶλλον ἕλκοντος εἰς ἑαυτὸ
<span class="lb" data-page="17b.571" data-line="13" id="l17b.571.13"></span>τὰς ἐκ τῶν σιτίων ὑγρότητας. οὐ μὴν ἀλλὰ καὶ διό τε
<span class="lb" data-page="17b.571" data-line="14" id="l17b.571.14"></span>χρόνῳ πλείονι μένοντα καὶ μὴ διαχωρούμενα πάντα ἐξικμάζεται.
<span class="lb" data-page="17b.571" data-line="15" id="l17b.571.15"></span>καὶ αἱ δυσουρίαι δὲ γίνονται τῆς κύστεως βλαπτομένης
<span class="lb" data-page="17b.571" data-line="16" id="l17b.571.16"></span>ἐν τῷ βοῤῥᾷ διὰ τὴν ψύξιν· ἄναιμός τε γάρ ἐστι
<span class="lb" data-page="17b.571" data-line="17" id="l17b.571.17"></span>ψυχρὰ καὶ διὰ ταῦτα πλέον ἢ τἄλλα μόρια τοῖς ψυχροῖς
<span class="lb" data-page="17b.571" data-line="18" id="l17b.571.18"></span>αἰτίοις εὐάλωτα. ἡ αὐτὴ δὲ τοῦ βοῤῥᾶ ψυχρότης καὶ τὰς
<span class="pb" data-page="17b.572" id="p17b.572"></span>
<span class="lb" data-page="17b.572" data-line="1" id="l17b.572.1"></span>τοῦ θώρακος ὀδύνας ἐργάζεται τῇ κοινῇ πρὸς τἄλλα μόρια
<span class="lb" data-page="17b.572" data-line="2" id="l17b.572.2"></span>βλάβῃ καὶ τὴν ἐκ τῆς ἀναπνοῆς αὐτοῦ προσειληφότος, ἥτις
<span class="lb" data-page="17b.572" data-line="3" id="l17b.572.3"></span>οὐχ ὁμοίως ἅπτεται πνεύμονός τε καὶ καρδίας, διὰ τὸ
<span class="lb" data-page="17b.572" data-line="4" id="l17b.572.4"></span>πλῆθος τῆς ἐν αὐτοῖς θερμασίας. τὸ δὲ φρικώδεις γίνεσθαι
<span class="lb" data-page="17b.572" data-line="5" id="l17b.572.5"></span>τοὺς ἀνθρώπους ἐν ταῖς βορείαις καταστάσεσι, πρόδηλον
<span class="lb" data-page="17b.572" data-line="6" id="l17b.572.6"></span>ὡς διὰ τὴν τοῦ περιέχοντος ἀκόλουθον κρᾶσιν.
</p>
<span class="lb rule" data-page="17b.572" data-line="7" id="l17b.572.7"></span>
          </article>

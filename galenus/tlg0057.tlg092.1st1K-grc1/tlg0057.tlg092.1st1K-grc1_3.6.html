<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.6">
<span class="pb page1" data-page="17b.572" id="p17b.572"></span>
<span class="milestone ed1page page1" data-n="5.253" data-unit="ed1page" id="ed1page.5.253"></span>
<span class="milestone ed2page page1" data-n="9.96" data-unit="ed2page" id="ed2page.9.96"></span>
<span class="lb head" data-page="17b.572" data-line="8" id="l17b.572.8"></span>
            <blockquote class="quote lemma">
<span class="lb" data-page="17b.572" data-line="9" id="l17b.572.9"></span>Ὁκόταν θέρος γένηται ἦρι ὅμοιον, ἐν τοῖσι πυρετοῖσιν ἱδρῶτας
<span class="lb" data-page="17b.572" data-line="10" id="l17b.572.10"></span>πολλοὺς προσδέχεσθαι χρή.
</blockquote>
<span class="lb rule" data-page="17b.572" data-line="11" id="l17b.572.11"></span>
            <p>
<span class="lb" data-page="17b.572" data-line="12" id="l17b.572.12"></span>Ὥσπερ ὀλίγοι ἔμπροσθεν ἔλεγεν, ὅταν τῆς αὐτῆς ἡμέρης
<span class="lb" data-page="17b.572" data-line="13" id="l17b.572.13"></span>ὁτὲ μὲν θάλπος, ὁτὲ δὲ ψῦχος ποιέῃ, φθινοπωρινὰ
<span class="lb" data-page="17b.572" data-line="14" id="l17b.572.14"></span>τὰ νοσήματα δεῖ προσδέχεσθαι, οὕτω νῦν πάλιν, ὅταν θέρος
<span class="lb" data-page="17b.572" data-line="15" id="l17b.572.15"></span>ὅμοιον γένηται ἦρι, τουτέστι σύμμετρον τῇ κράσει,
<span class="lb" data-page="17b.572" data-line="16" id="l17b.572.16"></span>προδέχεσθαί φησι χρῆναι πολλοὺς ἱδρῶτας ἐν τοῖς πυρετοῖς·
<span class="lb" data-page="17b.572" data-line="17" id="l17b.572.17"></span>εἰκότως. οὔτε γὰρ ἄνευ τοῦ θερμὸν εἶναι τὸ περιέχον
<span class="lb" data-page="17b.572" data-line="18" id="l17b.572.18"></span>ἱδρῶτες δύνανται γίνεσθαι πολλοὶ οὔτ’ ἄνευ τοῦ περιέχεσθαί
<span class="pb" data-page="17b.573" id="p17b.573"></span>
<span class="lb" data-page="17b.573" data-line="1" id="l17b.573.1"></span>τινα ὑγρότητα περιττὴν ἐν τῷ σώματι. τούτων δὲ
<span class="lb" data-page="17b.573" data-line="2" id="l17b.573.2"></span>τὸ μὲν ἕτερόν ἐστιν ἐν τῷ θέρει, τὸ δ’ ἕτερον ἐν τῷ χειμῶνι.
<span class="lb" data-page="17b.573" data-line="3" id="l17b.573.3"></span><span class="milestone ed2page" data-n="9.97" data-unit="ed2page" id="ed2page.9.97"></span>κατὰ δὲ τὸ φθινόπωρον οὐδέτερον, ἄμφω δ’
<span class="lb" data-page="17b.573" data-line="4" id="l17b.573.4"></span>ἐν τῷ ἦρι. δεόντως οὖν τὸ μὲν αὐχμηρὸν ἱκανῶς θέρος
<span class="lb" data-page="17b.573" data-line="5" id="l17b.573.5"></span>δαπανᾷ τε καὶ διαφορεῖ τὴν ὑγρότητα, τὸ δ’ ὅμοιον ἦρι
<span class="lb" data-page="17b.573" data-line="6" id="l17b.573.6"></span>διὰ μὲν τὴν θερμασίαν ἕλκει πρὸς τὸ δέρμα, διὰ δὲ τὴν
<span class="lb" data-page="17b.573" data-line="7" id="l17b.573.7"></span>ὑγρότητα διαφορεῖν ἀτμοειδῶς οὐ δύναται. ἀθρόως οὖν ἐν
<span class="lb" data-page="17b.573" data-line="8" id="l17b.573.8"></span>ταῖς τῶν νούσων κρίσεσι τὸ ὑγρὸν ἅπαν ἐκκρινόμενον, ἱδρῶτας
<span class="lb" data-page="17b.573" data-line="9" id="l17b.573.9"></span>πολλοὺς ἐργάζεται.
</p>
<span class="lb rule" data-page="17b.573" data-line="10" id="l17b.573.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.7">
<span class="pb page1" data-page="17b.573" id="p17b.573"></span>
<span class="milestone ed1page page1" data-n="5.253" data-unit="ed1page" id="ed1page.5.253"></span>
<span class="milestone ed2page page1" data-n="9.97" data-unit="ed2page" id="ed2page.9.97"></span>
<span class="lb head" data-page="17b.573" data-line="11" id="l17b.573.11"></span>
            <blockquote class="quote lemma">
<span class="lb" data-page="17b.573" data-line="12" id="l17b.573.12"></span>Ἐν τοῖσιν αὐχμοῖσι πυρετοὶ ὀξέες γίνονται, καὶ ἢν μὲν ἐπὶ
<span class="lb" data-page="17b.573" data-line="13" id="l17b.573.13"></span>πλέον ᾖ τὸ ἔτος τοιοῦτον ἐὸν, ὁκοίην καὶ τὴν κατάστασιν
<span class="lb" data-page="17b.573" data-line="14" id="l17b.573.14"></span>ἐποίησεν, ὡς ἐπὶ τὸ πολὺ καὶ τὰ νοσήματα τοιαῦτα δεῖ
<span class="lb" data-page="17b.573" data-line="15" id="l17b.573.15"></span>προσδέχεσθαι.
</blockquote>
<span class="lb rule" data-page="17b.573" data-line="16" id="l17b.573.16"></span>
            <p>
<span class="lb" data-page="17b.573" data-line="17" id="l17b.573.17"></span>Οὐ πολλοὺς πυρετοὺς ἐν τοῖς αὐχμοῖς γίνεσθαί φησιν,
<span class="lb" data-page="17b.573" data-line="18" id="l17b.573.18"></span>ἀλλ’ ὀξεῖς, ἐπεί τοί γε μετ’ ὀλίγον ἐρεῖ· τῶν δὲ καταστάσεων
<span class="pb" data-page="17b.574" id="p17b.574"></span>
<span class="lb" data-page="17b.574" data-line="1" id="l17b.574.1"></span>τοῦ ἐνιαυτοῦ τὸ μὲν ὅλον οἱ αὐχμοὶ τῶν ἐπομβρίων
<span class="lb" data-page="17b.574" data-line="2" id="l17b.574.2"></span>μᾶλλόν εἰσιν ὑγιεινότεροι καὶ ἧσσον θανατώδεες καὶ τοῦτο
<span class="lb" data-page="17b.574" data-line="3" id="l17b.574.3"></span>ἐφεξῆς συνάπτων πάλιν ἐρεῖ· νοσήματα δὲ ἐν μὲν τῇσιν
<span class="lb" data-page="17b.574" data-line="4" id="l17b.574.4"></span>ἐπομβρίῃσιν ὡς τὰ πολλὰ γίνονται, πυρετοί τε μακροὶ δεόντως.
<span class="lb" data-page="17b.574" data-line="5" id="l17b.574.5"></span>ἡ μὲν γὰρ ὑγρότης τοῦ περιέχοντος τούς τε φλεγματώδεις
<span class="lb" data-page="17b.574" data-line="6" id="l17b.574.6"></span>ἀθροίζει χυμοὺς καὶ τῶν ὑδατωδῶν περιττωμάτων
<span class="lb" data-page="17b.574" data-line="7" id="l17b.574.7"></span>οὐκ ὀλίγα, ἡ δὲ ξηρότης ἐνδεεστέρους μὲν τῷ πλήθει τοὺς
<span class="lb" data-page="17b.574" data-line="8" id="l17b.574.8"></span>χυμοὺς ἐργάζεται, χολωδεστέρους δὲ τῇ ποιότητι καὶ διὰ
<span class="lb" data-page="17b.574" data-line="9" id="l17b.574.9"></span>τοῦτο οἱ πυρετοὶ τὸν ἀριθμὸν μέν εἰσιν ἐλάττους τῶν ἐν
<span class="lb" data-page="17b.574" data-line="10" id="l17b.574.10"></span>ταῖς ἐπομβρίαις, ὀξύτεροι δὲ γίνονται. τὰ δ’ ἑξῆς τούτων
<span class="lb" data-page="17b.574" data-line="11" id="l17b.574.11"></span>εἰρημένα κατὰ τὸν ἀφορισμὸν εὔδηλα.
</p>
<span class="lb rule" data-page="17b.574" data-line="12" id="l17b.574.12"></span>
          </article>

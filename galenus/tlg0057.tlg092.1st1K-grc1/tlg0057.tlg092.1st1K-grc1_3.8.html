<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.8">
<span class="pb page1" data-page="17b.574" id="p17b.574"></span>
<span class="milestone ed1page page1" data-n="5.253" data-unit="ed1page" id="ed1page.5.253"></span>
<span class="milestone ed2page page1" data-n="9.97" data-unit="ed2page" id="ed2page.9.97"></span>
<span class="lb head" data-page="17b.574" data-line="13" id="l17b.574.13"></span>
            <blockquote class="quote lemma">
<span class="lb" data-page="17b.574" data-line="14" id="l17b.574.14"></span><span class="milestone ed1page" data-n="5.254" data-unit="ed1page" id="ed1page.5.254"></span>Ἐν τοῖσι καθεστεῶσι καιροῖσι, ἢν ὡραίως τὰ
<span class="lb" data-page="17b.574" data-line="15" id="l17b.574.15"></span>ὡραῖα ἀποδίδωσιν, εὐσταθέες καὶ εὐκρινέστατοι γίνονται
<span class="lb" data-page="17b.574" data-line="16" id="l17b.574.16"></span>αἱ νοῦσοι. ἐν δὲ τοῖσιν ἀκαταστάτοισιν ἀκατάστατοι
<span class="lb" data-page="17b.574" data-line="17" id="l17b.574.17"></span>καὶ δύσκριτοι.
</blockquote>
<span class="lb rule" data-page="17b.574" data-line="18" id="l17b.574.18"></span>
            <span class="pb" data-page="17b.575" id="p17b.575"></span>
            <p>
<span class="lb" data-page="17b.575" data-line="1" id="l17b.575.1"></span>Καθεστῶτας καλεῖται καιροὺς τὰς ὥρας τὰς ἐν τάξει
<span class="lb" data-page="17b.575" data-line="2" id="l17b.575.2"></span>τὴν οἰκείαν κράσιν ἀπειληφυίας. τίνα δὲ καθεστῶτα
<span class="lb" data-page="17b.575" data-line="3" id="l17b.575.3"></span><span class="milestone ed2page" data-n="9.98" data-unit="ed2page" id="ed2page.9.98"></span>καλεῖ τῶν ἐτῶν ἔνεστί σοι μαθεῖν παρ’ αὐτοῦ λέγοντος ἐν τοῖς
<span class="lb" data-page="17b.575" data-line="4" id="l17b.575.4"></span>περὶ ὑδάτων καὶ τόπων καὶ ἀέρων ὧδε· ἢν μὲν κατὰ λόγον
<span class="lb" data-page="17b.575" data-line="5" id="l17b.575.5"></span>γένηται τὰ σημεῖα ταῦτ’ ἐπὶ τοῖσι ἄστροις δύνουσί τε καὶ
<span class="lb" data-page="17b.575" data-line="6" id="l17b.575.6"></span>ἐπιτέλλουσι, ἔν τε τῷ μετοπώρῳ, ἢν ὕδατα γένηται καὶ ὁ
<span class="lb" data-page="17b.575" data-line="7" id="l17b.575.7"></span>χειμὼν μέτριος καὶ μήτε λίαν εὔδιος, μήτε ὑπερβάλλων τὸν
<span class="lb" data-page="17b.575" data-line="8" id="l17b.575.8"></span>καιρὸν τῷ ψύχει, ἔν τε τῷ ἦρι γένηται ὕδατα ὡραῖα καὶ
<span class="lb" data-page="17b.575" data-line="9" id="l17b.575.9"></span>ἐν τῷ θέρει, οὕτω τὸ ἔτος ὑγιεινότατον εἰκὸς ὑπάρχειν. ὁπότ’
<span class="lb" data-page="17b.575" data-line="10" id="l17b.575.10"></span>οὖν ἤδη μεμάθηκας ὁποῖόν τι τὸ καθεστὸς ἔτος εἶναι βούλεται,
<span class="lb" data-page="17b.575" data-line="11" id="l17b.575.11"></span>ῥᾷστόν σοι νοῆσαι τὸ ἀκατάστατον. ἅπαντα γὰρ
<span class="lb" data-page="17b.575" data-line="12" id="l17b.575.12"></span>ὅσα μὴ φυλάττῃ κατά τι τὴν τοῦ καθεστῶτος ἔτους ἀγωγὴν,
<span class="lb" data-page="17b.575" data-line="13" id="l17b.575.13"></span>αὐτά τε καλεῖ νῦν καὶ Ἱπποκράτης ἀκατάστατα καὶ τὰς
<span class="lb" data-page="17b.575" data-line="14" id="l17b.575.14"></span>ἐν αὐτοῖς νόσους ὁμοίως προσαγορεύει. φησὶ δ’ αὐτὰς καὶ
<span class="lb" data-page="17b.575" data-line="15" id="l17b.575.15"></span>δυσκρίτους εἶναι, τουτέστι κακοκρίτους. ἢ γὰρ μετὰ κινδυνωδῶν
<span class="lb" data-page="17b.575" data-line="16" id="l17b.575.16"></span>συμπτωμάτων αἱ κρίσεις γίνονται τοῖς τοιούτοις νοσήμασιν
<span class="lb" data-page="17b.575" data-line="17" id="l17b.575.17"></span>ἢ αὐτίκα ὀλέθριοι ἢ πάντως ὑποτροπιάζουσιν.
</p>
<span class="lb rule" data-page="17b.575" data-line="18" id="l17b.575.18"></span>
          </article>

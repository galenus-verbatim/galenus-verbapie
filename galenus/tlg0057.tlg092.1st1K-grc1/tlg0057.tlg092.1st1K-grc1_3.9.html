<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:3.9">
<span class="pb page1" data-page="17b.576" id="p17b.576"></span>
<span class="milestone ed1page page1" data-n="5.254" data-unit="ed1page" id="ed1page.5.254"></span>
<span class="milestone ed2page page1" data-n="9.98" data-unit="ed2page" id="ed2page.9.98"></span>
<span class="lb head" data-page="17b.576" data-line="1" id="l17b.576.1"></span>
            <blockquote class="quote lemma">
<span class="lb" data-page="17b.576" data-line="2" id="l17b.576.2"></span>Ἐν φθινοπώρῳ ὀξύταται αἱ νοῦσοι καὶ θανατωδέστατοι ὡς
<span class="lb" data-page="17b.576" data-line="3" id="l17b.576.3"></span>ἐπίπαν. ἦρ δὲ ὑγιεινότατον καὶ ἥκιστα θανατῶδες.
</blockquote>
<span class="lb rule" data-page="17b.576" data-line="4" id="l17b.576.4"></span>
            <p>
<span class="lb" data-page="17b.576" data-line="5" id="l17b.576.5"></span>Ὁπόταν αἱ ὧραι τὴν προσήκουσαν ἅπασαν φυλάττωσι
<span class="lb" data-page="17b.576" data-line="6" id="l17b.576.6"></span>κρᾶσιν, ὑγιεινότατον μὲν ἐν αὐταῖς ἔσται τὸ ἔαρ, ὡς ἂν εὔκρατον
<span class="lb" data-page="17b.576" data-line="7" id="l17b.576.7"></span>ὄν. ὀξυτάτας δὲ νόσους καὶ θανατώδεις, ὡς ἐν
<span class="lb" data-page="17b.576" data-line="8" id="l17b.576.8"></span>ὥραις, οἴσει τὸ φθινόπωρον, ἐπειδὴ τὸ μὲν ἔαρ εὔκρατόν
<span class="lb" data-page="17b.576" data-line="9" id="l17b.576.9"></span>ἐστι, τὸ δὲ φθινοπώρῳ πρῶτον μὲν ὑπάρχει, τὸ τῆς αὐτῆς
<span class="lb" data-page="17b.576" data-line="10" id="l17b.576.10"></span>ἡμέρας, ὁτὲ μὲν θάλπος, ὁτὲ δὲ ψῦχος ἴσχει. εἶτα
<span class="lb" data-page="17b.576" data-line="11" id="l17b.576.11"></span>διαδέχεται τὴν θερινὴν ὥραν, ἐν ᾗ πολλοῖς μὲν οἱ χυμοὶ
<span class="lb" data-page="17b.576" data-line="12" id="l17b.576.12"></span>κατωπτήθησαν, ἐνίοις δὲ καὶ ἡ δύναμις ἔκαμεν. οὐ μόνον
<span class="lb" data-page="17b.576" data-line="13" id="l17b.576.13"></span>δὲ κατὰ τοῦτο μοχθηρόν ἐστι τὸ φθινόπωρον, ἀλλὰ καὶ ὅτι
<span class="lb" data-page="17b.576" data-line="14" id="l17b.576.14"></span>πρῶτον μὲν οἱ χυμοὶ τὴν ὑπὸ τὸ δέρμα κίνησιν ἐκινοῦντο
<span class="lb" data-page="17b.576" data-line="15" id="l17b.576.15"></span>καὶ διεπνέοντο. κατὰ δὲ τὸ φθινόπωρον εἰς τὸ βάθος, ὑπὸ
<span class="lb" data-page="17b.576" data-line="16" id="l17b.576.16"></span>τῆς τοῦ περιέχοντος ψύξεως, ὠθοῦνταί τε καὶ συνελαύνονται.
<span class="lb" data-page="17b.576" data-line="17" id="l17b.576.17"></span>ταῦτα μὲν οὖν ἅπασιν ἀνθρώποις κοινὰ, τοῖς δ’ οὐκ
<span class="lb" data-page="17b.576" data-line="18" id="l17b.576.18"></span>ὀρθῶς διαιτωμένοις ἐξ ἐπιμέτρου προσέρχεται τὸ κατὰ
<span class="pb" data-page="17b.577" id="p17b.577"></span>
<span class="lb" data-page="17b.577" data-line="1" id="l17b.577.1"></span>τὰς ὁπώρας, ὧν ἀφθόνως ἐμπιπλάμενοι κακοχυμίας
<span class="lb" data-page="17b.577" data-line="2" id="l17b.577.2"></span>πληροῦνται.
</p>
<span class="lb rule" data-page="17b.577" data-line="3" id="l17b.577.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.10">
<span class="pb page1" data-page="17b.667" id="p17b.667"></span>
<span class="milestone ed1page page1" data-n="5.268" data-unit="ed1page" id="ed1page.5.268"></span>
<span class="milestone ed2page page1" data-n="9.137" data-unit="ed2page" id="ed2page.9.137"></span>
<span class="lb head" data-page="17b.667" data-line="14" id="l17b.667.14"></span>
            <blockquote class="quote lemma">
<span class="lb" data-page="17b.667" data-line="15" id="l17b.667.15"></span><span class="milestone ed2page" data-n="9.138" data-unit="ed2page" id="ed2page.9.138"></span>Φαρμακεύειν ἐν τῇσι λίην ὀξέσιν, ἢν ὀργᾷ, αὐθημερόν·
<span class="lb" data-page="17b.667" data-line="16" id="l17b.667.16"></span>χρονίζειν γὰρ ἐν τοῖσι τοιουτέοισι κακόν.
</blockquote>
<span class="lb rule" data-page="17b.667" data-line="17" id="l17b.667.17"></span>
            <span class="pb" data-page="17b.668" id="p17b.668"></span>
            <p>
<span class="lb" data-page="17b.668" data-line="1" id="l17b.668.1"></span>Εἴρηταί μοι καὶ πρόσθεν ὅτι τὴν ὀργᾷ φωνὴν ὁ Ἱπποκράτης
<span class="lb" data-page="17b.668" data-line="2" id="l17b.668.2"></span>ἀπὸ τῶν ζώων μετενήνοχε τῶν ἐπειγομένων χρῆσθαι
<span class="lb" data-page="17b.668" data-line="3" id="l17b.668.3"></span>συνουσίᾳ, φυσικήν τινα ταύτην ἐπιθυμίαν ἰσχόντων
<span class="lb" data-page="17b.668" data-line="4" id="l17b.668.4"></span>αὐτῶν εἰς τὴν τοῦ σπέρματος ἀπόκρισιν. ἐδείχθη γὰρ ἐν
<span class="lb" data-page="17b.668" data-line="5" id="l17b.668.5"></span>τοῖς περὶ σπέρματος λόγοις καὶ τὸ θῆλυ κατὰ τὰς συνουσίας
<span class="lb" data-page="17b.668" data-line="6" id="l17b.668.6"></span>σπερμαῖνον. ὅταν οὖν ἤτοι γε ἐν ὅλῳ τῷ σώματι
<span class="lb" data-page="17b.668" data-line="7" id="l17b.668.7"></span>παραπλησία τῇδε γένηται τῆς φύσεως ὁρμὴ πρὸς ἀπόκρισιν
<span class="lb" data-page="17b.668" data-line="8" id="l17b.668.8"></span>τῶν περιττῶν ἢ εἰ καὶ μὴ καθ’ ὅλον, ἀλλά γε κατὰ τὰ
<span class="lb" data-page="17b.668" data-line="9" id="l17b.668.9"></span>κυριώτατα μέρη, τὸ τοιοῦτον ὁ Ἱπποκράτης ὀργᾷν ὀνομάζειν
<span class="lb" data-page="17b.668" data-line="10" id="l17b.668.10"></span>εἴωθεν. ἀξιοῖ τε διὰ φαρμάκου κενοῦν αὐτίκα, πρὶν
<span class="lb" data-page="17b.668" data-line="11" id="l17b.668.11"></span>ἤτοι κακωθῆναι τὴν δύναμιν ἢ αὐξηθῆναι τὴν τοῦ πυρετοῦ
<span class="lb" data-page="17b.668" data-line="12" id="l17b.668.12"></span>θερμασίαν ἢ εἰς κύριόν τι κατασκῆψαι μόριον τοὺς ἁλωμένους
<span class="lb" data-page="17b.668" data-line="13" id="l17b.668.13"></span>κατὰ τὸ σῶμα χυμούς. ὅτι δὲ λίαν ὀξέα κέκληκε
<span class="lb" data-page="17b.668" data-line="14" id="l17b.668.14"></span>νῦν ἃ πρόσθεν ὠνόμασε κατόξεα δῆλον παντί καὶ μέντοι
<span class="lb" data-page="17b.668" data-line="15" id="l17b.668.15"></span>καὶ ὅτι τῆς τούτων κρίσεως ὅρος ἐστὶν ἡ ἑβδομὰς ἡ πρώτη
<span class="lb" data-page="17b.668" data-line="16" id="l17b.668.16"></span>λέλεκταί μοι καὶ τοῦτο πρόσθεν.
</p>
<span class="lb rule" data-page="17b.668" data-line="17" id="l17b.668.17"></span>
          </article>

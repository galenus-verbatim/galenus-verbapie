<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.11">
<span class="pb page1" data-page="17b.669" id="p17b.669"></span>
<span class="milestone ed1page page1" data-n="5.268" data-unit="ed1page" id="ed1page.5.268"></span>
<span class="milestone ed2page page1" data-n="9.138" data-unit="ed2page" id="ed2page.9.138"></span>
<span class="lb head" data-page="17b.669" data-line="1" id="l17b.669.1"></span>
            <blockquote class="quote lemma">
<span class="lb" data-page="17b.669" data-line="2" id="l17b.669.2"></span>Ὁκόσοισι στρόφοι καὶ περὶ τὸν ὀμφαλὸν πόνοι καὶ ὀσφύος
<span class="lb" data-page="17b.669" data-line="3" id="l17b.669.3"></span>ἄλγημα μὴ λυόμενον μήτε ὑπὸ φαρμακίης μήτ’ ἄλλως
<span class="lb" data-page="17b.669" data-line="4" id="l17b.669.4"></span>εἰς ὕδρωπα ξηρὸν ἰδρύεται.
</blockquote>
<span class="lb rule" data-page="17b.669" data-line="5" id="l17b.669.5"></span>
            <p>
<span class="lb" data-page="17b.669" data-line="6" id="l17b.669.6"></span>Οἱ μὲν στρόφοι γίγνονται διά τε δῆξιν ἰσχυρὰν καὶ
<span class="lb" data-page="17b.669" data-line="7" id="l17b.669.7"></span>πνεῦμα φυσῶδες οὐκ ἔχον διέξοδον, ἀλλ’ ἐν ταῖς ἐντέρων
<span class="lb" data-page="17b.669" data-line="8" id="l17b.669.8"></span>ἕλιξιν ἐναπειλημμένον, οἱ πόνοι δὲ ὅτι ταῖς τοιαύταις διαθέσεσιν
<span class="lb" data-page="17b.669" data-line="9" id="l17b.669.9"></span>ἕπονται πρόδηλον. ἀλλ’ ὅταν μὲν κατὰ τὸν ὀμφαλὸν
<span class="lb" data-page="17b.669" data-line="10" id="l17b.669.10"></span>ἐρείδωσι καὶ τὴν ὀσφὺν, εἶτα μήθ’ ὑπὸ φαρμακείας
<span class="lb" data-page="17b.669" data-line="11" id="l17b.669.11"></span>μήθ’ ὑπὸ τῶν ἄλλων βοηθημάτων λύονται, δυσκρασία τίς
<span class="lb" data-page="17b.669" data-line="12" id="l17b.669.12"></span>ἐστιν ἑκτικὴ τῶν αὐτῶν μορίων, ἥτις ὡς τὰ πολλὰ χρονίζοντα
<span class="lb" data-page="17b.669" data-line="13" id="l17b.669.13"></span>τὸν ὑφ’ Ἱπποκράτους ὀνομαζόμενον ξηρὸν ὕδρωπα
<span class="lb" data-page="17b.669" data-line="14" id="l17b.669.14"></span>ἐργάζεται. ὀνομάζεται δ’ ὑπὸ τῶν μετ’ αὐτὸν ἰατρῶν ὁ
<span class="lb" data-page="17b.669" data-line="15" id="l17b.669.15"></span>τοιοῦτος ὕδερος τυμπανίας, <span class="milestone ed2page" data-n="9.139" data-unit="ed2page" id="ed2page.9.139"></span>ὅτι κρουόμενον τὸ ὑπογάστριον
<span class="lb" data-page="17b.669" data-line="16" id="l17b.669.16"></span>ἀποτελεῖ ψόφον οἶόν περ τὰ τύμπανα. καὶ γὰρ
<span class="lb" data-page="17b.669" data-line="17" id="l17b.669.17"></span>οὖν καὶ κατ’ ἐκεῖνα διὰ τοῦ περιτεταμένου δέρματος ὁ ἀὴρ
<span class="pb" data-page="17b.670" id="p17b.670"></span>
<span class="lb" data-page="17b.670" data-line="1" id="l17b.670.1"></span>πλήττεται, καθάπερ ὁ ἐν τῷ βάθει τῶν τοιούτων ὑδρῶν.
<span class="lb" data-page="17b.670" data-line="2" id="l17b.670.2"></span>ὅτι δὲ ἀπὸ τῆς κατὰ τὸν ὄγκον ὁμοιότητος ὕδρωπα καὶ
<span class="lb" data-page="17b.670" data-line="3" id="l17b.670.3"></span>τοῦτον ὁ Ἱπποκράτης ὠνόμασεν εὔδηλον. οὐ μὴν ὑγρόν
<span class="lb" data-page="17b.670" data-line="4" id="l17b.670.4"></span>γε καθάπερ τὴν ἀσκίτην, ἐφ’ ᾧ τὸ συνειλεγμένον οὐκ ἀήρ
<span class="lb" data-page="17b.670" data-line="5" id="l17b.670.5"></span>ἐστι φυσώδης, ἀλλ’ ὑγρὸν ὑδατῶδες. ἔοικε δὲ μείζονος μὲν
<span class="lb" data-page="17b.670" data-line="6" id="l17b.670.6"></span>τῆς ψύξεως ἔκγονος ὑπάρχειν ὁ ὑδατώδης ὕδερος, ὃν ἀσκίτην
<span class="lb" data-page="17b.670" data-line="7" id="l17b.670.7"></span>ὀνομάζουσιν, ὅτι καθάπερ ἐν ἀσκῷ τινι τῷ περιτονίῳ
<span class="lb" data-page="17b.670" data-line="8" id="l17b.670.8"></span>κατακέκλεισται τὸ ὑγρὸν, ἐλάττονος δ’ ὁ τυμπανίας.
<span class="lb" data-page="17b.670" data-line="9" id="l17b.670.9"></span>οὐδὲ γὰρ οὐδὲ μεταβάλλειν ἡ ὑγρότης εἰς ἀέρα φυσώδη
<span class="lb" data-page="17b.670" data-line="10" id="l17b.670.10"></span>δύναται χωρὶς θερμασίας τινός.
</p>
<span class="lb rule" data-page="17b.670" data-line="11" id="l17b.670.11"></span>
          </article>

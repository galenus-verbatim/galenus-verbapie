<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.12">
<span class="pb page1" data-page="17b.670" id="p17b.670"></span>
<span class="milestone ed1page page1" data-n="5.268" data-unit="ed1page" id="ed1page.5.268"></span>
<span class="milestone ed2page page1" data-n="9.139" data-unit="ed2page" id="ed2page.9.139"></span>
<span class="lb head" data-page="17b.670" data-line="12" id="l17b.670.12"></span>
            <blockquote class="quote lemma">
<span class="lb" data-page="17b.670" data-line="13" id="l17b.670.13"></span>Ὁκόσοισι κοιλίαι λειεντεριώδεις, χειμῶνος φαρμακεύειν ἄνω
<span class="lb" data-page="17b.670" data-line="14" id="l17b.670.14"></span>κακόν.
</blockquote>
<span class="lb rule" data-page="17b.670" data-line="15" id="l17b.670.15"></span>
            <p>
<span class="lb" data-page="17b.670" data-line="16" id="l17b.670.16"></span>Ὅταν ἐν τάχει τῶν ἐσθιομένων ἡ διαχώρησις γίγνηται
<span class="lb" data-page="17b.670" data-line="17" id="l17b.670.17"></span>τοιούτων, οἶα κατεπόθη, λειεντερίαν ὀνομάζουσι τὸ νόσημα.
<span class="pb" data-page="17b.671" id="p17b.671"></span>
<span class="lb" data-page="17b.671" data-line="1" id="l17b.671.1"></span>γίγνεται μὲν οἶν ἐπὶ τῇ τῆς καθεκτικῆς δυνάμεως
<span class="lb" data-page="17b.671" data-line="2" id="l17b.671.2"></span>ἀῤῥωστίᾳ, ταῖς δυσκρασίαις δ’ ἕπεται πάντων τῶν κατὰ
<span class="lb" data-page="17b.671" data-line="3" id="l17b.671.3"></span>τὴν κοιλίαν ὀργάνων, τουτέστιν αὐτῆς τε τῆς γαστρὸς εἰς
<span class="lb" data-page="17b.671" data-line="4" id="l17b.671.4"></span>ἣν καταπίνομεν τὰ σιτία καὶ τῶν ἐκ ταύτης αὐτὰ διαδεχομένων
<span class="lb" data-page="17b.671" data-line="5" id="l17b.671.5"></span>τε καὶ παραπεμπόντων ἐντέρων. γίγνεται δ’ ἔστιν
<span class="lb" data-page="17b.671" data-line="6" id="l17b.671.6"></span>ὅτε λειεντερία καὶ κατά τινα ἐπιπολῆς ἕλκωσιν, ὁμοίαν ταῖς
<span class="lb" data-page="17b.671" data-line="7" id="l17b.671.7"></span>ἄφθαις. αἱ μὲν οὖν δυσκρασίαι ποτὲ μὲν ὡς ἂν εἴποι τις
<span class="lb" data-page="17b.671" data-line="8" id="l17b.671.8"></span>ἑκτικαὶ γίνονται, καλοῦσι δ’ οὕτως τὰς αὐτῆς τῆς ἕξεως
<span class="lb" data-page="17b.671" data-line="9" id="l17b.671.9"></span>τῶν σωμάτων βεβλαμμένης ἀποτελουμένας, ἔστιν ὅτε διὰ
<span class="lb" data-page="17b.671" data-line="10" id="l17b.671.10"></span>φλέγμα ψυχρὸν, οἷόν ἐστι μάλιστα τὸ ὀξύ· τῶν δ’ ἐπιπολῆς
<span class="lb" data-page="17b.671" data-line="11" id="l17b.671.11"></span>ἑλκώσεων αἴτιόν ἐστι χυμὸς ὁ δριμὺς καὶ λεπτός. οὗτος
<span class="lb" data-page="17b.671" data-line="12" id="l17b.671.12"></span>μὲν οὖν, εἰ καὶ τῆς ἄνω φαρμακείας δεῖται, διὰ τὸ μᾶλλον
<span class="lb" data-page="17b.671" data-line="13" id="l17b.671.13"></span>ἐπιπολάζειν ἢ ὑποχωρεῖν κάτω τοὺς τοιούτους χυμοὺς, ἀλλ’
<span class="lb" data-page="17b.671" data-line="14" id="l17b.671.14"></span>οὐκ ἐν χειμῶνί γε δίδοται, καθότι καὶ πρόσθεν εἴρηται.
<span class="lb" data-page="17b.671" data-line="15" id="l17b.671.15"></span>ὁ δ’ ἕτερος ὁ φλεγματικὸς, ὅταν ᾖ τοῖς ἐντέροις ἐμπεπλασμένος,
<span class="lb" data-page="17b.671" data-line="16" id="l17b.671.16"></span>οὐδέποτε δεῖται τῆς ἄνω φαρμακείας, ὅπερ ἐστὶν
<span class="lb" data-page="17b.671" data-line="17" id="l17b.671.17"></span>ἐμετηρίου φαρμάκου. μόνα γὰρ ἐμεῖσθαι πέφυκε τὰ κατὰ ﻿7
<span class="pb" data-page="17b.672" id="p17b.672"></span>
<span class="lb" data-page="17b.672" data-line="1" id="l17b.672.1"></span>τὴν γαστέρα. τῶν δ’ ἐν τοῖς ἐντέροις περιεχομένων οὐδὲν
<span class="lb" data-page="17b.672" data-line="2" id="l17b.672.2"></span>οἷόν τε δι’ ἐμέτου κενῶσαι.
</p>
<span class="lb rule" data-page="17b.672" data-line="3" id="l17b.672.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.13">
<span class="pb page1" data-page="17b.672" id="p17b.672"></span>
<span class="milestone ed1page page1" data-n="5.268" data-unit="ed1page" id="ed1page.5.268"></span>
<span class="milestone ed2page page1" data-n="9.139" data-unit="ed2page" id="ed2page.9.139"></span>
<span class="lb head" data-page="17b.672" data-line="4" id="l17b.672.4"></span>
            <blockquote class="quote lemma">
<span class="lb" data-page="17b.672" data-line="5" id="l17b.672.5"></span><span class="milestone ed2page" data-n="9.140" data-unit="ed2page" id="ed2page.9.140"></span>Πρὸς τοὺς ἐλλεβόρους τοῖσι μὴ ῥᾳδίως καθαιρομένοισι
<span class="lb" data-page="17b.672" data-line="6" id="l17b.672.6"></span>πρὸ τῆς πόσιος ὑγραίνειν τὰ σώματα πλείονι
<span class="lb" data-page="17b.672" data-line="7" id="l17b.672.7"></span>τροφῇ καὶ ἀναπαύσει.
</blockquote>
<span class="lb rule" data-page="17b.672" data-line="8" id="l17b.672.8"></span>
            <p>
<span class="lb" data-page="17b.672" data-line="9" id="l17b.672.9"></span>Προπειρᾶσθαι χρὴ τῆς τοῦ μέλλοντος τὸν ἐλλέβορον
<span class="lb" data-page="17b.672" data-line="10" id="l17b.672.10"></span>λήψεσθαι φύσεως ὅπως ἔχει πρὸς τὰς ἄνω καθάρσεις,
<span class="lb" data-page="17b.672" data-line="11" id="l17b.672.11"></span>τουτέστι τὰς δι’ ἐμέτων. γιγνέσθω δ’ ἡ πεῖρά σοι διὰ τῶν
<span class="lb" data-page="17b.672" data-line="12" id="l17b.672.12"></span>ἐμετικῶν φαρμάκων ὅσα μέτρια. ἐὰν οὖν φαίνηται μὴ ῥᾳδίως
<span class="lb" data-page="17b.672" data-line="13" id="l17b.672.13"></span>καθαιρόμενος, οὐ χρὴ τὸν τοιοῦτον ἄνθρωπον ἐπὶ τὸν
<span class="lb" data-page="17b.672" data-line="14" id="l17b.672.14"></span>ἐλλέβορον ἄγειν, ἄνευ τοῦ προπαρασκευάσασθαι. γίγνοιτο
<span class="lb" data-page="17b.672" data-line="15" id="l17b.672.15"></span>δ’ ἂν τοῦτο καὶ διὰ τῶν συνεχῶν μὲν ἐμέτων ἐθισθέντος
<span class="lb" data-page="17b.672" data-line="16" id="l17b.672.16"></span>ἑτοίμως ἐμεῖν τοῦ ληψομένου τὸν ἐλλέβορον. ἀλλ’ ὡς μικρὸν
<span class="lb" data-page="17b.672" data-line="17" id="l17b.672.17"></span>τοῦτο γνώριμον ἅπασιν ὁ Ἱπποκράτης παρέλιπε. γένοιτο
<span class="pb" data-page="17b.673" id="p17b.673"></span>
<span class="lb" data-page="17b.673" data-line="1" id="l17b.673.1"></span>δ’ ἂν ἄμεινον καὶ διὰ τοῦ προυγραίνειν τὰ σώματα, προνγραίνεται
<span class="lb" data-page="17b.673" data-line="2" id="l17b.673.2"></span><span class="milestone ed1page" data-n="5.269" data-unit="ed1page" id="ed1page.5.269"></span>δὲ πλείονι τροφῇ καὶ ἀναπαύσει. τὸ
<span class="lb" data-page="17b.673" data-line="3" id="l17b.673.3"></span>μὲν οὖν τῆς ἀναπαύσεως δῆλον. ὡς γὰρ τὰ γυμνάσια ξηραίνειν
<span class="lb" data-page="17b.673" data-line="4" id="l17b.673.4"></span>πέφυκε, οὕτως καὶ ἡ ἀνάπαυσις, ὅπερ ἐστὶν ἡσυχία
<span class="lb" data-page="17b.673" data-line="5" id="l17b.673.5"></span>τε καὶ ἀγυμνασία φυλάττει τὰς ὑγρότητας. ἡ τροφὴ
<span class="lb" data-page="17b.673" data-line="6" id="l17b.673.6"></span>δ’ οὐχ ἁπλῶς ἡ πλείων ὑγραίνειν πέφυκεν, ἀλλ’ εἴ τις ἄνευ
<span class="lb" data-page="17b.673" data-line="7" id="l17b.673.7"></span>ποιότητος ἰσχυρᾶς ᾖ, τουτέστι μήτε στρυφνῆς μήτε δριμείας
<span class="lb" data-page="17b.673" data-line="8" id="l17b.673.8"></span>μήθ’ ἁλυκῆς μήτε πικρᾶς. τάχα δ’ οὐδὲ τροφὴν ἁπλῶς
<span class="lb" data-page="17b.673" data-line="9" id="l17b.673.9"></span>φατέον εἶναι τὴν τοιαύτην, ἀλλ’ οἷον φαρμακώδη τροφὴν,
<span class="lb" data-page="17b.673" data-line="10" id="l17b.673.10"></span>ὡς τῇ γε ἁπλῶς τροφῇ μόνῃ τῶν ἁπάντων ὑπάρχειν κατὰ
<span class="lb" data-page="17b.673" data-line="11" id="l17b.673.11"></span>τὴν ἑαυτῆς φύσιν, οὐ κατά τι συμβεβηκὸς ὑγραίνειν τὰ
<span class="lb" data-page="17b.673" data-line="12" id="l17b.673.12"></span>στερεὰ τοῦ ζώου μόρια τῆς ἀναπαύσεως οὐ καθ’ αὑτὴν,
<span class="lb" data-page="17b.673" data-line="13" id="l17b.673.13"></span>ἀλλὰ κατά τι συμβεβηκὸς τοῦτο ποιούσης. ὅτι γὰρ οὐ ξηραίνει
<span class="lb" data-page="17b.673" data-line="14" id="l17b.673.14"></span>τὴν ἐκ τῆς τροφῆς ὑγρότητα, διὰ τοῦτο ὑγραίνειν
<span class="lb" data-page="17b.673" data-line="15" id="l17b.673.15"></span>λέγεται. τὸ δ’ ὕδωρ οὔτε πινόμενον οὔτ’ ἔξω προσπῖπτον
<span class="lb" data-page="17b.673" data-line="16" id="l17b.673.16"></span>ὑγραίνειν πέφυκεν αὐτὰ τὰ στερεὰ τοῦ ζώου μόρια. μαθεῖν
<span class="lb" data-page="17b.673" data-line="17" id="l17b.673.17"></span>δ’ ἐστί σοι τελεώτερον ὑπὲρ τῶν τοιούτων τῇ τῶν φυσικῶν
<span class="lb" data-page="17b.673" data-line="18" id="l17b.673.18"></span>δυνάμεων ἐντυχόντι πραγματείᾳ τῇ ἡμετέρᾳ καὶ τῷ
<span class="lb" data-page="17b.673" data-line="19" id="l17b.673.19"></span>περὶ μαρασμοῦ βιβλίῳ.
</p>
<span class="lb rule" data-page="17b.673" data-line="20" id="l17b.673.20"></span>
          </article>

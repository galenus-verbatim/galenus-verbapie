<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.14">
<span class="pb page1" data-page="17b.674" id="p17b.674"></span>
<span class="milestone ed1page page1" data-n="5.269" data-unit="ed1page" id="ed1page.5.269"></span>
<span class="milestone ed2page page1" data-n="9.140" data-unit="ed2page" id="ed2page.9.140"></span>
<span class="lb head" data-page="17b.674" data-line="1" id="l17b.674.1"></span>
            <blockquote class="quote lemma">
<span class="lb" data-page="17b.674" data-line="2" id="l17b.674.2"></span><span class="milestone ed2page" data-n="9.141" data-unit="ed2page" id="ed2page.9.141"></span>Ἐπὴν πίῃ τις ἐλλέβορον πρὸς μὲν τὰς κινήσιας
<span class="lb" data-page="17b.674" data-line="3" id="l17b.674.3"></span>τῶν σωμάτων μᾶλλον ἄγειν, πρὸς δὲ τοὺς ὕπνους καὶ μὴ
<span class="lb" data-page="17b.674" data-line="4" id="l17b.674.4"></span>κινήσιας ἧσσον. δηλοῖ δὲ ἡ ναυτιλίη ὅτι κίνησις τὰ
<span class="lb" data-page="17b.674" data-line="5" id="l17b.674.5"></span>σώματα ταράσσει.
</blockquote>
<span class="lb rule" data-page="17b.674" data-line="6" id="l17b.674.6"></span>
            <p>
<span class="lb" data-page="17b.674" data-line="7" id="l17b.674.7"></span>Ὁ αὐτὸς εἶπε τὴν αἰτίαν δι’ ἣν κινεῖσθαι κελεύει τὰ
<span class="lb" data-page="17b.674" data-line="8" id="l17b.674.8"></span>σώματα τῶν τὸν ἐλλέβορον εἰληφότων. ἡσυχία μὲν γὰρ ἐπὶ
<span class="lb" data-page="17b.674" data-line="9" id="l17b.674.9"></span>τῆς καταστάσεως φυλάττει, μεταβάλλει δὲ καὶ ἀλλοιοῖ τὸ
<span class="lb" data-page="17b.674" data-line="10" id="l17b.674.10"></span>σῶμα κίνησις, ὡς δηλοῖ καὶ ναυτιλία, κίνησις μὲν οὖσα, ταράσσουσα
<span class="lb" data-page="17b.674" data-line="11" id="l17b.674.11"></span>δὲ τὰ σώματα μέχρι τοῦ καὶ πρὸς ἔμετον ὁρμᾷν.
<span class="lb" data-page="17b.674" data-line="12" id="l17b.674.12"></span>ὁπότ’ οὖν ἡ τοιαύτη κίνησις ἱκανὴ καὶ μόνη παρασκευάσαι
<span class="lb" data-page="17b.674" data-line="13" id="l17b.674.13"></span>τὸ σῶμα πρὸς ἔμετον, εἰκὸς δήπου συνελθοῦσαν αὐτὴν
<span class="lb" data-page="17b.674" data-line="14" id="l17b.674.14"></span>ἐμετηρίῳ φαρμάκῳ μικρῷ τινι γενέσθαι δραστικωτέραν.
<span class="lb" data-page="17b.674" data-line="15" id="l17b.674.15"></span>ἔνιοι δὲ ἀντὶ τοῦ ναυτιλίη ναυτίη γράφουσιν, ὡς εἶναι τὸν
<span class="lb" data-page="17b.674" data-line="16" id="l17b.674.16"></span>λόγον τοιοῦτον· δηλοῖ δὲ καὶ ἡ ναυτίη ταῖς σφοδραῖς τοῦ
<span class="lb" data-page="17b.674" data-line="17" id="l17b.674.17"></span>σώματος κινήσεσιν ἐπιγιγνομένη ὅτι κίνησις αὐτὰ ταράσσει.
<span class="pb" data-page="17b.675" id="p17b.675"></span>
<span class="lb" data-page="17b.675" data-line="1" id="l17b.675.1"></span>πρόδηλον δὲ ὡς καὶ οὗτος ὁ λόγος ὁ αὐτός ἐστι τῇ
<span class="lb" data-page="17b.675" data-line="2" id="l17b.675.2"></span>δυνάμει τῷ προειρημένῳ.
</p>
<span class="lb rule" data-page="17b.675" data-line="3" id="l17b.675.3"></span>
          </article>

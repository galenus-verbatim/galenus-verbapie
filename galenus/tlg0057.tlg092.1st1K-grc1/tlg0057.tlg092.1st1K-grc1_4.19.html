<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.19">
<span class="pb page1" data-page="17b.679" id="p17b.679"></span>
<span class="milestone ed1page page1" data-n="5.269" data-unit="ed1page" id="ed1page.5.269"></span>
<span class="milestone ed2page page1" data-n="9.143" data-unit="ed2page" id="ed2page.9.143"></span>
<span class="lb head" data-page="17b.679" data-line="1" id="l17b.679.1"></span>
            <blockquote class="quote lemma">
<span class="lb" data-page="17b.679" data-line="2" id="l17b.679.2"></span>Ὁκόσοι ἐν τῇσι φαρμακοπωσίῃσι μὴ διψῶσι καθαιρόμενοι,
<span class="lb" data-page="17b.679" data-line="3" id="l17b.679.3"></span>οὐ παύονται πρὶν ἢ διψήσωσιν.
</blockquote>
<span class="lb rule" data-page="17b.679" data-line="4" id="l17b.679.4"></span>
            <p>
<span class="lb" data-page="17b.679" data-line="5" id="l17b.679.5"></span>Τῶν καθαιρομένων τινὲς μὲν εὐθέως διψῶσι, τινὲς δ’
<span class="lb" data-page="17b.679" data-line="6" id="l17b.679.6"></span>ὕστερον. καὶ γίνεται τοῦτο διά τε τὴν αὐτῆς τῆς κοιλίας
<span class="lb" data-page="17b.679" data-line="7" id="l17b.679.7"></span>διάθεσιν καὶ τὸ δοθὲν φάρμακον καὶ τὴν ἰδέαν τοῦ κενουμένου
<span class="lb" data-page="17b.679" data-line="8" id="l17b.679.8"></span>χυμοῦ. διὰ μὲν τὴν κοιλίαν ὑπὸ θερμότητος ἢ ξηρότητος
<span class="lb" data-page="17b.679" data-line="9" id="l17b.679.9"></span>ἢ ἀμφοῖν ἑτοίμως εἰς τὸ διψῇν ἀγομένην, ἐάν τε
<span class="lb" data-page="17b.679" data-line="10" id="l17b.679.10"></span>φύσει τοῦθ’ ὑπάρχῃ τῷ πεπωκότι τὸ φάρμακον ἐάν τε
<span class="lb" data-page="17b.679" data-line="11" id="l17b.679.11"></span>κατ’ ἐκεῖνον μόνον τὸν καιρόν. διὰ δὲ αὐτὸ τὸ φάρμακον
<span class="lb" data-page="17b.679" data-line="12" id="l17b.679.12"></span>δριμὺ καὶ θερμὸν καὶ δηκτικὸν ὑπάρχει. διὰ δὲ τὸν κενούμενον
<span class="lb" data-page="17b.679" data-line="13" id="l17b.679.13"></span>χυμὸν, ὅταν <span class="milestone ed1page" data-n="5.270" data-unit="ed1page" id="ed1page.5.270"></span>πικρόχολος ᾖ. ἐπὶ μὲν δὴ τοῖς
<span class="lb" data-page="17b.679" data-line="14" id="l17b.679.14"></span>τοιούτοις αἰτίοις διψῶσιν, ἐπὶ δὲ τοῖς ἐναντίοις ἄδιψοι μέχρι
<span class="lb" data-page="17b.679" data-line="15" id="l17b.679.15"></span>πλείστου διατελοῦσιν, ὅταν ἤτοι ψυχροτέραν καὶ ὑγροτέραν
<span class="lb" data-page="17b.679" data-line="16" id="l17b.679.16"></span>ἔχῃ ὁ καθαιρόμενος τὴν κοιλίαν, ἤτοι γε ἐξ ἀρχῆς
<span class="lb" data-page="17b.679" data-line="17" id="l17b.679.17"></span>ἢ κατὰ τὸν <span class="milestone ed2page" data-n="9.144" data-unit="ed2page" id="ed2page.9.144"></span>τῆς φαρμακοπωσίας χρόνον ἢ ὅταν αὐτὸ
<span class="lb" data-page="17b.679" data-line="18" id="l17b.679.18"></span>τὸ φάρμακον ἄδηκτον ᾖ καὶ τρίτον, ὅταν ἤτοι φλεγματικὸς
<span class="pb" data-page="17b.680" id="p17b.680"></span>
<span class="lb" data-page="17b.680" data-line="1" id="l17b.680.1"></span>ὁ κενούμενος ὑπάρχῃ χυμὸς ἢ ὑδατώδης. ἀλλά τι κἀπὶ τούτων,
<span class="lb" data-page="17b.680" data-line="2" id="l17b.680.2"></span>ὅταν δαψιλῶς κενωθῶσιν, ἕπεται δίψος. ἱκανὴ μὲν
<span class="lb" data-page="17b.680" data-line="3" id="l17b.680.3"></span>γὰρ ἡ ἐπὶ τῇ κενώσει ξηρότης ἐργάζεσθαι τοῦτο. προσέτι
<span class="lb" data-page="17b.680" data-line="4" id="l17b.680.4"></span>δὲ καὶ ἡ ἀπὸ τοῦ καθαίροντος φαρμάκου δύναμις ἔχοντός
<span class="lb" data-page="17b.680" data-line="5" id="l17b.680.5"></span>τινα κᾂν εἰ μὴ φανερὰν μηδ’ αἰσθητὴν, ἀλλὰ λεληθυῖαν
<span class="lb" data-page="17b.680" data-line="6" id="l17b.680.6"></span>δριμύτητα καὶ θερμασίαν.
</p>
<span class="lb rule" data-page="17b.680" data-line="7" id="l17b.680.7"></span>
          </article>

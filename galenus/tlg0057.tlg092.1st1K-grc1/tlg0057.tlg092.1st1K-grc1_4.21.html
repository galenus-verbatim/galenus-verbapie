<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.21">
<span class="pb page1" data-page="17b.681" id="p17b.681"></span>
<span class="milestone ed1page page1" data-n="5.270" data-unit="ed1page" id="ed1page.5.270"></span>
<span class="milestone ed2page page1" data-n="9.144" data-unit="ed2page" id="ed2page.9.144"></span>
<span class="lb head" data-page="17b.681" data-line="1" id="l17b.681.1"></span>
            <blockquote class="quote lemma">
<span class="lb" data-page="17b.681" data-line="2" id="l17b.681.2"></span>Ὑποχωρήματα μέλανα, ὁκοῖον αἷμα μέλαν ἀπὸ ταὐτομάτου
<span class="lb" data-page="17b.681" data-line="3" id="l17b.681.3"></span>ἰόντα καὶ σὺν πυρετῷ καὶ ἄνευ πυρετοῦ κάκιστα καὶ
<span class="lb" data-page="17b.681" data-line="4" id="l17b.681.4"></span>ὁκόσῳ ἂν χρώματα πλείω πονηρότερα ᾖ μᾶλλον κακόν.
<span class="lb" data-page="17b.681" data-line="5" id="l17b.681.5"></span>ξὺν φαρμάκῳ δὲ ἄμεινον καὶ ὁκόσῳ ἂν χρώματα πλείω
<span class="lb" data-page="17b.681" data-line="6" id="l17b.681.6"></span>ᾖ, οὐ πονηρόν.
</blockquote>
<span class="lb rule" data-page="17b.681" data-line="7" id="l17b.681.7"></span>
            <p>
<span class="lb" data-page="17b.681" data-line="8" id="l17b.681.8"></span>Περὶ τῶν διαχωρημάτων αὐτῷ νῦν ὁ λόγος ἐστὶν, ἅπερ
<span class="lb" data-page="17b.681" data-line="9" id="l17b.681.9"></span>ὀνομάζεται μὲν ὑπὸ τῶν παλαιῶν ἰατρῶν μέλανα. μέλαινα
<span class="lb" data-page="17b.681" data-line="10" id="l17b.681.10"></span>δ’ ἀκριβῶς οὐκ ἔστι χολὴ, τὸ γὰρ δριμὺ καὶ διαβρωτικὸν
<span class="lb" data-page="17b.681" data-line="11" id="l17b.681.11"></span>καὶ ὀξῶδες οὐκ ἔχει. πολὺ δὲ δὴ μᾶλλον οὐδὲ ζυμοῖ τὴν
<span class="lb" data-page="17b.681" data-line="12" id="l17b.681.12"></span>γῆν ἐκχεόμενα κατ’ αὐτῆς, ἀλλ’ ἔστιν ὥσπερ ἂν εἴ τις εἰκάζων
<span class="lb" data-page="17b.681" data-line="13" id="l17b.681.13"></span>εἴποι σαφῶς, οἷον ἰλύς τις αἵματος, οἷα καὶ τοῖς
<span class="lb" data-page="17b.681" data-line="14" id="l17b.681.14"></span>παχέσιν οἴνοις καθισταμένοις ὑφίστασθαι πέφυκεν, ἢν ὀνομάζουσι
<span class="lb" data-page="17b.681" data-line="15" id="l17b.681.15"></span>τρύγα. χρονιζούσης<span class="milestone ed2page" data-n="9.145" data-unit="ed2page" id="ed2page.9.145"></span> δ’ αὐτῆς ἐν τῷ σώματι
<span class="lb" data-page="17b.681" data-line="16" id="l17b.681.16"></span>καὶ μήτε ἐκκρινομένης κατά τινα τῶν αἰσθητῶν ἐκροῶν,
<span class="lb" data-page="17b.681" data-line="17" id="l17b.681.17"></span>μήτε κατὰ τὸ ἄδηλον, ἀλλὰ μεταβαλλομένης τε καὶ σηπομένης
<span class="lb" data-page="17b.681" data-line="18" id="l17b.681.18"></span>ἀκριβῶς, μέλαινα γεννᾶται χολή. πρὶν δὲ γεννηθῆναι ﻿
<span class="pb" data-page="17b.682" id="p17b.682"></span>
<span class="lb" data-page="17b.682" data-line="1" id="l17b.682.1"></span>ταύτην ὁ σπλὴν ἕλκει τὴν οἷον τρύγα τοῦ αἵματος, ἐκκαθαίρων
<span class="lb" data-page="17b.682" data-line="2" id="l17b.682.2"></span>τὸ ἧπαρ, ὡς ἐν τοῖς τῶν φυσικῶν δυνάμεων ὑπομνήμασι
<span class="lb" data-page="17b.682" data-line="3" id="l17b.682.3"></span>δέδεικται. καὶ τοίνυν καὶ καταχρῆται τούτῳ μελαγχολικῷ
<span class="lb" data-page="17b.682" data-line="4" id="l17b.682.4"></span>χυμῷ πρὸς τὴν ἑαυτοῦ τροφὴν ὁ σπλὴν, ὅσον
<span class="lb" data-page="17b.682" data-line="5" id="l17b.682.5"></span>δ’ αὖ πάλιν αὐτὸς ἐργάζεται περίττωμα, τοῦτο ὠθεῖ πάλιν
<span class="lb" data-page="17b.682" data-line="6" id="l17b.682.6"></span>εἰς τὴν γαστέρα, μετὰ τῶν ἄλλων περιττωμάτων ἐκκριθησόμενον.
<span class="lb" data-page="17b.682" data-line="7" id="l17b.682.7"></span>ἐὰν οὖν ποτε μήθ’ ὁ σπλὴν ἐκκαθαίρῃ καλῶς,
<span class="lb" data-page="17b.682" data-line="8" id="l17b.682.8"></span>αὐτό τε τὸ αἷμα τὸ κατὰ τὸ ἧπαρ ἔχει πολλὴν ἰλὺν τοιαύτην
<span class="lb" data-page="17b.682" data-line="9" id="l17b.682.9"></span>ἀῤῥωστήσει τε τὸ σπλάγχνον, ὡς μὴ κατέχειν ἐν ἑαυτῷ
<span class="lb" data-page="17b.682" data-line="10" id="l17b.682.10"></span>τὰ περιττὰ δυνάμενον, τηνικαῦτα ὑποχωρεῖ τὰ καλούμενα
<span class="lb" data-page="17b.682" data-line="11" id="l17b.682.11"></span>μέλανα, περὶ ὧν ὁ λόγος ἐστὶν αὐτῷ νῦν. προσέθηκε δ’
<span class="lb" data-page="17b.682" data-line="12" id="l17b.682.12"></span>ἐν τῷ λόγῳ τὸ οἷον αἷμα, τοιοῦτον δηλῶν ὁποῖόν τι γίγνεται
<span class="lb" data-page="17b.682" data-line="13" id="l17b.682.13"></span>τὸ αἷμα τὸ μελανθὲν ἐν τῇ διὰ τῶν ἐντέρων φορᾷ,
<span class="lb" data-page="17b.682" data-line="14" id="l17b.682.14"></span>τοιαῦτ’ ἔστι τὰ μέλανα. τελέως γὰρ ἠλίθιόν ἐστιν ὑπολαμβάνειν
<span class="lb" data-page="17b.682" data-line="15" id="l17b.682.15"></span>αἵματι τῷ κατὰ φύσιν ἔχοντι ταῦτα ἐοικέναι τὰ μέλανα.
<span class="lb" data-page="17b.682" data-line="16" id="l17b.682.16"></span>γενήσεται γὰρ ἐρυθρά τε καὶ μέλανα ταῦτα. καίτοι
<span class="lb" data-page="17b.682" data-line="17" id="l17b.682.17"></span>γε ἀδύνατον ἅμα ταὐτὸν ἐρυθρόν τε καὶ μέλανα ὑπάρχειν,
<span class="pb" data-page="17b.683" id="p17b.683"></span>
<span class="lb" data-page="17b.683" data-line="1" id="l17b.683.1"></span>πάμπολλα τοιαῦτα διαχωρήματα κατὰ τὴν λοιμώδη
<span class="lb" data-page="17b.683" data-line="2" id="l17b.683.2"></span>νόσον εἴδομεν ταύτην τὴν μακρὰν, οὐ μᾶλλόν τι τοῖς ὀλεθρίως
<span class="lb" data-page="17b.683" data-line="3" id="l17b.683.3"></span>ἔχουσιν ἢ τοῖς σωθησομένοις ἐπιφανέντα, οὐ μὴν
<span class="lb" data-page="17b.683" data-line="4" id="l17b.683.4"></span>ἀρχομένων τε καὶ αὐξανομένων τῶν νοσημάτων ἑωρᾶτο. συντήξεις
<span class="lb" data-page="17b.683" data-line="5" id="l17b.683.5"></span>γὰρ ἦσαν αἱ τότε κενούμεναι ξανθαί τε καὶ πυῤῥαὶ
<span class="lb" data-page="17b.683" data-line="6" id="l17b.683.6"></span>τὸ χρῶμα. τὰ δ’ ὕστερον ἐπιφαινόμενα μέλανα, καθάπερ
<span class="lb" data-page="17b.683" data-line="7" id="l17b.683.7"></span>αἵματος τρὺξ, ἤτοι γε ὑπεροπτηθέντος αὐτοῦ τὴν
<span class="lb" data-page="17b.683" data-line="8" id="l17b.683.8"></span>γένεσιν ἔσχεν ἢ σηπεδόνα τινὰ ἀλλόκοτον, ἀνάλογον ταῖς ἐν
<span class="lb" data-page="17b.683" data-line="9" id="l17b.683.9"></span>τῇ γαστρὶ γενομέναις ἀπεψίαις, ὅταν εἰς μοχθηροὺς χυμοὺς
<span class="lb" data-page="17b.683" data-line="10" id="l17b.683.10"></span>ἡ διαφθορὰ τελευτήσει. διὸ καὶ κατ’ ἀρχὰς μὲν οὐδέποτε
<span class="lb" data-page="17b.683" data-line="11" id="l17b.683.11"></span>ἐπ’ ἀγαθῷ φαίνεται τοιαῦτα, μεγάλην κάκωσιν ἐνδεικνύμενα
<span class="lb" data-page="17b.683" data-line="12" id="l17b.683.12"></span>τοῦ σπλάγχνου, ταῖς δ’ ἀκμαῖς ἕπεται πολλάκις ἐκκαθαιρούσης
<span class="lb" data-page="17b.683" data-line="13" id="l17b.683.13"></span>τὰ περιττὰ τῆς φύσεως, οὐ μὴν προσέθηκέ γε αὐτὸ
<span class="lb" data-page="17b.683" data-line="14" id="l17b.683.14"></span>κατὰ τὸν ἀφορισμὸν ὁ Ἱπποκράτης, καίτοι γε ἄλλοθι
<span class="lb" data-page="17b.683" data-line="15" id="l17b.683.15"></span>μὲν εἰπὼν καθόλου τὰ κρίσιμα μὴ αὐτίκα ἐπιφαίνεσθαι.
<span class="lb" data-page="17b.683" data-line="16" id="l17b.683.16"></span>κατὰ δὲ τὸν ἐφεξῆς ἀφορισμὸν ἐπὶ μέρους ἐν τῷ φάναι·
<span class="lb" data-page="17b.683" data-line="17" id="l17b.683.17"></span>νοσημάτων ὁκόσων ἀρχομένων, ἢν χολὴ μέλαινα ἢ ἄνω ἢ
<span class="pb" data-page="17b.684" id="p17b.684"></span>
<span class="lb" data-page="17b.684" data-line="1" id="l17b.684.1"></span>κάτω ὑπέλθῃ, θανάσιμον. μή τι τοίνυν ἔδοξεν αὐτάρκως δεδηλωκέναι
<span class="lb" data-page="17b.684" data-line="2" id="l17b.684.2"></span>τὴν ἑαυτοῦ γνώμην ἰόντα φάμενος. ἐνδείκνυται
<span class="lb" data-page="17b.684" data-line="3" id="l17b.684.3"></span>γὰρ τοῦτο τοὔνομα χρόνου μῆκος, ὡς ἤτοι δι’ ὅλου τοῦ νοσήματος
<span class="lb" data-page="17b.684" data-line="4" id="l17b.684.4"></span>ἢ κατὰ πολὺν χρόνον αὐτοῦ, ἰόντων τοιούτων ὑποχωρημάτων.
<span class="lb" data-page="17b.684" data-line="5" id="l17b.684.5"></span>εἰ γὰρ ἕνα τινὰ καιρὸν ἐβούλετο δηλῶσαι,
<span class="lb" data-page="17b.684" data-line="6" id="l17b.684.6"></span>πάντως ἂν ἢ ἐπιφανέντα ἢ ἐλθόντα εἶπεν, οὐκ ἀπὸ ταὐτομάτου
<span class="lb" data-page="17b.684" data-line="7" id="l17b.684.7"></span>ἰόντα· τουτὶ γὰρ τὸ ἰόντα τῷ ἐρχόμενα ταὐτὸν, οὐ
<span class="lb" data-page="17b.684" data-line="8" id="l17b.684.8"></span>τῷ ἐλθόντα δηλοῖ. φαρμάκου μέντοι ληφθέντος, ὑφ’ οὗ
<span class="lb" data-page="17b.684" data-line="9" id="l17b.684.9"></span>κενοῦται μέλανα, διαχωρῆσαι τὰ τοιαῦτα θαυμαστὸν οὐδέν.
<span class="lb" data-page="17b.684" data-line="10" id="l17b.684.10"></span>οὕτω δὴ καὶ τὰ πλείω τῶν διαχωρημάτων χρώματα παρὰ φύσιν
<span class="lb" data-page="17b.684" data-line="11" id="l17b.684.11"></span>αὐτόματα μὲν ἐκκενούμενα, σημεῖα πολλῶν ἐστι διαθέσεων
<span class="lb" data-page="17b.684" data-line="12" id="l17b.684.12"></span>ἐν τῷ σώματι ἐνδεικτικά. τὰ ὑπὸ φαρμάκου δ’ ἀγόμενα
<span class="lb" data-page="17b.684" data-line="13" id="l17b.684.13"></span>πεφυκότος ἐκκενοῦν ἤδη πλείονα χυμὸν οὐδὲν ἄτοπον
<span class="lb" data-page="17b.684" data-line="14" id="l17b.684.14"></span>σημαίνει.
</p>
<span class="lb rule" data-page="17b.684" data-line="15" id="l17b.684.15"></span>
          </article>

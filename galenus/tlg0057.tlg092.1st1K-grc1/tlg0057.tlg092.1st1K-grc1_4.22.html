<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.22">
<span class="pb page1" data-page="17b.684" id="p17b.684"></span>
<span class="milestone ed1page page1" data-n="5.270" data-unit="ed1page" id="ed1page.5.270"></span>
<span class="milestone ed2page page1" data-n="9.145" data-unit="ed2page" id="ed2page.9.145"></span>
<span class="lb head" data-page="17b.684" data-line="16" id="l17b.684.16"></span>
            <blockquote class="quote lemma">
<span class="lb" data-page="17b.684" data-line="17" id="l17b.684.17"></span><span class="milestone ed2page" data-n="9.146" data-unit="ed2page" id="ed2page.9.146"></span>Νοσημάτων ὁκόσων ἀρχομένων ἢν χολὴ μέλαινα ἢ
<span class="lb" data-page="17b.684" data-line="18" id="l17b.684.18"></span>ἄνω ἢ κάτω ἐπέλθῃ, θανάσιμον.
</blockquote>
<span class="lb rule" data-page="17b.684" data-line="19" id="l17b.684.19"></span>
            <span class="pb" data-page="17b.685" id="p17b.685"></span>
            <p>
<span class="lb" data-page="17b.685" data-line="1" id="l17b.685.1"></span>Διώρισταί μοι καὶ κατὰ τὸν προγεγραμμένον ἀφορισμὸν
<span class="lb" data-page="17b.685" data-line="2" id="l17b.685.2"></span>ὁ μελαγχολικὸς χυμὸς, αὐτῆς τῆς μελαίνης χολῆς,
<span class="lb" data-page="17b.685" data-line="3" id="l17b.685.3"></span>ὑπὲρ ἧς νῦν ὁ λόγος αὐτῷ, καὶ τήν γ’ αἰτίαν τοῦ κατ’ ἀρχὰς
<span class="lb" data-page="17b.685" data-line="4" id="l17b.685.4"></span>μὲν ὀλεθρίους εἶναι τοὺς τοιούτους χυμοὺς, ἐξ ὑστέρου
<span class="lb" data-page="17b.685" data-line="5" id="l17b.685.5"></span>δὲ κρισίμους ἐπιφαίνεσθαι, καὶ κατ’ ἐκεῖνον μὲν αὐτάρκως
<span class="lb" data-page="17b.685" data-line="6" id="l17b.685.6"></span>διῆλθον. ἀναλήψομαι δὲ καὶ νῦν, ἐπειδὴ καὶ περὶ τῶν
<span class="lb" data-page="17b.685" data-line="7" id="l17b.685.7"></span>ἀναγκαιοτάτων τῇ τέχνῃ διέρχεσθαι πολλάκις ἄμεινόν ἐστιν.
<span class="lb" data-page="17b.685" data-line="8" id="l17b.685.8"></span>ὅταν ἄρχηταί τι νοσήμα, τῶν ἐκκρινομένων οὐδὲν ἐκκρίνεται
<span class="lb" data-page="17b.685" data-line="9" id="l17b.685.9"></span>τηνικαῦτα τῷ λόγῳ τῆς φύσεως, ἀλλ’ ἔστιν ἅπαντα συμπτώματα
<span class="lb" data-page="17b.685" data-line="10" id="l17b.685.10"></span>τῶν ἐν τῷ σώματι παρὰ φύσιν διαθέσεων. ἐν ᾧ γὰρ
<span class="lb" data-page="17b.685" data-line="11" id="l17b.685.11"></span>χρόνῳ βαρύνεται μὲν ὑπὸ νοσωδῶν αἰτίων ἡ φύσις, ἀπεψία
<span class="lb" data-page="17b.685" data-line="12" id="l17b.685.12"></span>δ’ ἐστὶ τῶν χυμῶν, ἐν τούτῳ κενοῦσθαί τι χρηστῶς
<span class="lb" data-page="17b.685" data-line="13" id="l17b.685.13"></span>ἀδύνατον, εἴ γε προηγεῖσθαι μὲν χρὴ πέψιν, ἀκολουθῆσαι
<span class="lb" data-page="17b.685" data-line="14" id="l17b.685.14"></span>δὲ διάκρισιν, εἶθ’ ἑξῆς κένωσιν, ἵν’ ἀγαθὴ γένηται κρίσις.
<span class="lb" data-page="17b.685" data-line="15" id="l17b.685.15"></span>ἐδίδαξε γοῦν ἡμᾶς ταῦτα αὐτὸς κατὰ τὸ πρῶτον τῶν ἐπιδημιῶν
<span class="lb" data-page="17b.685" data-line="16" id="l17b.685.16"></span>εἰπών· πεπασμοὶ ταχύτητα κρίσεως, ἀσφάλειαν
<span class="lb" data-page="17b.685" data-line="17" id="l17b.685.17"></span>ὑγιεινὴν σημαίνουσιν. ὠμὰ δὲ καὶ ἄπεπτα καὶ ἐς κακὰς
<span class="lb" data-page="17b.685" data-line="18" id="l17b.685.18"></span>ἀποστάσιας τρεπόμενα, ἀκρισίας ἢ πόνους ἢ χρόνους ἢ θανάτους
<span class="pb" data-page="17b.686" id="p17b.686"></span>
<span class="lb" data-page="17b.686" data-line="1" id="l17b.686.1"></span>ἢ τῶν αὐτῶν ὑποστροφάς. ὅταν οὖν ἐπὶ πέψει νοσήματος
<span class="lb" data-page="17b.686" data-line="2" id="l17b.686.2"></span>ἐκκρίσις γένηται μοχθηροῦ χυμοῦ, καθαίρεται
<span class="lb" data-page="17b.686" data-line="3" id="l17b.686.3"></span><span class="milestone ed1page" data-n="5.271" data-unit="ed1page" id="ed1page.5.271"></span>τηνικαῦτα τὸ σῶμα πρὸς τῆς φύσεως καὶ διὰ τοῦτο
<span class="lb" data-page="17b.686" data-line="4" id="l17b.686.4"></span>καὶ μέλαινα χολή. καὶ πᾶς ἄλλος τοιοῦτος χυμὸς ἐπειδὴ
<span class="lb" data-page="17b.686" data-line="5" id="l17b.686.5"></span>πέψεως φανῇ σημεῖα προήκοντος τοῦ νοσήματος, ἀγαθὴν
<span class="lb" data-page="17b.686" data-line="6" id="l17b.686.6"></span>σημαίνει τὴν κένωσιν. εἰ δ’ ἄλλως ἐκκρίνοιτο χωρὶς τῶν
<span class="lb" data-page="17b.686" data-line="7" id="l17b.686.7"></span>τῆς πέψεως σημείων, ὀλέθριόν ἐστι τὸ σύμπτωμα. ὥστ’
<span class="lb" data-page="17b.686" data-line="8" id="l17b.686.8"></span>ἐπειδὴ κατὰ τὴν ἀρχὴν τοῦ νοσήματος, ἀπεψίας ἐστὶν ἀεὶ
<span class="lb" data-page="17b.686" data-line="9" id="l17b.686.9"></span>σημεῖα μοχθηρὰ, διὰ παντὸς ἔσται τῶν τοιούτων χυμῶν
<span class="lb" data-page="17b.686" data-line="10" id="l17b.686.10"></span>ἡ κένωσις.
</p>
<span class="lb rule" data-page="17b.686" data-line="11" id="l17b.686.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.23">
<span class="pb page1" data-page="17b.686" id="p17b.686"></span>
<span class="milestone ed1page page1" data-n="5.271" data-unit="ed1page" id="ed1page.5.271"></span>
<span class="milestone ed2page page1" data-n="9.146" data-unit="ed2page" id="ed2page.9.146"></span>
<span class="lb head" data-page="17b.686" data-line="12" id="l17b.686.12"></span>
            <blockquote class="quote lemma">
<span class="lb" data-page="17b.686" data-line="13" id="l17b.686.13"></span><span class="milestone ed2page" data-n="9.147" data-unit="ed2page" id="ed2page.9.147"></span>Ὁκόσοισιν ἐκ νοσημάτων ὀξέων ἢ ἐκ πολυχρονίων
<span class="lb" data-page="17b.686" data-line="14" id="l17b.686.14"></span>ἢ τρωμάτων ἢ ἄλλως πως λελεπτυσμένοισι, χολὴ μέλαινα
<span class="lb" data-page="17b.686" data-line="15" id="l17b.686.15"></span>ἢ ὁκοῖον αἷμα μέλαν ὑπέλθῃ τῇ ὑστεραίῃ ἀποθνήσκουσι.
</blockquote>
<span class="lb rule" data-page="17b.686" data-line="16" id="l17b.686.16"></span>
            <span class="pb" data-page="17b.687" id="p17b.687"></span>
            <p>
<span class="lb" data-page="17b.687" data-line="1" id="l17b.687.1"></span>Ὁ κατὰ τόνδε τὸν ἀφορισμὸν λόγος ἐστὶ δυνάμει τοιοῦτος,
<span class="lb" data-page="17b.687" data-line="2" id="l17b.687.2"></span>ἐάν τε χολὴ μέλαινα, περὶ ἧς ὁ προγεγραμμένος ἀφορισμὸς
<span class="lb" data-page="17b.687" data-line="3" id="l17b.687.3"></span>ἐδίδαξεν, ἐάν τε τὰ μέλανα τὰ τῷ αἵματι ἐοικότα,
<span class="lb" data-page="17b.687" data-line="4" id="l17b.687.4"></span>περὶ ὧν ὁ προκείμενος, λελεπτυσμένοις ἐσχάτως ἐπιφανῇ,
<span class="lb" data-page="17b.687" data-line="5" id="l17b.687.5"></span>κατὰ τὴν ὑστέραν ἀποθνήσκουσιν. ἀσθενὴς γὰρ ἐπὶ τῶν
<span class="lb" data-page="17b.687" data-line="6" id="l17b.687.6"></span>τοιούτων ἡ φύσις, ὡς μήτε πέψαι δύνασθαι μήτε διακρῖναι
<span class="lb" data-page="17b.687" data-line="7" id="l17b.687.7"></span>μήτε ἐκκρῖναι τὰ οὕτω μοχθηρά. διὰ μέγεθος οὖν τοῦ
<span class="lb" data-page="17b.687" data-line="8" id="l17b.687.8"></span>νοσήματος ἀποχεῖται μὴ στεγόμενα καὶ ταύτῃ χαλεπὸν τὸν
<span class="lb" data-page="17b.687" data-line="9" id="l17b.687.9"></span>θάνατον οὐκ ἐν ὑστέρῳ φέρει, καθάπερ ἐν ἄλλοις νοσήμασι
<span class="lb" data-page="17b.687" data-line="10" id="l17b.687.10"></span>διὰ τὴν ἀῤῥωστίαν τῆς δυνάμεως. ἐδήλωσε μέντοι κατὰ
<span class="lb" data-page="17b.687" data-line="11" id="l17b.687.11"></span>τοῦτον τὸν ἀφορισμὸν ἐναργῶς ὅτι κατὰ τὸν ἔμπροσθεν
<span class="lb" data-page="17b.687" data-line="12" id="l17b.687.12"></span>ἀφορισμὸν ἡνίκα ἔλεγεν, ὑποχωρήματα μέλανα ἢ οἷον αἷμα,
<span class="lb" data-page="17b.687" data-line="13" id="l17b.687.13"></span>προσυπακοῦσαι χρὴ τὸ μέλαν, ἵνα ᾖ τὸ πλῆρες τοιοῦτον,
<span class="lb" data-page="17b.687" data-line="14" id="l17b.687.14"></span>ὑποχωρήματα οἷον αἷμα μέλαν. ἐδήλωσε δὲ καὶ ὅτι καλῶς
<span class="lb" data-page="17b.687" data-line="15" id="l17b.687.15"></span>ἡμεῖς διωρίσαμεν ἀπὸ τῶν μελάνων τὴν μέλαιναν χολήν.
<span class="lb" data-page="17b.687" data-line="16" id="l17b.687.16"></span>τὰ μὲν γὰρ αἵματι μεμελασμένῳ παραπλήσια φέρεται διαφέροντα
<span class="lb" data-page="17b.687" data-line="17" id="l17b.687.17"></span>τῷ κεχύσθαι τε καὶ μὴ πεπηγέναι καθάπερ ἐκεῖνο.
<span class="lb" data-page="17b.687" data-line="18" id="l17b.687.18"></span>μέλαινα δὲ χολὴ καὶ τῷ κεχύσθαι, χωρὶς πεπῆχθαι, καὶ τῷ
<span class="pb" data-page="17b.688" id="p17b.688"></span>
<span class="lb" data-page="17b.688" data-line="1" id="l17b.688.1"></span>στίλβον ἔχειν τὸ μέλαν. ἔτι δὲ δακνῶδες εἶναι καθάπερ
<span class="lb" data-page="17b.688" data-line="2" id="l17b.688.2"></span>ὄξος, ἀναδέρειν τε καὶ ζυμοῦν τὴν γῆν, ὧν οὐδὲν ὑπάρχει
<span class="lb" data-page="17b.688" data-line="3" id="l17b.688.3"></span>τοῖς μέλασιν.
</p>
<span class="lb rule" data-page="17b.688" data-line="4" id="l17b.688.4"></span>
          </article>

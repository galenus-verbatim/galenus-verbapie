<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.25">
<span class="pb page1" data-page="17b.689" id="p17b.689"></span>
<span class="milestone ed1page page1" data-n="5.271" data-unit="ed1page" id="ed1page.5.271"></span>
<span class="milestone ed2page page1" data-n="9.148" data-unit="ed2page" id="ed2page.9.148"></span>
<span class="lb head" data-page="17b.689" data-line="6" id="l17b.689.6"></span>
            <blockquote class="quote lemma">
<span class="lb" data-page="17b.689" data-line="7" id="l17b.689.7"></span>Αἷμα ἄνωθεν μὲν ὁκοῖον ἂν ᾖ, κακὸν, κάτω δὲ ἀγαθὸν, τὰ
<span class="lb" data-page="17b.689" data-line="8" id="l17b.689.8"></span>μέλανα ὑποχωρέοντα κακόν.
</blockquote>
<span class="lb rule" data-page="17b.689" data-line="9" id="l17b.689.9"></span>
            <p>
<span class="lb" data-page="17b.689" data-line="10" id="l17b.689.10"></span>Ἐν τοῖς ἔμπροσθεν ἀφορισμοῖς ὁ λόγος αὐτῷ γέγονε
<span class="lb" data-page="17b.689" data-line="11" id="l17b.689.11"></span>περὶ τῶν διὰ τοῦ στόματος ἢ τῆς ἕδρας ἐκκρινομένων, ὥστε
<span class="lb" data-page="17b.689" data-line="12" id="l17b.689.12"></span>καὶ κατὰ τόνδε τὸν προκείμενον ἀκούσωμεν αὐτοῦ λέγοντος,
<span class="lb" data-page="17b.689" data-line="13" id="l17b.689.13"></span>ἄνω τὴν διὰ τοῦ στόματος ἔκκρισιν μόνην ἄνευ τοῦ
<span class="lb" data-page="17b.689" data-line="14" id="l17b.689.14"></span>περιλαμβάνεσθαι τὴν διὰ τῶν ῥινῶν. ταύτην οὖν φησι διὰ
<span class="lb" data-page="17b.689" data-line="15" id="l17b.689.15"></span>παντὸς εἶναι κακὴν, ὁποῖον ἂν ᾖ τὸ αἷμα ἐκκρινόμενον,
<span class="lb" data-page="17b.689" data-line="16" id="l17b.689.16"></span>τουτέστιν ἄν τε ἀφρῶδες ἄν τε ἐρυθρὸν ἄν τε ξανθὸν ἄν
<span class="lb" data-page="17b.689" data-line="17" id="l17b.689.17"></span>τε μέλαν ἄν τε ὑδατῶδες ἄν τε παχύ. κάτω γὰρ ὑπέρχεσθαι
<span class="lb" data-page="17b.689" data-line="18" id="l17b.689.18"></span>βέλτιον εἶναί φησιν αὐτό. οὔκουν οὐδ’ ἐνταῦθα τρόπον
<span class="pb" data-page="17b.690" id="p17b.690"></span>
<span class="lb" data-page="17b.690" data-line="1" id="l17b.690.1"></span>αἱμοῤῥαγικὸν, ἀλλὰ κατὰ βραχὺ συῤῥέον, ὥστε ἐν τῷ
<span class="lb" data-page="17b.690" data-line="2" id="l17b.690.2"></span>βραδεῖ τῆς διεξόδου μελανθῆναι. αὐτὸ μὲν οὖν τὸ συῤῥεῖν
<span class="lb" data-page="17b.690" data-line="3" id="l17b.690.3"></span>ὅλως εἴς τι τῶν ἐντέρων αἷμα φαῦλον εἶναι χρὴ νομίζειν.
<span class="lb" data-page="17b.690" data-line="4" id="l17b.690.4"></span>ἄμεινον δ’ ὀλίγον ἤπερ ὅταν αἱμοῤῥαγικῶς ἐκκρίνηται πάμπολλα.
<span class="lb" data-page="17b.690" data-line="5" id="l17b.690.5"></span>διὸ καὶ τὸ ἀγαθὸν ὡς οὐ κυρίως εἰρημένον ἀκούειν
<span class="lb" data-page="17b.690" data-line="6" id="l17b.690.6"></span>προσῆκον, ἀλλ’ ἐν ἴσῳ τῷ ἄμεινον ὡς εἰ καὶ οὕτως εἴρητο.
<span class="lb" data-page="17b.690" data-line="7" id="l17b.690.7"></span>κάτω δὲ ἄμεινον τὰ μέλανα χωρέοντα, τῷ γὰρ ὄντι τοῦτ’
<span class="lb" data-page="17b.690" data-line="8" id="l17b.690.8"></span>ἂν ἕλοιτό τις πρὸ τοῦ διὰ στόματος ὁπωσοῦν ἀναφέρεσθαι
<span class="lb" data-page="17b.690" data-line="9" id="l17b.690.9"></span>τὸ αἷμα. τουτὶ μὲν οὖν ἄν τις εἴποι, διαλυόμενος τὴν μάχην
<span class="lb" data-page="17b.690" data-line="10" id="l17b.690.10"></span>τῶν λόγων τοῦ παλαιοῦ, νυνὶ μὲν εἰπόντος, ἀγαθὸν
<span class="lb" data-page="17b.690" data-line="11" id="l17b.690.11"></span>εἶναι κάτω ὑποχωρεῖν τὰ μέλανα, μικρὸν δ’ ἔμπροσθεν κάκιστον
<span class="lb" data-page="17b.690" data-line="12" id="l17b.690.12"></span>ὑπάρχειν. ἐγχωρεῖ δὲ καὶ οὕτως ἀκοῦσαι τὰ μέλανα,
<span class="lb" data-page="17b.690" data-line="13" id="l17b.690.13"></span>καθάπερ αὐτὸς ἐπὶ τῶν αἱμοῤῥοΐδων ἐν ἐπιδημίαις ἔλεγεν
<span class="lb" data-page="17b.690" data-line="14" id="l17b.690.14"></span>ὡς ἰωμένων τὰ μελαγχολικὰ πάθη. τῷ γὰρ ὄντι μελαγχολίας
<span class="lb" data-page="17b.690" data-line="15" id="l17b.690.15"></span>ἤδη γεγενημένης ἴαμα μέγιστόν ἐστιν αἱμοῤῥοῒς, μελλούσης
<span class="lb" data-page="17b.690" data-line="16" id="l17b.690.16"></span>ἔσεσθαί γε κώλυμα. τοιγαροῦν οὕτως ἀκουόντων
<span class="lb" data-page="17b.690" data-line="17" id="l17b.690.17"></span>ἡμῶν ὁ λόγος ἔσται τοιοῦτος, ἄνω μὲν <span class="milestone ed2page" data-n="9.149" data-unit="ed2page" id="ed2page.9.149"></span>ὁποῖον ἂν
<span class="pb" data-page="17b.691" id="p17b.691"></span>
<span class="lb" data-page="17b.691" data-line="1" id="l17b.691.1"></span>ᾖ, κακὸν, κάτω δὲ δι’ αἱμοῤῥοΐδων ἀγαθὸν, ὅταν ἐκκενοῖ τὰ
<span class="lb" data-page="17b.691" data-line="2" id="l17b.691.2"></span>μέλανα, τουτέστιν ὅταν ἡ φύσις τοῦ ἀνθρώπου πολὺν τὸν
<span class="lb" data-page="17b.691" data-line="3" id="l17b.691.3"></span>τοιοῦτον ἀθροίζῃ χυμόν. ἄλλως δὲ οὐκ ἐπιτρεπτέον ἐθίζεσθαι
<span class="lb" data-page="17b.691" data-line="4" id="l17b.691.4"></span>τῇ τὴν δι’ αἱμοῤῥοΐδος κενώσει σφαλερὰν ἐχούσῃ
<span class="lb" data-page="17b.691" data-line="5" id="l17b.691.5"></span>τὴν ἀμετρίαν ἑκατέρᾳ, ἔν τε τῷ περαιτέρω τοῦ προσήκοντος
<span class="lb" data-page="17b.691" data-line="6" id="l17b.691.6"></span>ἐκκρίνεσθαι κἀν τῷ παντάπασιν ἴσχεσθαι.
</p>
<span class="lb rule" data-page="17b.691" data-line="7" id="l17b.691.7"></span>
          </article>

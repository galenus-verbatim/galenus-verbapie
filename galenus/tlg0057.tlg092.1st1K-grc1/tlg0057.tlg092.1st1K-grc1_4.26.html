<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.26">
<span class="pb page1" data-page="17b.691" id="p17b.691"></span>
<span class="milestone ed1page page1" data-n="5.271" data-unit="ed1page" id="ed1page.5.271"></span>
<span class="milestone ed2page page1" data-n="9.149" data-unit="ed2page" id="ed2page.9.149"></span>
<span class="lb head" data-page="17b.691" data-line="8" id="l17b.691.8"></span>
            <blockquote class="quote lemma">
<span class="lb" data-page="17b.691" data-line="9" id="l17b.691.9"></span>Ἢν ὑπὸ δυσεντερίης ἐχομένῳ σάρκες ὑποχωρήσωσι,
<span class="lb" data-page="17b.691" data-line="10" id="l17b.691.10"></span>θανάσιμον.
</blockquote>
<span class="lb rule" data-page="17b.691" data-line="11" id="l17b.691.11"></span>
            <p>
<span class="lb" data-page="17b.691" data-line="12" id="l17b.691.12"></span>Ἐν ταῖς δυσεντερίαις ἔτι μὲν συνισταμέναις ἐκκρίνεταί
<span class="lb" data-page="17b.691" data-line="13" id="l17b.691.13"></span>τινα πιμελώδη σώματα. τούτοις δ’ ἐφεξῆς ὅταν μὴ φθάσῃ
<span class="lb" data-page="17b.691" data-line="14" id="l17b.691.14"></span>παυσαμένη, ξύσματά τινα τῶν ἐντέρων αὐτῶν, ἀποῤῥιπτομένης
<span class="lb" data-page="17b.691" data-line="15" id="l17b.691.15"></span>τῆς ἔνδοθεν ἐπιφανείας αὐτῶν ὑμενώδους οὔσης καὶ πυκνῆς
<span class="lb" data-page="17b.691" data-line="16" id="l17b.691.16"></span>ἀνάλογον τῇ κατὰ τὸ δέρμα τοὐκτὸς ἐπιδερμίδι. μετὰ δὲ
<span class="lb" data-page="17b.691" data-line="17" id="l17b.691.17"></span>ταῦτα αὐτῆς τι οὐσίας τῶν ἐντέρων ἀποξύεται, καθ’ ὃν ﻿
<span class="pb" data-page="17b.692" id="p17b.692"></span>
<span class="lb" data-page="17b.692" data-line="1" id="l17b.692.1"></span>ἤδη χρόνον οὐκέτι γίνεσθαι τὴν δυσεντερίαν, ἀλλ’ ἤδη γεγονέναι
<span class="lb" data-page="17b.692" data-line="2" id="l17b.692.2"></span>καὶ κατεσκευάσθαι φαμέν. ὅταν οὖν οὕτω μεγάλα
<span class="lb" data-page="17b.692" data-line="3" id="l17b.692.3"></span>μέρη τῶν ἐντέρων ἐκκρίνηται κατὰ τὴν δυσεντερίαν ὡς δύνασθαι
<span class="lb" data-page="17b.692" data-line="4" id="l17b.692.4"></span>σάρκας ὀνομάζεσθαι αὐτὰ, θανάσιμον εἶναί φησι
<span class="lb" data-page="17b.692" data-line="5" id="l17b.692.5"></span>τὸ νόσημα, μήτε σαρκωθῆναι τῆς τηλικαύτης ἑλκώσεως μήτε
<span class="lb" data-page="17b.692" data-line="6" id="l17b.692.6"></span>ἐπουλωθῆναι δυναμένης.
</p>
<span class="lb rule" data-page="17b.692" data-line="7" id="l17b.692.7"></span>
          </article>

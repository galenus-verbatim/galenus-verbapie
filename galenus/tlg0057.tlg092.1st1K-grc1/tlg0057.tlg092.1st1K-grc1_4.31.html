<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.31">
<span class="pb page1" data-page="17b.697" id="p17b.697"></span>
<span class="milestone ed1page page1" data-n="5.272" data-unit="ed1page" id="ed1page.5.272"></span>
<span class="milestone ed2page page1" data-n="9.152" data-unit="ed2page" id="ed2page.9.152"></span>
<span class="lb head" data-page="17b.697" data-line="12" id="l17b.697.12"></span>
            <blockquote class="quote lemma">
<span class="lb" data-page="17b.697" data-line="13" id="l17b.697.13"></span>Τοῖσι κοπιώδεσιν ἐν τοῖσι πυρετοῖσιν ἐς ἄρθρα καὶ παρὰ
<span class="lb" data-page="17b.697" data-line="14" id="l17b.697.14"></span>τὰς γνάθους μάλιστα αἱ ἀποστάσιες γίνονται.
</blockquote>
<span class="lb rule" data-page="17b.697" data-line="15" id="l17b.697.15"></span>
            <p>
<span class="lb" data-page="17b.697" data-line="16" id="l17b.697.16"></span>Ἐῤῥέθη ἤδη καὶ πρόσθεν ὡς τῶν κόπων ἔνιοι μὲν ἐπὶ
<span class="lb" data-page="17b.697" data-line="17" id="l17b.697.17"></span>κινήσεσι γίγνονται πολλαῖς, οἵπερ ἁπλῶς τε καὶ κυρίως ὀνομάζονται
<span class="pb" data-page="17b.698" id="p17b.698"></span>
<span class="lb" data-page="17b.698" data-line="1" id="l17b.698.1"></span>κόποι. τινὲς δὲ οὔτε σφοδρὰς κινήσεις κινηθέντες
<span class="lb" data-page="17b.698" data-line="2" id="l17b.698.2"></span>εἰώθασι γίγνεσθαι κοπώδεις. τοὺς τοιούτους οὖν κόπους
<span class="lb" data-page="17b.698" data-line="3" id="l17b.698.3"></span>οὐχ ἁπλῶς κόπους, ἀλλὰ μετὰ προσθήκης ὀνομάζουσι
<span class="lb" data-page="17b.698" data-line="4" id="l17b.698.4"></span>κόπους αὐτομάτους. ἀμφοτέρων δ’ αὐτῶν κοινὸς ὁ πεπονθὼς
<span class="lb" data-page="17b.698" data-line="5" id="l17b.698.5"></span>ὑπάρχει τόπος, ἔστι δ’ οὗτος ἅπαν τὸ μυῶδες ἐν τῷ
<span class="lb" data-page="17b.698" data-line="6" id="l17b.698.6"></span>σώματι γένος. ὅσοι δ’ ἐπὶ κινήσεσι πλείοσι γίγνονται κόποι,
<span class="lb" data-page="17b.698" data-line="7" id="l17b.698.7"></span>πρόσεστιν αὐτοῖς ἴδιον ἐξαίρετον ἡ ἐν τοῖς ἄρθροις
<span class="lb" data-page="17b.698" data-line="8" id="l17b.698.8"></span>θερμότης, ὥστ’ ἐπὶ τούτων μὲν οὐδέν θαυμαστὸν εἰς τὰ
<span class="lb" data-page="17b.698" data-line="9" id="l17b.698.9"></span>ἄρθρα γίγνεσθαι τὰς ἀποστάσεις, ὡς καὶ πεπονηκότα τοῖς
<span class="lb" data-page="17b.698" data-line="10" id="l17b.698.10"></span>μυσὶν, ὁμοίως καὶ τεθερμασμένα περαιτέρω τοῦ προσήκοντος.
<span class="lb" data-page="17b.698" data-line="11" id="l17b.698.11"></span>τοῖς δ’ αὐτομάτοις κόποις ἑνὶ μόνῳ λόγῳ τὰ ῥεύματα
<span class="lb" data-page="17b.698" data-line="12" id="l17b.698.12"></span>κατασκήπτειν εἰς ἄρθρα συμβέβηκεν, ὡς καὶ τοῖς ἄλλοις
<span class="lb" data-page="17b.698" data-line="13" id="l17b.698.13"></span>σχεδὸν ἅπασι νοσήμασιν, ὅσα δι’ ἀποστάσεως κρίνεται τῆς
<span class="lb" data-page="17b.698" data-line="14" id="l17b.698.14"></span>εὐρυχωρίας αὐτῶν ἐπιτηδείως ἐχούσης ὑποδέξασθαι τὰ περιττά.
<span class="lb" data-page="17b.698" data-line="15" id="l17b.698.15"></span>σπανιώτερα μὲν οὖν ἐπ’ ἐκείνων εἰσὶν αἱ ἀποστάσεις,
<span class="lb" data-page="17b.698" data-line="16" id="l17b.698.16"></span>ἐπὶ δὲ τῶν κοπωδῶν πλείους, καὶ μάλισθ’ ὅταν αὐτόματος
<span class="lb" data-page="17b.698" data-line="17" id="l17b.698.17"></span>ὁ κόπος ᾖ καὶ τούτων αὐτῶν μάλισθ’ ὅσοι διὰ πλῆθος.
<span class="lb" data-page="17b.698" data-line="18" id="l17b.698.18"></span>ἔσται τοιγαροῦν καὶ κατὰ τὸν ἀφορισμὸν τοῦ λόγου
<span class="pb" data-page="17b.699" id="p17b.699"></span>
<span class="lb" data-page="17b.699" data-line="1" id="l17b.699.1"></span>τὸ κεφάλαιον τοιοῦτον. τοῖς κοπώδεσιν ὁπωσοῦν ἐν πυρετοῖς
<span class="lb" data-page="17b.699" data-line="2" id="l17b.699.2"></span>γενομένοις, ἐς ἄρθρα καὶ μάλιστα περὶ τὰς γνάθους
<span class="lb" data-page="17b.699" data-line="3" id="l17b.699.3"></span>αἱ ἀποστάσιες γίνονται. συμβαίνει δὲ τοῦτο διὰ τὴν ἐν τοῖς
<span class="lb" data-page="17b.699" data-line="4" id="l17b.699.4"></span>πυρετοῖς θερμασίαν, ἐπὶ κεφαλὴν ἀναφερομένου τοῦ πλήθους,
<span class="lb" data-page="17b.699" data-line="5" id="l17b.699.5"></span>εἶτ’ ἐντεῦθεν τῶν περὶ τὰς γνάθους ἀδένων ὑποδεχομένων
<span class="lb" data-page="17b.699" data-line="6" id="l17b.699.6"></span>αὐτὸ, καθάπερ ὅταν εἰς βουβῶνας ἢ μασχάλας ἀφίκηταί τι
<span class="lb" data-page="17b.699" data-line="7" id="l17b.699.7"></span>τῶν ἐν ἐκείνοις τοῖς μέρεσιν.
</p>
<span class="lb rule" data-page="17b.699" data-line="8" id="l17b.699.8"></span>
          </article>

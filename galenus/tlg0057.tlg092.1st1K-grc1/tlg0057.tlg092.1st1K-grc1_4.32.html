<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.32">
<span class="pb page1" data-page="17b.699" id="p17b.699"></span>
<span class="milestone ed1page page1" data-n="5.272" data-unit="ed1page" id="ed1page.5.272"></span>
<span class="milestone ed2page page1" data-n="9.152" data-unit="ed2page" id="ed2page.9.152"></span>
<span class="lb head" data-page="17b.699" data-line="9" id="l17b.699.9"></span>
            <blockquote class="quote lemma">
<span class="lb" data-page="17b.699" data-line="10" id="l17b.699.10"></span><span class="milestone ed2page" data-n="9.153" data-unit="ed2page" id="ed2page.9.153"></span>
              <span class="milestone ed1page" data-n="5.273" data-unit="ed1page" id="ed1page.5.273"></span>Ὁκόσοισι δὲ ἀνισταμένοισιν ἐκ τῶν νούσων,
<span class="lb" data-page="17b.699" data-line="11" id="l17b.699.11"></span>ἤν τι πονήσῃ, ἐνταῦθα αἱ ἀποστάσιες γίνονται.
</blockquote>
<span class="lb rule" data-page="17b.699" data-line="12" id="l17b.699.12"></span>
            <p>
<span class="lb" data-page="17b.699" data-line="13" id="l17b.699.13"></span>Εἴπερ ὁ πόνος τήν τε σφοδρὰν κίνησιν σημαίνει καὶ
<span class="lb" data-page="17b.699" data-line="14" id="l17b.699.14"></span>τὴν ὀδύνην καὶ τὴν βλάβην, ὡς ἔμπροσθεν ἐδείχθη, πρόδηλον
<span class="lb" data-page="17b.699" data-line="15" id="l17b.699.15"></span>δήπου ὅτι καὶ πονεῖν τὸ ἐν πλείονι κινήσει γενέσθαι
<span class="lb" data-page="17b.699" data-line="16" id="l17b.699.16"></span>δηλώσει καὶ τὸ σχεῖν τινὰ ὀδύνην ἢ βλάβην. ἀτὰρ οὖν καὶ
<span class="pb" data-page="17b.700" id="p17b.700"></span>
<span class="lb" data-page="17b.700" data-line="1" id="l17b.700.1"></span>φαίνεταί τισι τῶν ἀνακομιζομένων ἐκ νόσου, μὴ πάνυ καλῶς
<span class="lb" data-page="17b.700" data-line="2" id="l17b.700.2"></span>κεκαθαρμένων τῶν ἐργασαμένων τὴν νόσον χυμῶν,
<span class="lb" data-page="17b.700" data-line="3" id="l17b.700.3"></span>ἀλλά τινα περιττὰ καταλελοιπότων, ὅταν ἤτοι κάμνωσιν ἢ
<span class="lb" data-page="17b.700" data-line="4" id="l17b.700.4"></span>ὀδυνηθῶσί τι μόριον, ἐκεῖσε κατασκήπτειν ἀποστήματα, τοῦ
<span class="lb" data-page="17b.700" data-line="5" id="l17b.700.5"></span>μὲν καμάτου λόγον αἰτίας ἔχοντος, τῆς δ’ ὀδύνης σημείου.
<span class="lb" data-page="17b.700" data-line="6" id="l17b.700.6"></span>κατὰ μὲν γὰρ τὰς σφοδροτέρας κινήσεις ἥ τε δύναμις ἀῤῥωστοτέρα
<span class="lb" data-page="17b.700" data-line="7" id="l17b.700.7"></span>γίνεται καὶ θερμασία πλείων ἀνάπτεται. τὸ δ’
<span class="lb" data-page="17b.700" data-line="8" id="l17b.700.8"></span>ὀδυνᾶσθαι τοῦ ῥεύματος ἤδη κατασκήπτοντος ἀποτελεῖται.
<span class="lb" data-page="17b.700" data-line="9" id="l17b.700.9"></span>τοῦτο μὲν οὖν, ὡς ἔφην, γιγνομένης ἀποστάσεώς ἐστι σημεῖον.
<span class="lb" data-page="17b.700" data-line="10" id="l17b.700.10"></span>ἡ ἀῤῥωστία δὲ καὶ ἡ θερμασία ποδηγεῖ τοὺς περιττοὺς ἐπὶ
<span class="lb" data-page="17b.700" data-line="11" id="l17b.700.11"></span>τὸ πεπονθός. ἑκατέρως μὲν οὖν ὡς ἐπιδέδεικται δυνατὸν
<span class="lb" data-page="17b.700" data-line="12" id="l17b.700.12"></span>ἀκούειν τοῦ πονῆσαι. τῷ μέντοι λόγῳ παντὶ τῷ νῦν ὑφ’
<span class="lb" data-page="17b.700" data-line="13" id="l17b.700.13"></span>Ἱπποκράτους περαινομένῳ τὸ ἕτερον τῶν σημαινομένων
<span class="lb" data-page="17b.700" data-line="14" id="l17b.700.14"></span>οἰκειότερόν ἐστιν, εἴ γε δὴ προειρήκει μὲν ὑπὲρ τῶν κοπωδῶν
<span class="lb" data-page="17b.700" data-line="15" id="l17b.700.15"></span>πυρετῶν. ἐφεξῆς δὲ πάλιν, φησὶν, ἀτὰρ καὶ ἢν
<span class="lb" data-page="17b.700" data-line="16" id="l17b.700.16"></span>προπεπονηκός τι ᾖ. φαίνεται γὰρ ὁ μὲν πρῶτος ἀφορισμὸς
<span class="lb" data-page="17b.700" data-line="17" id="l17b.700.17"></span>οὗ ἡ ἀρχὴ, ἐν τοῖσι κοπώδεσι, περὶ τῶν ἐν ταῖς νόσοις
<span class="pb" data-page="17b.701" id="p17b.701"></span>
<span class="lb" data-page="17b.701" data-line="1" id="l17b.701.1"></span>κόπων διαλεγόμενος, ὁ δὲ νῦν προκείμενος ὑπὲρ τῶν
<span class="lb" data-page="17b.701" data-line="2" id="l17b.701.2"></span>ἐν ταῖς ἀναλήψεσιν, ὁ δ’ ἑξῆς ὑπὲρ τῶν προηγησαμένων
<span class="lb" data-page="17b.701" data-line="3" id="l17b.701.3"></span>τῆς νόσου.
</p>
<span class="lb rule" data-page="17b.701" data-line="4" id="l17b.701.4"></span>
          </article>

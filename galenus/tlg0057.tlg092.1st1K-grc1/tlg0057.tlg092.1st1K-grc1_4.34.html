<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.34">
<span class="pb page1" data-page="17b.702" id="p17b.702"></span>
<span class="milestone ed1page page1" data-n="5.273" data-unit="ed1page" id="ed1page.5.273"></span>
<span class="milestone ed2page page1" data-n="9.154" data-unit="ed2page" id="ed2page.9.154"></span>
<span class="lb head" data-page="17b.702" data-line="8" id="l17b.702.8"></span>
            <blockquote class="quote lemma">
<span class="lb" data-page="17b.702" data-line="9" id="l17b.702.9"></span>Ἢν ὑπὸ πυρετοῦ ἐχομένῳ οἰδήματος μὴ ἐόντος ἐν τῇ φάρυγγι
<span class="lb" data-page="17b.702" data-line="10" id="l17b.702.10"></span>πνὶξ ἐξαίφνης ἐπιγίγνηται, θανάσιμον.
</blockquote>
<span class="lb rule" data-page="17b.702" data-line="11" id="l17b.702.11"></span>
            <p>
<span class="lb" data-page="17b.702" data-line="12" id="l17b.702.12"></span>Ἔνεστι μὲν καὶ ἁπλῶς ἀκοῦσαι τῆς ἀρχῆς τοῦ ἀφορισμοῦ,
<span class="lb" data-page="17b.702" data-line="13" id="l17b.702.13"></span>καθ’ ἥν φησιν, ἢν ὑπὸ πυρετοῦ ἐχομένῳ, ὡς εἰ καὶ
<span class="lb" data-page="17b.702" data-line="14" id="l17b.702.14"></span>οὕτως ἔτυχεν εἰπὼν, ἢν πυρέσσοντι ἀνθρώπῳ οἰδήματος μὴ
<span class="lb" data-page="17b.702" data-line="15" id="l17b.702.15"></span>ἐόντος ἔνεστι δὲ καὶ σὺν ἐνδείξει <span class="milestone ed2page" data-n="9.155" data-unit="ed2page" id="ed2page.9.155"></span>τινὶ πλείονι, καθάπερ
<span class="lb" data-page="17b.702" data-line="16" id="l17b.702.16"></span>εἴωθε καὶ ἐν τοῖς τῶν ἐπιδημιῶν γράφειν, οὐ τὸν
<span class="lb" data-page="17b.702" data-line="17" id="l17b.702.17"></span>ἁπλῶς ὁπωσοῦν πυρέττοντα δηλῶν, ὅταν εἴπῃ πυρετὸς εἶχεν
<span class="lb" data-page="17b.702" data-line="18" id="l17b.702.18"></span>αὐτὸν, ἀλλ’ ὅτῳ μέγας ἐστὶν ὁ πυρετὸς, οὕτως ἑρμηνεύων.
<span class="pb" data-page="17b.703" id="p17b.703"></span>
<span class="lb" data-page="17b.703" data-line="1" id="l17b.703.1"></span>ἐγχωρεῖ μὲν οὖν καὶ χωρὶς μεγάλου πυρετοῦ πνίξεως ἐξαίφνης
<span class="lb" data-page="17b.703" data-line="2" id="l17b.703.2"></span>ἐπιγενομένης ἀπολέσθαι τὸν ἄνθρωπον. ἀφυκτότερος
<span class="lb" data-page="17b.703" data-line="3" id="l17b.703.3"></span>δὲ καὶ θάττων ὁ θάνατος, ὡς μηδ’ ἐκ παραδόξου ποτὲ
<span class="lb" data-page="17b.703" data-line="4" id="l17b.703.4"></span>σωθῆναι, σφοδροῦ κατέχοντος τὸν κάμνοντα πυρετοῦ. δεῖται
<span class="lb" data-page="17b.703" data-line="5" id="l17b.703.5"></span>γὰρ ὁ τοιοῦτος πυρετὸς, ὡς ἐν τοῖς περὶ δυσπνοίας
<span class="lb" data-page="17b.703" data-line="6" id="l17b.703.6"></span>δέδεικται λόγοις, εἰσπνοῆς δαψιλοῦς. γίνεται δ’ οὐχ ὅπως
<span class="lb" data-page="17b.703" data-line="7" id="l17b.703.7"></span>δαψιλὴς, ἀλλὰ καὶ παντάπασιν ὀλίγη τοῖς πνιγομένοις. οὐ
<span class="lb" data-page="17b.703" data-line="8" id="l17b.703.8"></span>γὰρ δὴ οὐδ’ ἄλλο τί ἐστιν ἡ πνὶξ παρὰ τὴν γινομένην ἀπώλειαν
<span class="lb" data-page="17b.703" data-line="9" id="l17b.703.9"></span>ἐξαιφνίδιον ἐξ ἐνδείας ἀναπνοῆς, διὰ στενοχωρίαν
<span class="lb" data-page="17b.703" data-line="10" id="l17b.703.10"></span>τῶν ἀναπνευστικῶν τινος ὀργάνων ἀποτελουμένης· ἡ γὰρ
<span class="lb" data-page="17b.703" data-line="11" id="l17b.703.11"></span>τοιαύτη στενοχωρία οὐκ αὐτῶν χωρὶς τῶν τῆς ἀναπνοῆς
<span class="lb" data-page="17b.703" data-line="12" id="l17b.703.12"></span>ἐστι, γιγνομένης καὶ ταύτης ἤτοι διὰ τὴν ἀῤῥωστίαν τῆς
<span class="lb" data-page="17b.703" data-line="13" id="l17b.703.13"></span>κινούσης τὸν θώρακα δυνάμεως ἢ διὰ ψύξιν ἰσχυρὰν τῆς
<span class="lb" data-page="17b.703" data-line="14" id="l17b.703.14"></span>ζωτικῆς ἀρχῆς. ἀλλ’ ἥ γε πνὶξ ἐπὶ στενοχωρίᾳ μὲν γίγνεται
<span class="lb" data-page="17b.703" data-line="15" id="l17b.703.15"></span>πάντως, ἡ στενοχωρία δὲ ἤτοι πεπληρωμένης τῆς μεταξὺ
<span class="lb" data-page="17b.703" data-line="16" id="l17b.703.16"></span>τοῦ θώρακός τε τῆς πνεύμονος χώρας ἢ τῶν σηράγγων
<span class="lb" data-page="17b.703" data-line="17" id="l17b.703.17"></span>τοῦ πνεύμονος ἤ τινος φλεγμονῆς περὶ τὸ σπλάγχνον
<span class="lb" data-page="17b.703" data-line="18" id="l17b.703.18"></span>ὅλον οὔσης ἢ κατὰ τὴν τραχεῖαν ἀρτηρίαν ἢ τὴν οἶον κεφαλὴν
<span class="pb" data-page="17b.704" id="p17b.704"></span>
<span class="lb" data-page="17b.704" data-line="1" id="l17b.704.1"></span>αὐτὴν, ἣν ὀνομάζουσι λάρυγγα. καί ποτε κατὰ τὴν
<span class="lb" data-page="17b.704" data-line="2" id="l17b.704.2"></span>προκειμένην εὐρυχωρίαν ταύτης, ᾖ τοὔνομα φάρυγξ ἐστὶ,
<span class="lb" data-page="17b.704" data-line="3" id="l17b.704.3"></span>πνίγεσθαι πέφυκεν. οὕτως οὖν καὶ Ὅμηρος ἔφη·
</p>
            <div class="lg">
              <div class="l"><span class="lb" data-page="17b.704" data-line="4" id="l17b.704.4"></span>— φάρυγος δ’ ἐξέσσυτο οἶνος,</div>
              <div class="l"><span class="lb" data-page="17b.704" data-line="5" id="l17b.704.5"></span>ψωμοί τ’ ἀνδρόμεοι</div>
            </div>
            <p>
<span class="lb" data-page="17b.704" data-line="6" id="l17b.704.6"></span>τὴν προκειμένην εὐρυχωρίαν στομάχου καὶ λάρυγγος ὀνομάζων
<span class="lb" data-page="17b.704" data-line="7" id="l17b.704.7"></span>φάρυγγα. φαίνεται δὲ καὶ νῦν ὁ Ἱπποκράτης ταὐτὸ
<span class="lb" data-page="17b.704" data-line="8" id="l17b.704.8"></span>τοῦτο τὸ μόριον ὡσαύτως Ὁμήρῳ καλέσας· φησὶ γοῦν οἰδήματος
<span class="lb" data-page="17b.704" data-line="9" id="l17b.704.9"></span>μὴ ἐόντος ἐν τῇ φάρυγγι, ὡς δυνατὸν ἐπὶ πλέον
<span class="lb" data-page="17b.704" data-line="10" id="l17b.704.10"></span>ἀνοιχθέντος τοῦ στόματος, ἀκριβῶς θεάσασθαι τὸ μόριον,
<span class="lb" data-page="17b.704" data-line="11" id="l17b.704.11"></span>ὅπερ οὐχ ὑπάρχει τῷ λάρυγγι. γενήσεται γοῦν ὁ σύμπας
<span class="lb" data-page="17b.704" data-line="12" id="l17b.704.12"></span>λόγος τοιοῦτος. ἐὰν ὑπὸ πυρετοῦ ἐχομένῳ πνὶξ ἐξαίφνης
<span class="lb" data-page="17b.704" data-line="13" id="l17b.704.13"></span>ἐπιγενήσεται χωρὶς ὄγκου τοῦ κατὰ τὴν φάρυγγα, θανατῶδές
<span class="lb" data-page="17b.704" data-line="14" id="l17b.704.14"></span>ἐστιν. ὡσαύτως ὠνόμαζον οἱ παλαιοὶ τὸ οἴδημα καὶ
<span class="lb" data-page="17b.704" data-line="15" id="l17b.704.15"></span>τὸν ὄγκον. ἴσμεν δ’ ὅτι τρίτη τίς ἐστιν ἡ διαφορὰ τῶν
<span class="lb" data-page="17b.704" data-line="16" id="l17b.704.16"></span>ὄγκων. ἤτοι γὰρ μετ’ ὀδύνης εἰσὶ καὶ καλοῦσιν αὐτοὺς οἱ
<span class="lb" data-page="17b.704" data-line="17" id="l17b.704.17"></span>νεώτεροι φλεγμονὰς ἢ χωρὶς ὀδύνης καὶ σκληροὶ, καλοῦσι
<span class="pb" data-page="17b.705" id="p17b.705"></span>
<span class="lb" data-page="17b.705" data-line="1" id="l17b.705.1"></span>δὲ καὶ τούτους σκίῤῥους ἢ χωρὶς ὀδύνης καὶ μαλακοί. προσαγορεύουσι
<span class="lb" data-page="17b.705" data-line="2" id="l17b.705.2"></span>δὲ καὶ τούτους ἰδίως οἰδήματα καὶ δι’ αὐτό γε
<span class="lb" data-page="17b.705" data-line="3" id="l17b.705.3"></span>τοῦτο τῆς παλαιᾶς χρήσεως ἀπέστησαν ὡς μηκέτι τὰς παρὰ
<span class="lb" data-page="17b.705" data-line="4" id="l17b.705.4"></span>φύσιν αὐξήσεις ἁπάσας οἰδήματα προσαγορεύειν. ὅταν οὖν
<span class="lb" data-page="17b.705" data-line="5" id="l17b.705.5"></span>ἡ φάρυγξ φαίνηται χωρὶς ὄγκου, πνὶξ δὲ ἐξαίφνης ἐπιγένηται,
<span class="lb" data-page="17b.705" data-line="6" id="l17b.705.6"></span>τοῦ λάρυγγός ἐστι μόνου τὸ τοιοῦτον πάθημα. πνίγονται
<span class="lb" data-page="17b.705" data-line="7" id="l17b.705.7"></span>μὲν γὰρ, ὡς ἔφην, καὶ δι’ ἄλλα νοσήματα τὰ μικρῷ
<span class="lb" data-page="17b.705" data-line="8" id="l17b.705.8"></span>πρόσθεν εἰρημένα. τὸ δ’ ἐξαίφνης ὑπάρχει μόνῳ τῷ λάρυγγι·
<span class="lb" data-page="17b.705" data-line="9" id="l17b.705.9"></span>περιπνευμονία γὰρ οὐκ ἐξαίφνης πνίγει τοὺς κάμνοντας
<span class="lb" data-page="17b.705" data-line="10" id="l17b.705.10"></span>ἀνθρώπους, ἀλλὰ κατὰ βραχὺ τὴν αὔξησιν ἀπὸ
<span class="lb" data-page="17b.705" data-line="11" id="l17b.705.11"></span>τῆς ἀρχῆς λαβοῦσα μέχρι τῆς ἰδίας ἀκμῆς, ἐν ᾖ τοῦτ’ ἐπάγει
<span class="lb" data-page="17b.705" data-line="12" id="l17b.705.12"></span>τὸ σύμπτωμα. καὶ εἴ τι φῦμα καὶ ἀπόστημα κατὰ
<span class="lb" data-page="17b.705" data-line="13" id="l17b.705.13"></span>πνεύμονα γίγνεται, χρόνιον καὶ τοῦτ’ ἔστι, καθάπερ γε καὶ
<span class="lb" data-page="17b.705" data-line="14" id="l17b.705.14"></span>ἡ μεταξὺ πνεύμονός τε καὶ θώρακος χώρα πληρουμένη πύου,
<span class="lb" data-page="17b.705" data-line="15" id="l17b.705.15"></span>πολλάκις ἀποπνίγει τὸν ἄνθρωπον ἀποστήματος εἰς αὐτὴν
<span class="lb" data-page="17b.705" data-line="16" id="l17b.705.16"></span><span class="milestone ed2page" data-n="9.156" data-unit="ed2page" id="ed2page.9.156"></span>ῥαγέντος, ἐν χρόνῳ πολλῷ δηλονότι καὶ τούτου συστάντος.
<span class="lb" data-page="17b.705" data-line="17" id="l17b.705.17"></span>τῆς γε μὴν τραχείας ἀρτηρίας φλεγμονῆς δύσπνοιαν
<span class="lb" data-page="17b.705" data-line="18" id="l17b.705.18"></span>μέν τινα δύναται ποιῆσαι, πνίγα δ’ οὐ δύναται, διά τε τὸ
<span class="pb" data-page="17b.706" id="p17b.706"></span>
<span class="lb" data-page="17b.706" data-line="1" id="l17b.706.1"></span>μέγεθος τῆς κατ’ αὐτὴν εὐρυχωρίας καὶ τὴν λεπτότητα τοῦ
<span class="lb" data-page="17b.706" data-line="2" id="l17b.706.2"></span>χιτῶνος, ἀδύνατον γάρ ἐστιν οὕτω λεπτοῦ σώματος φλεγμονὴν
<span class="lb" data-page="17b.706" data-line="3" id="l17b.706.3"></span>εὐρυχωρίαν ἀξιόλογον πληρῶσαι. λοιπὸν οὖν ὁ λάρυγξ
<span class="lb" data-page="17b.706" data-line="4" id="l17b.706.4"></span>ἐστὶν ὁ τὴν αἰφνίδιον πνίγα δυνάμενος ποιῆσαι, ἐπειδὴ
<span class="lb" data-page="17b.706" data-line="5" id="l17b.706.5"></span>στενοῦταί τε κατὰ τοῦτον ὁ τοῦ πνεύμονος πόρος οἵ τ’
<span class="lb" data-page="17b.706" data-line="6" id="l17b.706.6"></span>ἔνδον αὐτοῦ μύες ἅμα τῷ περιέχοντι χιτῶνι <span class="milestone ed1page" data-n="5.274" data-unit="ed1page" id="ed1page.5.274"></span>φλεγμήναντες
<span class="lb" data-page="17b.706" data-line="7" id="l17b.706.7"></span>ἀποκλεῖσαι δύνανται τὴν ὁδὸν τοῦ πνεύματος.
<span class="lb" data-page="17b.706" data-line="8" id="l17b.706.8"></span>ὀνομάζουσι δ’ ἔνιοι τῶν ἰατρῶν τὴν τοιαύτην διάθεσιν οὐ
<span class="lb" data-page="17b.706" data-line="9" id="l17b.706.9"></span>διὰ τοῦ σ συνάγχην, ἀλλὰ διὰ τοῦ κ κυνάγχην, οἶς ἀρέσκει
<span class="lb" data-page="17b.706" data-line="10" id="l17b.706.10"></span>τὴν τῆς φάρυγγος φλεγμονὴν διὰ τοῦ συνάγχην. ἔνιοι
<span class="lb" data-page="17b.706" data-line="11" id="l17b.706.11"></span>δὲ καὶ παρασυνάγχην καὶ παρακυνάγχην ὀνομάζουσι. παρασυνάγχην
<span class="lb" data-page="17b.706" data-line="12" id="l17b.706.12"></span>μὲν, ὅταν τῶν ἐπικειμένων τῇ φάρυγγι μυῶν
<span class="lb" data-page="17b.706" data-line="13" id="l17b.706.13"></span>γένηται φλεγμονὴ, παρακυνάγχην δὲ, ὅταν ἔξωθεν τοῦ λάρυγγος.
<span class="lb" data-page="17b.706" data-line="14" id="l17b.706.14"></span>ἐκ γοῦν τῶν εἰρημένων εὔλογόν ἐστι τὴν τοιαύτην
<span class="lb" data-page="17b.706" data-line="15" id="l17b.706.15"></span>διάθεσιν ὀδύνην τινὰ φέρειν κατὰ τὸν λάρυγγα. καὶ
<span class="lb" data-page="17b.706" data-line="16" id="l17b.706.16"></span>φαίνεταί γε σαφῶς μεμνημένος ὁ Ἱπποκράτης αὐτῆς ἐν τῷ
<span class="lb" data-page="17b.706" data-line="17" id="l17b.706.17"></span>προῤῥητικῷ κατὰ τήνδε τὴν ῥῆσιν· φάρυγξ ἐπώδυνος ἰσχνὴ ﻿
<span class="pb" data-page="17b.707" id="p17b.707"></span>
<span class="lb" data-page="17b.707" data-line="1" id="l17b.707.1"></span>μετὰ δυσφορίης, πνιγώδης, ὀλέθριοι ὀξέως. ἀλλὰ νῦν γε
<span class="lb" data-page="17b.707" data-line="2" id="l17b.707.2"></span>τὸ ἐπώδυνον οὐκ εἶπεν, ὡς τοῖς προειρημένοις συνεπινοεῖσθαι
<span class="lb" data-page="17b.707" data-line="3" id="l17b.707.3"></span>δυνάμενον ἢ ὡς καὶ χωρὶς ὀδύνης, ὑπολαμβάνων ποτὲ
<span class="lb" data-page="17b.707" data-line="4" id="l17b.707.4"></span>τὴν ἐν τῷ προειρημένῳ λόγῳ συνίστασθαι πνίγα. εἴπερ
<span class="lb" data-page="17b.707" data-line="5" id="l17b.707.5"></span>ὅλως δύναται χωρὶς ὀδύνης γενέσθαι πνὶξ, ἐπ’ αἰτίαις ἔσται
<span class="lb" data-page="17b.707" data-line="6" id="l17b.707.6"></span>τοιαῖσδε. δυνατὸν μὲν καὶ πλήθους ὑγρότητος καὶ μάλιστα
<span class="lb" data-page="17b.707" data-line="7" id="l17b.707.7"></span>φλεγματώδους διαβρέξαι τὸν ἔνδοθεν τοῦ λάρυγγος
<span class="lb" data-page="17b.707" data-line="8" id="l17b.707.8"></span>χιτῶνα, γενέσθαι τὸν ὄγκον ἀνώδυνον αὐτῷ, δυνατὸν δὲ
<span class="lb" data-page="17b.707" data-line="9" id="l17b.707.9"></span>καὶ τῶν διοιγόντων αὐτῶν μυῶν παχυνθέντων στενώτερον
<span class="lb" data-page="17b.707" data-line="10" id="l17b.707.10"></span>ἀποτελεσθῆναι τὸν πόρον, ἐγχωρεῖ δὲ καὶ ἄμφω συνελθεῖν.
<span class="lb" data-page="17b.707" data-line="11" id="l17b.707.11"></span>οὐκ ἀδύνατον δὲ οὐδὲ δι’ ὑπερβάλλουσαν ξηρότητα τῶν ἔνδον
<span class="lb" data-page="17b.707" data-line="12" id="l17b.707.12"></span>τοῦ λάρυγγος. μυῶν ἐπὶ πλεῖον ταθέντων, στενωθῆναι
<span class="lb" data-page="17b.707" data-line="13" id="l17b.707.13"></span>τὸν πόρον. οἵτινες δ’ εἰσὶν οὗτοι καὶ ὅπως κλείουσι τὸν
<span class="lb" data-page="17b.707" data-line="14" id="l17b.707.14"></span>λάρυγγα τεινόμενοι δέδεικται κατὰ τὴν περὶ φωνῆς
<span class="lb" data-page="17b.707" data-line="15" id="l17b.707.15"></span>πραγματείαν.
</p>
<span class="lb rule" data-page="17b.707" data-line="16" id="l17b.707.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.37">
<span class="pb page1" data-page="17b.715" id="p17b.715"></span>
<span class="milestone ed1page page1" data-n="5.275" data-unit="ed1page" id="ed1page.5.275"></span>
<span class="milestone ed2page page1" data-n="9.159" data-unit="ed2page" id="ed2page.9.159"></span>
<span class="lb head" data-page="17b.715" data-line="9" id="l17b.715.9"></span>
            <blockquote class="quote lemma">
<span class="lb" data-page="17b.715" data-line="10" id="l17b.715.10"></span>Οἱ ψυχροὶ ἱδρῶτες σὺν ὀξεῖ πυρετῷ γινόμενοι θάνατον σημαίνουσι,
<span class="lb" data-page="17b.715" data-line="11" id="l17b.715.11"></span>ξὺν δὲ πρηοτέρῳ μῆκος νούσου.
</blockquote>
<span class="lb rule" data-page="17b.715" data-line="12" id="l17b.715.12"></span>
            <p>
<span class="lb" data-page="17b.715" data-line="13" id="l17b.715.13"></span>Ὅτι μὲν οὖν οὕτω γίνεται πολλάκις ἡ πεῖρα διδάσκει.
<span class="lb" data-page="17b.715" data-line="14" id="l17b.715.14"></span>τίς δ’ ἡ αἰτία τοῦ γινομένου σκεπτέον. ἀπορώτατον γὰρ
<span class="lb" data-page="17b.715" data-line="15" id="l17b.715.15"></span>εἶναι δοκεῖ πυρετοῦ θερμοτάτου κατέχοντος τὸν ἄνθρωπον
<span class="lb" data-page="17b.715" data-line="16" id="l17b.715.16"></span>ἱδρῶτα ψυχρὸν γίγνεσθαι. ὅτι μὲν οὖν ἐν ἄλλοις χρὴ μέρεσι
<span class="lb" data-page="17b.715" data-line="17" id="l17b.715.17"></span>τοῦ σώματος εἶναι τὴν σφοδρὰν θερμασίαν, ἐξ ἄλλων
<span class="pb" data-page="17b.716" id="p17b.716"></span>
<span class="lb" data-page="17b.716" data-line="1" id="l17b.716.1"></span>δὲ κενοῦσθαι τοὺς ψυχροὺς ἱδρώτας εὔδηλον. ἐθερμάνθησαν
<span class="lb" data-page="17b.716" data-line="2" id="l17b.716.2"></span>γὰρ ἂν εἴπερ ἐκ τῶν θερμοτάτων ἐφέροντο. κενοῦνται
<span class="lb" data-page="17b.716" data-line="3" id="l17b.716.3"></span>δὲ ἐκ τοῦ αὐτοῦ δέρματος οἱ ἱδρῶτες, ὅπερ ἐγχωρεῖ ψυχρὸν
<span class="lb" data-page="17b.716" data-line="4" id="l17b.716.4"></span>εἶναι, διακαιομένων τῶν ὑπ’ αὐτό. σηπομένων γάρ
<span class="lb" data-page="17b.716" data-line="5" id="l17b.716.5"></span>τινων χυμῶν ἐδείχθησαν ὀξέες γινόμενοι πυρετοί. σήπονται
<span class="lb" data-page="17b.716" data-line="6" id="l17b.716.6"></span>δ’ οὗτοι πολλάκις<span class="milestone ed2page" data-n="9.160" data-unit="ed2page" id="ed2page.9.160"></span> μὲν ἐν ὅλῳ τῷ σώματι, πολλάκις
<span class="lb" data-page="17b.716" data-line="7" id="l17b.716.7"></span>δ’ ἐν τοῖς ἀγγείοις μόνοις. ὅταν οὖν ποτε συμβῇ δύο
<span class="lb" data-page="17b.716" data-line="8" id="l17b.716.8"></span>ταῦτα, τοὺς μὲν ἐν τοῖς ἀγγείοις χυμοὺς σήπεσθαι, τὴν δὲ
<span class="lb" data-page="17b.716" data-line="9" id="l17b.716.9"></span>τὰ στερεὰ μόρια διοικοῦσαν φύσιν, ἥτις ἐστι καθ’ Ἱπποκράτην
<span class="lb" data-page="17b.716" data-line="10" id="l17b.716.10"></span>τὸ ἔμφυτον θερμὸν, ἤτοι γε ἐσβέσθαι παντάπασιν
<span class="lb" data-page="17b.716" data-line="11" id="l17b.716.11"></span>ἢ πλησίον ἥκειν σβέσεως, τὰ μὲν ἐκ τούτων κενούμενα
<span class="lb" data-page="17b.716" data-line="12" id="l17b.716.12"></span>ψυχρὰ φαίνεται. τὴν δ’ ἐπὶ τῇ σήψει θερμασίαν οὐδὲν
<span class="lb" data-page="17b.716" data-line="13" id="l17b.716.13"></span>κωλύει σφοδροτάτην εἶναι. καὶ διὰ τοῦτο ὀλέθριον τὸ σημεῖον,
<span class="lb" data-page="17b.716" data-line="14" id="l17b.716.14"></span>ἐνδεικνύμενον ἐν τῷ τοῦ ζώου σώματι πλεονεκτεῖν
<span class="lb" data-page="17b.716" data-line="15" id="l17b.716.15"></span>ὑγρῶν πλῆθος, ψυχρῶν τοσοῦτον ὡς μήθ’ ὑπὸ τῆς ἐμφύτου
<span class="lb" data-page="17b.716" data-line="16" id="l17b.716.16"></span>μήθ’ ὑπὸ τῆς πυρεκτικῆς ἐκθερμαίνεσθαι. χλιαρῶν
<span class="lb" data-page="17b.716" data-line="17" id="l17b.716.17"></span>μέντοι πυρετῶν ὑπαρχόντων ἐγχωρεῖ σωθῆναι τὸν ἄνθρωπον ﻿
<span class="pb" data-page="17b.717" id="p17b.717"></span>
<span class="lb" data-page="17b.717" data-line="1" id="l17b.717.1"></span>ἐν χρόνῳ πλείονι τοῦ ψυχροῦ πλήθους πεφθέντος καὶ
<span class="lb" data-page="17b.717" data-line="2" id="l17b.717.2"></span>κρατηθέντος ὑπὸ τῆς φύσεως. ὁ μὲν γὰρ ὀξὺς πυρετὸς
<span class="lb" data-page="17b.717" data-line="3" id="l17b.717.3"></span>αἴτιόν ἐστι καὶ σημεῖον δὲ ὀλεθριώτατον· αἴτιον μὲν, ἐπειδὴ
<span class="lb" data-page="17b.717" data-line="4" id="l17b.717.4"></span>πέφυκε διαλύειν τὰ σώματα, σημεῖον δὲ, ὅτι τὸ πλῆθος
<span class="lb" data-page="17b.717" data-line="5" id="l17b.717.5"></span>τῶν ὑγρῶν ἐνδείκνυται ὅτι ψυχρότατον ὑπάρχει, ὅπου γε
<span class="lb" data-page="17b.717" data-line="6" id="l17b.717.6"></span>μηδ’ ὑπὸ τῆς τοῦ πυρετοῦ μεταβάλλεται θερμότητος. ὁ δ’
<span class="lb" data-page="17b.717" data-line="7" id="l17b.717.7"></span>οὐκ ὀξὺς, ἀλλὰ μέτριος πυρετὸς ἐπιτρέπει χρόνῳ πλείονι
<span class="lb" data-page="17b.717" data-line="8" id="l17b.717.8"></span>πρὸ τῆς φύσεως πεφθῆναι τὸ πλῆθος, ὡς ἂν μὴ φθάνων
<span class="lb" data-page="17b.717" data-line="9" id="l17b.717.9"></span>διαλύειν τὸ ζῶον. σημεῖον δ’ οὐκ ἔστιν οὕτως ὀλέθριον ὡς
<span class="lb" data-page="17b.717" data-line="10" id="l17b.717.10"></span>ὁ σφοδρός. ἐγχωρεῖ γὰρ ἐν χλιαρῷ πυρετῷ, κἂν μετρίως
<span class="lb" data-page="17b.717" data-line="11" id="l17b.717.11"></span>ψυχρὸν ᾖ τὸ πλῆθος, ἀνεκθέρμαντον μένειν.
</p>
<span class="lb rule" data-page="17b.717" data-line="12" id="l17b.717.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.41">
<span class="pb page1" data-page="17b.719" id="p17b.719"></span>
<span class="milestone ed1page page1" data-n="5.275" data-unit="ed1page" id="ed1page.5.275"></span>
<span class="milestone ed2page page1" data-n="9.161" data-unit="ed2page" id="ed2page.9.161"></span>
<span class="lb head" data-page="17b.719" data-line="8" id="l17b.719.8"></span>
            <blockquote class="quote lemma">
<span class="lb" data-page="17b.719" data-line="9" id="l17b.719.9"></span>Ἱδρὼς πολὺς ἐξ ὕπνου γινόμενος ἄνευ φανερῆς αἰτίας τὸ
<span class="lb" data-page="17b.719" data-line="10" id="l17b.719.10"></span>σῶμα σημαίνει, τροφῇ ὅτι πλείονι χρέεται. ἢν δὲ τροφὴν
<span class="lb" data-page="17b.719" data-line="11" id="l17b.719.11"></span>μὴ λαμβάνοντι τοῦτο γίνηται, σημαίνει ὅτι κενώσεως
<span class="lb" data-page="17b.719" data-line="12" id="l17b.719.12"></span>δεῖται.
</blockquote>
<span class="lb rule" data-page="17b.719" data-line="13" id="l17b.719.13"></span>
            <p>
<span class="lb" data-page="17b.719" data-line="14" id="l17b.719.14"></span>Ἔνιοι γράφουσιν οὕτω τὸν ἀφορισμὸν, ἱδρὼς πολὺς ἐξ
<span class="lb" data-page="17b.719" data-line="15" id="l17b.719.15"></span>ὕπνου γιγνόμενος ἄνευ φανερᾶς αἰτίας, ἔνιοι <span class="milestone ed2page" data-n="9.162" data-unit="ed2page" id="ed2page.9.162"></span>δὲ ἄνευ
<span class="lb" data-page="17b.719" data-line="16" id="l17b.719.16"></span>τινὸς αἰτίης ἑτέρης. ἀλλά γε τὰ τοιαῦτα κἂν μὴ προσγραφῇ
<span class="lb" data-page="17b.719" data-line="17" id="l17b.719.17"></span>νοῆται, μυριάκις ἐν μυρίαις ῥήσεσιν ὑπ’ αὐτοῦ παραλελειμμένα,
<span class="lb" data-page="17b.719" data-line="18" id="l17b.719.18"></span><span class="milestone ed1page" data-n="5.276" data-unit="ed1page" id="ed1page.5.276"></span>διὰ τὸ προσυπακούειν ἡμᾶς αὐτὰ, κἂν
<span class="pb" data-page="17b.720" id="p17b.720"></span>
<span class="lb" data-page="17b.720" data-line="1" id="l17b.720.1"></span>μὴ ῥηθῇ, μεμαθηκότας γε ἅπαξ παρ’ αὐτοῦ ὅτι διὰ τὴν
<span class="lb" data-page="17b.720" data-line="2" id="l17b.720.2"></span>ἔξωθεν αἰτίαν οὐκ ἐκ τῆς τοῦ σώματος διαθέσεως γιγνόμενα
<span class="lb" data-page="17b.720" data-line="3" id="l17b.720.3"></span>συμπτώματα πρόγνωσιν οὐδεμίαν ποιεῖται ἀσφαλῆ.
<span class="lb" data-page="17b.720" data-line="4" id="l17b.720.4"></span>τούτου μὲν οὖν ἀεὶ χρὴ μεμνῆσθαι, τὸ δὲ κατὰ τὸν προκείμενον
<span class="lb" data-page="17b.720" data-line="5" id="l17b.720.5"></span>ἀφορισμὸν διδασκόμενον ἐν τῇ τοῦ πολὺς προσθήκῃ
<span class="lb" data-page="17b.720" data-line="6" id="l17b.720.6"></span>μάλιστά ἐστιν. εἰ γὰρ μὴ πολὺς ἱδρὼς ᾖ, δύναιτ’ ἂν
<span class="lb" data-page="17b.720" data-line="7" id="l17b.720.7"></span>καὶ διὰ τὴν τῆς δυνάμεως ἀῤῥωστίαν καὶ διὰ τὴν τοῦ σώματος
<span class="lb" data-page="17b.720" data-line="8" id="l17b.720.8"></span>ἀραιότητα γίγνεσθαι. τὸ γὰρ πλῆθος ὑπ’ αὐτοῦ
<span class="lb" data-page="17b.720" data-line="9" id="l17b.720.9"></span>δυοῖν θάτερον, ἤτοι διὰ τὴν τῶν ἄρτι λαμβανομένων σιτίων
<span class="lb" data-page="17b.720" data-line="10" id="l17b.720.10"></span>ἀμετρίαν ἢ διὰ τὴν τῶν ἔμπροσθεν ὑπάρχει. εἰ μὲν διὰ
<span class="lb" data-page="17b.720" data-line="11" id="l17b.720.11"></span>τὴν τῶν ἄρτι λαμβανομένων σιτίων ἀμετρίαν, κωλυτέον
<span class="lb" data-page="17b.720" data-line="12" id="l17b.720.12"></span>πολλὰ λαμβάνειν, εἰ δὲ διὰ τὴν τῶν ἔμπροσθεν, κενωτέον.
</p>
<span class="lb rule" data-page="17b.720" data-line="13" id="l17b.720.13"></span>
          </article>

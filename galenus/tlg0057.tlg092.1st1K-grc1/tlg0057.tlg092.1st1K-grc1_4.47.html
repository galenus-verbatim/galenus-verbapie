<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.47">
<span class="pb page1" data-page="17b.725" id="p17b.725"></span>
<span class="milestone ed1page page1" data-n="5.276" data-unit="ed1page" id="ed1page.5.276"></span>
<span class="milestone ed2page page1" data-n="9.165" data-unit="ed2page" id="ed2page.9.165"></span>
<span class="lb head" data-page="17b.725" data-line="11" id="l17b.725.11"></span>
            <blockquote class="quote lemma">
<span class="lb" data-page="17b.725" data-line="12" id="l17b.725.12"></span>Αἱ ἀποχρέμψιες αἱ ἐν τοῖσι πυρετοῖσι τοῖσι μὴ διαλείπουσι,
<span class="lb" data-page="17b.725" data-line="13" id="l17b.725.13"></span>αἱ πελιδναὶ καὶ αἱματώδεες καὶ δυσώδεες καὶ χολώδεες
<span class="lb" data-page="17b.725" data-line="14" id="l17b.725.14"></span>πᾶσαι κακαί. ἀποχωροῦσαι δὲ καλῶς ἀγαθαὶ καὶ
<span class="lb" data-page="17b.725" data-line="15" id="l17b.725.15"></span>κατὰ τὰς διαχωρήσιας καὶ κατὰ τὰ οὖρα. ἢν δὲ μή τι
<span class="lb" data-page="17b.725" data-line="16" id="l17b.725.16"></span>τῶν συμφερόντων ἐκκρίνηται διὰ τῶν τόπων τούτων, κακόν.
</blockquote>
<span class="lb rule" data-page="17b.725" data-line="17" id="l17b.725.17"></span>
            <span class="pb" data-page="17b.726" id="p17b.726"></span>
            <p>
<span class="lb" data-page="17b.726" data-line="1" id="l17b.726.1"></span>Ἦν μὲν ἴσως πρέπον ἀφοριστικῇ διδασκαλίᾳ συντομώτερον
<span class="lb" data-page="17b.726" data-line="2" id="l17b.726.2"></span>εἰρῆσθαι πάσας τὰς πονηρὰς ἐκκρίσεις καλῶς
<span class="lb" data-page="17b.726" data-line="3" id="l17b.726.3"></span>ἀποχωρούσας εἰς ἀγαθὸν τελευτᾶν, ὁ δὲ Ἱπποκράτης οὐχ
<span class="lb" data-page="17b.726" data-line="4" id="l17b.726.4"></span>οὕτως ἐποίησεν, ἀλλὰ πρῶτον μὲν ἐμνημόνευσε τριῶν γενῶν
<span class="lb" data-page="17b.726" data-line="5" id="l17b.726.5"></span>ἐκκρίσεως, τῆς τε διὰ στόματος καὶ τῆς τῶν διαχωρουμένων
<span class="lb" data-page="17b.726" data-line="6" id="l17b.726.6"></span>καὶ τῆς τῶν οὔρων, εἶτα καὶ τῆς διὰ στόματος αὐτῆς
<span class="lb" data-page="17b.726" data-line="7" id="l17b.726.7"></span>λεπτομερέστερον. οὐ γὰρ ἁπλῶς εἶπε τὰς μοχθηρὰς ἀποχωρούσας
<span class="lb" data-page="17b.726" data-line="8" id="l17b.726.8"></span>καλῶς ἀγαθὰς ὑπάρχειν, ἀλλὰ καὶ κατ’ εἶδος αὐτῶν
<span class="lb" data-page="17b.726" data-line="9" id="l17b.726.9"></span>ἐμνημόνευσεν εἰπών· αἱ πελιδναὶ καὶ αἱματώδεες καὶ
<span class="lb" data-page="17b.726" data-line="10" id="l17b.726.10"></span>δυσώδεες καὶ χολώδεες. εἷς δέ τίς ἐστιν ὁ κοινὸς ἐπὶ
<span class="lb" data-page="17b.726" data-line="11" id="l17b.726.11"></span>πάντων τούτων λόγος, αἱ μοχθηραὶ κενώσεις μοχθηρῶν
<span class="lb" data-page="17b.726" data-line="12" id="l17b.726.12"></span>διαθέσεών εἰσι σημεῖα καὶ γίγνονται πολλάκις μὲν οὕτω,
<span class="lb" data-page="17b.726" data-line="13" id="l17b.726.13"></span>ὡς ἐπὶ τῶν <span class="milestone ed1page" data-n="5.277" data-unit="ed1page" id="ed1page.5.277"></span>σηπεδονωδῶν ἑλκῶν ἡμῶν οἷς ἰχῶρες
<span class="lb" data-page="17b.726" data-line="14" id="l17b.726.14"></span>ἀποῤῥέουσιν, οὐδὲν ὠφελοῦντες τὴν διάθεσιν, ἐνίοτε δὲ οὕτως,
<span class="lb" data-page="17b.726" data-line="15" id="l17b.726.15"></span>ὡς πῦον ἐξ ἀποστήματος ῥαγέντος, ἐκκαθαιρομένου
<span class="lb" data-page="17b.726" data-line="16" id="l17b.726.16"></span>καλῶς τοῦ πεπονθότος. τεκμήρια δὲ τοῦ καλῶς ἀποκρίνεσθαι
<span class="lb" data-page="17b.726" data-line="17" id="l17b.726.17"></span>μέγιστα μὲν, εἰ πέψις εἴη καὶ ἡ εὐφορία. σὺν αὐτοῖς
<span class="lb" data-page="17b.726" data-line="18" id="l17b.726.18"></span>δὲ καὶ ἡ τοῦ νοσήματος ἰδέα καὶ μετ’ αὐτῶν ὥρα καὶ χώρα ﻿
<span class="pb" data-page="17b.727" id="p17b.727"></span>
<span class="lb" data-page="17b.727" data-line="1" id="l17b.727.1"></span>καὶ ἡλικία καὶ ἡ τοῦ κάμνοντος φύσις. τὸ δ’ ἐπὶ τῇ τελευτῇ
<span class="lb" data-page="17b.727" data-line="2" id="l17b.727.2"></span>τοῦ ἀφορισμοῦ διχῶς εὑρίσκεται γεγραμμένον, ἐν τισὶ
<span class="lb" data-page="17b.727" data-line="3" id="l17b.727.3"></span>μὲν ὡς προγέγραπται, ἢν δὲ μή τι τῶν συμφερόντων ἐκκρίνηται,
<span class="lb" data-page="17b.727" data-line="4" id="l17b.727.4"></span>ἐν τισὶ δὲ χωρὶς τοῦ μὴ, κατὰ τόνδε τὸν τρόπον,
<span class="lb" data-page="17b.727" data-line="5" id="l17b.727.5"></span>ἢν δέ τι τῶν συμφερόντων ἐκκρίνηται· κατὰ μὲν τὴν προτέραν
<span class="lb" data-page="17b.727" data-line="6" id="l17b.727.6"></span>γραφὴν ὁ λόγος ἔσται τοιοῦτος, ἢν δὲ τι τῶν μὴ
<span class="lb" data-page="17b.727" data-line="7" id="l17b.727.7"></span>συμφερόντων ἐκκρίνεσθαι φαίνηται κενούμενον, οὐκ ἀγαθόν
<span class="lb" data-page="17b.727" data-line="8" id="l17b.727.8"></span>ἐστι· κατὰ δὲ τὴν δευτέραν, ἢν δέ τι τῶν συμφερόντων
<span class="lb" data-page="17b.727" data-line="9" id="l17b.727.9"></span>τῷ ζώῳ καὶ οἰκείων ἐκκρίνηται, οὐκ ἀγαθόν ἐστι. βελτίων
<span class="lb" data-page="17b.727" data-line="10" id="l17b.727.10"></span>οὖν ἡ προτέρα γραφή.
</p>
<span class="lb rule" data-page="17b.727" data-line="11" id="l17b.727.11"></span>
          </article>

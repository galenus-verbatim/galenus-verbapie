<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.48">
<span class="pb page1" data-page="17b.727" id="p17b.727"></span>
<span class="milestone ed1page page1" data-n="5.277" data-unit="ed1page" id="ed1page.5.277"></span>
<span class="milestone ed2page page1" data-n="9.165" data-unit="ed2page" id="ed2page.9.165"></span>
<span class="lb head" data-page="17b.727" data-line="12" id="l17b.727.12"></span>
            <blockquote class="quote lemma">
<span class="lb" data-page="17b.727" data-line="13" id="l17b.727.13"></span><span class="milestone ed2page" data-n="9.166" data-unit="ed2page" id="ed2page.9.166"></span>Ἐν τοῖσι μὴ διαλείπουσι πυρετοῖσιν ἢν τὰ μὲν
<span class="lb" data-page="17b.727" data-line="14" id="l17b.727.14"></span>ἔξω ψυχρὰ ᾖ, τὰ δὲ ἔνδον καίηται καὶ δίψαν ἔχῃ,
<span class="lb" data-page="17b.727" data-line="15" id="l17b.727.15"></span>θανάσιμον.
</blockquote>
<span class="lb rule" data-page="17b.727" data-line="16" id="l17b.727.16"></span>
            <span class="pb" data-page="17b.728" id="p17b.728"></span>
            <p>
<span class="lb" data-page="17b.728" data-line="1" id="l17b.728.1"></span>Σκεπτέον εἰ δυνατὸν ἔσται τὰ εἰρημένα συμπτώματα
<span class="lb" data-page="17b.728" data-line="2" id="l17b.728.2"></span>καὶ κατὰ τὸν διαλείποντα γενέσθαι πυρετόν. ἐγὼ μὲν γὰρ
<span class="lb" data-page="17b.728" data-line="3" id="l17b.728.3"></span>οὔτ’ εἶδον οὔτ’ ἐπινοῶ. φαίνεται δὲ μόνον τοῖς ὀλεθρίοις
<span class="lb" data-page="17b.728" data-line="4" id="l17b.728.4"></span>ὑπάρχοντα καύσοις ἢ εἰ βούλοιο καλεῖν ἑτέρως, τοῖς κακοηθεστάτοις,
<span class="lb" data-page="17b.728" data-line="5" id="l17b.728.5"></span>οἷον λιπυρίαις· ἄλλος δ’ οὐδεὶς πυρετὸς διακαίει
<span class="lb" data-page="17b.728" data-line="6" id="l17b.728.6"></span>τὸ βάθος ἐψυγμένου τοῦ δέρματος. οὔτε γὰρ ὁ ἐπιεικὴς
<span class="lb" data-page="17b.728" data-line="7" id="l17b.728.7"></span>καῦσος οὔθ’ ὁ τριταῖος, οἵπερ ἁπάντων εἰσὶ πυρετῶν θερμότατοι.
<span class="lb" data-page="17b.728" data-line="8" id="l17b.728.8"></span>ἔοικεν οὖν οὐχ ἕνεκα διορισμοῦ προσκεῖσθαι τῷ
<span class="lb" data-page="17b.728" data-line="9" id="l17b.728.9"></span>κατὰ τὸν ἀφορισμὸν τὸ ἐν τοῖσι μὴ διαλείπουσι πυρετοῖσιν,
<span class="lb" data-page="17b.728" data-line="10" id="l17b.728.10"></span>ἀλλ’ ὁμοίως εἰρῆσθαι τῷ σπόνδυλοι δὲ οἱ κατὰ ῥάχιν, οὐχ
<span class="lb" data-page="17b.728" data-line="11" id="l17b.728.11"></span>ὡς καὶ ἄλλοθί που τοῦ σώματος ὄντων σπονδύλων, ἀλλ’
<span class="lb" data-page="17b.728" data-line="12" id="l17b.728.12"></span>ὥσπερ εἰ καὶ οὕτως εἶπε, σπόνδυλοι δὲ οἷς ὑπάρχει κατὰ
<span class="lb" data-page="17b.728" data-line="13" id="l17b.728.13"></span>ῥάχιν εἶναι, καὶ νῦν οὕτως ἀκουσόμεθα τοῦ λόγου. τὸ διακαίεσθαι
<span class="lb" data-page="17b.728" data-line="14" id="l17b.728.14"></span>τὸ βάθος ἐψυγμένου τοῦ δέρματος ὀλέθριόν ἐστι.
<span class="lb" data-page="17b.728" data-line="15" id="l17b.728.15"></span>γίγνεται δὲ τοῦτο κατά τινας τῶν μὴ διαλειπόντων πυρετῶν.
<span class="lb" data-page="17b.728" data-line="16" id="l17b.728.16"></span>αἰτία δ’ αὐτοῦ τοιάδε τίς ἐστιν· ὅταν ἤτοι φλεγμονή
<span class="lb" data-page="17b.728" data-line="17" id="l17b.728.17"></span>τίς ἐστιν ἰσχυρὰ κατά τι τῶν ἐν βάθει μορίων ἢ ἐρυσίπελας
<span class="lb" data-page="17b.728" data-line="18" id="l17b.728.18"></span>συστῇ, πᾶν ἐπὶ τὸ πεπονθὸς μέρος ἐξ ὅλου τοῦ
<span class="pb" data-page="17b.729" id="p17b.729"></span>
<span class="lb" data-page="17b.729" data-line="1" id="l17b.729.1"></span>σώματος ἕλκεται τὸ αἷμα καὶ διὰ ταῦτα μὲν διακαίεται τὸ
<span class="lb" data-page="17b.729" data-line="2" id="l17b.729.2"></span>βάθος, ἀποψύχεται δὲ τὸ δέρμα, καθάπερ ἐν ταῖς
<span class="lb" data-page="17b.729" data-line="3" id="l17b.729.3"></span>ἐπισημασίαις.
</p>
<span class="lb rule" data-page="17b.729" data-line="4" id="l17b.729.4"></span>
          </article>

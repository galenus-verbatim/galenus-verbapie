<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.50">
<span class="pb page1" data-page="17b.730" id="p17b.730"></span>
<span class="milestone ed1page page1" data-n="5.277" data-unit="ed1page" id="ed1page.5.277"></span>
<span class="milestone ed2page page1" data-n="9.167" data-unit="ed2page" id="ed2page.9.167"></span>
<span class="lb head" data-page="17b.730" data-line="4" id="l17b.730.4"></span>
            <blockquote class="quote lemma">
<span class="lb" data-page="17b.730" data-line="5" id="l17b.730.5"></span>Ὁκόσοισι δ’ ἐν τῷ πυρετῷ μὴ διαλείποντι δύσπνοια γίνηται
<span class="lb" data-page="17b.730" data-line="6" id="l17b.730.6"></span>καὶ παραφροσύνη, θανάσιμον.
</blockquote>
<span class="lb rule" data-page="17b.730" data-line="7" id="l17b.730.7"></span>
            <p>
<span class="lb" data-page="17b.730" data-line="8" id="l17b.730.8"></span>Γίγνεται μὲν ἐνίοτε καὶ διὰ μίαν αἰτίαν ἀμφότερα,
<span class="lb" data-page="17b.730" data-line="9" id="l17b.730.9"></span>δύσπνοια καὶ παραφροσύνη, πεπονθότος τοῦ ἐγκεφάλου καὶ
<span class="lb" data-page="17b.730" data-line="10" id="l17b.730.10"></span>φαίνεται τηνικαῦτα τὸ πνεῦμα, καθάπερ αὐτὸς εἶπεν ἐν τῷ
<span class="lb" data-page="17b.730" data-line="11" id="l17b.730.11"></span>προγνωστικῷ, μέγα τε καὶ διὰ πολλοῦ, τουτέστι μέγα τε
<span class="lb" data-page="17b.730" data-line="12" id="l17b.730.12"></span>καὶ ἀραιόν, ἐγχωρεῖ δὲ καὶ διά τι τῶν ἀναπνευστικῶν ὀργάνων
<span class="lb" data-page="17b.730" data-line="13" id="l17b.730.13"></span>πεπονθὸς γενέσθαι τὴν δύσπνοιαν. αἵ τε γὰρ πλευρίτιδες
<span class="lb" data-page="17b.730" data-line="14" id="l17b.730.14"></span>καὶ περιπνευμονίαι τά τ’ ἄλλα τὰ κατὰ θώρακα
<span class="lb" data-page="17b.730" data-line="15" id="l17b.730.15"></span>καὶ πνεύμονα πάθη δύσπνοιαν ἐργάζεται. κινδυνώδη δὲ
<span class="lb" data-page="17b.730" data-line="16" id="l17b.730.16"></span>ταῦτα πάντα ἐστὶ καὶ μάλιστα μετὰ συνεχοῦς πυρετοῦ. καὶ
<span class="lb" data-page="17b.730" data-line="17" id="l17b.730.17"></span>γὰρ καὶ γίγνεσθαι πέφυκεν ἀεὶ μετὰ τοιούτου, ὥστε κἀνταῦθα
<span class="pb" data-page="17b.731" id="p17b.731"></span>
<span class="lb" data-page="17b.731" data-line="1" id="l17b.731.1"></span>τὸ ἐν πυρετῷ μὴ διαλείποντι κατὰ τὸν αὐτὸν ἔοικε
<span class="lb" data-page="17b.731" data-line="2" id="l17b.731.2"></span>λόγον εἰρῆσθαι τῷ κατὰ τὸν ἔμπροσθεν ἀφορισμόν.
</p>
<span class="lb rule" data-page="17b.731" data-line="3" id="l17b.731.3"></span>
          </article>

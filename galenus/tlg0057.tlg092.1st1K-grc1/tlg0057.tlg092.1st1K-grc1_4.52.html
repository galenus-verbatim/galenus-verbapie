<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.52">
<span class="pb page1" data-page="17b.731" id="p17b.731"></span>
<span class="milestone ed1page page1" data-n="5.277" data-unit="ed1page" id="ed1page.5.277"></span>
<span class="milestone ed2page page1" data-n="9.168" data-unit="ed2page" id="ed2page.9.168"></span>
<span class="lb head" data-page="17b.731" data-line="12" id="l17b.731.12"></span>
            <blockquote class="quote lemma">
<span class="lb" data-page="17b.731" data-line="13" id="l17b.731.13"></span>Ὁκόσοισιν ἐν τοῖσι πυρετοῖσιν ἢ ἐν τῇσιν ἄλλῃσιν ἀῤῥωστίῃσι
<span class="lb" data-page="17b.731" data-line="14" id="l17b.731.14"></span>κατὰ προαίρεσιν δακρύουσιν, οὐδὲν ἄτοπον. ὁκόσοι
<span class="lb" data-page="17b.731" data-line="15" id="l17b.731.15"></span>δὲ μὴ κατὰ προαίρεσιν, ἀτοπώτερον.
</blockquote>
<span class="lb rule" data-page="17b.731" data-line="16" id="l17b.731.16"></span>
            <p>
<span class="lb" data-page="17b.731" data-line="17" id="l17b.731.17"></span>Εἴρηται κἀν τῷ προγνωστικῷ τὸ δακρύειν οὐκ ἀγαθὸν
<span class="lb" data-page="17b.731" data-line="18" id="l17b.731.18"></span>εἶναι σημεῖον, ὅταν γε δηλονότι μηδὲν ᾖ πεπονθὸς αὐτὸς ﻿
<span class="pb" data-page="17b.732" id="p17b.732"></span>
<span class="lb" data-page="17b.732" data-line="1" id="l17b.732.1"></span>ὁ ὀφθαλμὸς ἴδιον ἐξαίρετον πάθος, οἷον ὀφθαλμίαν ἢ τραχύτητα
<span class="lb" data-page="17b.732" data-line="2" id="l17b.732.2"></span>περὶ τὰ βλέφαρα ἤ τι τοιοῦτον. ἀῤῥωστία γάρ τις
<span class="lb" data-page="17b.732" data-line="3" id="l17b.732.3"></span>ἐμφαίνεται τῆς καθεκτικῆς δυνάμεως, ἐπειδὰν μηδενὸς ὄντος
<span class="lb" data-page="17b.732" data-line="4" id="l17b.732.4"></span>τοιούτου δακρύουσιν. οὐκ ὀρθῶς δὲ ἀτοπώτερον γέγραπται
<span class="lb" data-page="17b.732" data-line="5" id="l17b.732.5"></span>παραβλητικῶς· ἄμεινον γὰρ ἦν ἀπολελυμένως ἄτοπον
<span class="lb" data-page="17b.732" data-line="6" id="l17b.732.6"></span>εἰρῆσθαι, καί μοι δοκεῖ τὸ σφάλμα τοῦ πρώτου βιβλιογράφου
<span class="lb" data-page="17b.732" data-line="7" id="l17b.732.7"></span>γεγονέναι μᾶλλον ἢ Ἱπποκράτους αὐτοῦ.
</p>
<span class="lb rule" data-page="17b.732" data-line="8" id="l17b.732.8"></span>
          </article>

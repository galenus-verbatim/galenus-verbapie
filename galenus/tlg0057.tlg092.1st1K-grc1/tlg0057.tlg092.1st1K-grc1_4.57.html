<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.57">
<span class="pb page1" data-page="17b.735" id="p17b.735"></span>
<span class="milestone ed1page page1" data-n="5.278" data-unit="ed1page" id="ed1page.5.278"></span>
<span class="milestone ed2page page1" data-n="9.170" data-unit="ed2page" id="ed2page.9.170"></span>
<span class="lb head" data-page="17b.735" data-line="7" id="l17b.735.7"></span>
            <blockquote class="quote lemma">
<span class="lb" data-page="17b.735" data-line="8" id="l17b.735.8"></span><span class="milestone ed2page" data-n="9.171" data-unit="ed2page" id="ed2page.9.171"></span>Ὑπὸ σπασμοῦ ἢ τετάνου ἐνοχλουμένῳ πυρετὸς ἐπιγενόμενος
<span class="lb" data-page="17b.735" data-line="9" id="l17b.735.9"></span>λύει τὸ νόσημα.
</blockquote>
<span class="lb rule" data-page="17b.735" data-line="10" id="l17b.735.10"></span>
            <p>
<span class="lb" data-page="17b.735" data-line="11" id="l17b.735.11"></span>Ἔστι μὲν δήπου καὶ ὁ τέτανος σπασμὸς, ἀλλ’ οὐ φαίνεται
<span class="lb" data-page="17b.735" data-line="12" id="l17b.735.12"></span>σπώμενα τὰ μόρια κατ’ αὐτὸν, ὅτι κατ’ ἴσον ὀπίσω
<span class="lb" data-page="17b.735" data-line="13" id="l17b.735.13"></span>τε καὶ πρόσω τείνεται καὶ διὰ τοῦτο ἐξαίρετόν ἐστιν ὄνομα
<span class="lb" data-page="17b.735" data-line="14" id="l17b.735.14"></span>τέτανος ὡς εἶναι πάντας τοὺς τρεῖς σπασμοὺς ὀπισθότονον,
<span class="lb" data-page="17b.735" data-line="15" id="l17b.735.15"></span>ἐμπροσθότονον, τέτανον. ἅπαντες δ’ οἱ σπασμοὶ γίγνονται
<span class="lb" data-page="17b.735" data-line="16" id="l17b.735.16"></span>κατ’ αὐτὸν, ὑπὸ κενώσεως ἢ πληρώσεως τῶν νευρωδῶν δηλονότι
<span class="lb" data-page="17b.735" data-line="17" id="l17b.735.17"></span>μορίων. ὅσοι μὲν οὖν ἐπιγίγνονται πυρετοῖς καυσώδεσι
<span class="lb" data-page="17b.735" data-line="18" id="l17b.735.18"></span>σπασμοὶ, τούτους μὲν εἰκός ἐστι διὰ ξηρότητα συνίστασθαι.
<span class="pb" data-page="17b.736" id="p17b.736"></span>
<span class="lb" data-page="17b.736" data-line="1" id="l17b.736.1"></span>ὅσοι δ’ ἀπ’ ἀρχῆς ἰδίας εἰσβάλλουσιν, ἐπὶ πληρώσει
<span class="lb" data-page="17b.736" data-line="2" id="l17b.736.2"></span>τὴν γένεσιν ἴσχουσι. τούτοις οὖν τοῖς σπασμοῖς ἐπιγινόμενοι
<span class="lb" data-page="17b.736" data-line="3" id="l17b.736.3"></span>πυρετοὶ τὸ μέν τι διαφοροῦσι τῆς περιττῆς ὑγρότητος,
<span class="lb" data-page="17b.736" data-line="4" id="l17b.736.4"></span>τὸ δέ τι καὶ συμπέττουσι τῆς ὑγρότητος, οἵπερ εἰσὶ καὶ
<span class="lb" data-page="17b.736" data-line="5" id="l17b.736.5"></span>τοῖς ἰατροῖς σκοποὶ τῶν ἰαμάτων. εἰκότως οὖν ὀλέθριοι μὲν
<span class="lb" data-page="17b.736" data-line="6" id="l17b.736.6"></span>οἱ ἐπὶ πυρετοῖς σπασμοὶ, οὐκ ὀλέθριοι δὲ οἱ πρὸ τῶν
<span class="lb" data-page="17b.736" data-line="7" id="l17b.736.7"></span>πυρετῶν.
</p>
<span class="lb rule" data-page="17b.736" data-line="8" id="l17b.736.8"></span>
          </article>

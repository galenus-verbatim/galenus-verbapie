<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.59">
<span class="pb page1" data-page="17b.737" id="p17b.737"></span>
<span class="milestone ed1page page1" data-n="5.278" data-unit="ed1page" id="ed1page.5.278"></span>
<span class="milestone ed2page page1" data-n="9.171" data-unit="ed2page" id="ed2page.9.171"></span>
<span class="lb head" data-page="17b.737" data-line="4" id="l17b.737.4"></span>
            <blockquote class="quote lemma">
<span class="lb" data-page="17b.737" data-line="5" id="l17b.737.5"></span><span class="milestone ed2page" data-n="9.172" data-unit="ed2page" id="ed2page.9.172"></span>Τριταῖος ἀκριβὴς κρίνεται ἐν ἑπτὰ περιόδοισι τὸ
<span class="lb" data-page="17b.737" data-line="6" id="l17b.737.6"></span>μακρότατον.
</blockquote>
<span class="lb rule" data-page="17b.737" data-line="7" id="l17b.737.7"></span>
            <p>
<span class="lb" data-page="17b.737" data-line="8" id="l17b.737.8"></span>Ὁ τριταῖος πυρετὸς τοῦ καύσου κατὰ μὲν τὸν ποιοῦντα
<span class="lb" data-page="17b.737" data-line="9" id="l17b.737.9"></span>χυμὸν οὐ διαφέρει. γίγνονται γὰρ ὑπὸ τῆς ξανθῆς χολῆς
<span class="lb" data-page="17b.737" data-line="10" id="l17b.737.10"></span>ἀμφότεροι. διαφέρουσι δὲ πολὺ τῷ τὸν μὲν καῦσον ἐν ταῖς
<span class="lb" data-page="17b.737" data-line="11" id="l17b.737.11"></span>φλεψὶν ἅμα τῷ αἵματι τὴν ξανθὴν χολὴν πλεονάζουσάν τε
<span class="lb" data-page="17b.737" data-line="12" id="l17b.737.12"></span>καὶ ζέουσαν ἔχειν, τὸν δὲ τριταῖον ἐν ὅλῳ τῷ σώματι φερομένην
<span class="lb" data-page="17b.737" data-line="13" id="l17b.737.13"></span>τε καὶ κινουμένην. ἀκριβὴς οὖν ἔσται ὁ τριταῖος
<span class="lb" data-page="17b.737" data-line="14" id="l17b.737.14"></span>ὁ τὴν ἑαυτοῦ φύσιν εἰλικρινῆ διασώζων. διασώζει δὲ ὁ
<span class="lb" data-page="17b.737" data-line="15" id="l17b.737.15"></span>ξανθὴν χολὴν ἔχων, ὡς εἴρηται, πλεονεκτοῦσάν τε καὶ κινουμένην,
<span class="lb" data-page="17b.737" data-line="16" id="l17b.737.16"></span>τήν τε ὥραν θερινὴν καὶ τὸ χωρίον ὁμοίως τῇ
<span class="lb" data-page="17b.737" data-line="17" id="l17b.737.17"></span>ὥρᾳ θερμὸν καὶ ξηρὸν καὶ τὴν ἡλικίαν τοῦ ἀνθρώπου καὶ
<span class="lb" data-page="17b.737" data-line="18" id="l17b.737.18"></span>τὴν κρᾶσιν ὁμοίαν. εὐθὺς δ’ ἂν τῷ τοιούτῳ τριταίῳ καὶ
<span class="pb" data-page="17b.738" id="p17b.738"></span>
<span class="lb" data-page="17b.738" data-line="1" id="l17b.738.1"></span>ὁ παροξυσμὸς γίγνοιτο μετὰ ῥίγους καὶ ἡ λύσις αὐτοῦ μεθ’
<span class="lb" data-page="17b.738" data-line="2" id="l17b.738.2"></span>ἱδρῶτος ἢ ἐμουμένης ἢ ὑπιούσης τῆς ξανθῆς χολῆς ἢ καὶ
<span class="lb" data-page="17b.738" data-line="3" id="l17b.738.3"></span>πάντων ἅμα τούτων γιγνομένων. ἔσται δὲ τῷ τοιούτῳ τριταίῳ
<span class="lb" data-page="17b.738" data-line="4" id="l17b.738.4"></span>καὶ ὁ τοῦ παροξυσμοῦ χρόνος ἐλάττων πολλῷ τοῦ τῆς
<span class="lb" data-page="17b.738" data-line="5" id="l17b.738.5"></span>ἀνέσεως. ἐν δυοῖν γὰρ ἡμέραις καὶ νυξὶ ταῖς ἴσαις συντελουμένης
<span class="lb" data-page="17b.738" data-line="6" id="l17b.738.6"></span>ὅλης αὐτοῦ τῆς περιόδου τὸν ἀκριβῆ τριταῖον
<span class="lb" data-page="17b.738" data-line="7" id="l17b.738.7"></span>οὐκ ἄν ποθ’ εὕροις ἐξωτέρω τῶν δώδεκα ὡρῶν ἐκτείνοντα
<span class="lb" data-page="17b.738" data-line="8" id="l17b.738.8"></span>τὸν παροξυσμόν. τὸν τοιοῦτον οὖν ὁ Ἱπποκράτης φησὶν ἐν
<span class="lb" data-page="17b.738" data-line="9" id="l17b.738.9"></span>ἑπτὰ περιόδοισι κρίνεσθαι τὸ μακρότατον. ὃ γὰρ ἐπὶ τῶν
<span class="lb" data-page="17b.738" data-line="10" id="l17b.738.10"></span>συνεχῶν ἡμέρα μία δύναται, τοῦτο ἐπὶ τῶν διαλειπόντων ὁ
<span class="lb" data-page="17b.738" data-line="11" id="l17b.738.11"></span>παροξυσμός. κατὰ γοῦν τὴν τούτων συναρίθμησιν αἱ κρίσεις
<span class="lb" data-page="17b.738" data-line="12" id="l17b.738.12"></span>αὐτῶν γίγνονται. τοῦτο δ’ ᾐνίξατο μὲν καὶ αὐτὸς ἐν
<span class="lb" data-page="17b.738" data-line="13" id="l17b.738.13"></span>τῷ προγνωστικῷ κατὰ τὸν περὶ τεταρταίων λόγον εἰπών·
<span class="lb" data-page="17b.738" data-line="14" id="l17b.738.14"></span>γίγνεται δὲ καὶ τῶν τεταρταίων ἡ κατάστασις ἐκ τοῦ τοιούτου
<span class="lb" data-page="17b.738" data-line="15" id="l17b.738.15"></span>κόσμου. τετήρηται δὲ καὶ ἡμῖν ἐπὶ τῶν τεταρταίων
<span class="lb" data-page="17b.738" data-line="16" id="l17b.738.16"></span>αὐτῶν καὶ τῶν τριταίων ἡ κρίσις γιγνομένη κατὰ τὸν τῶν
<span class="lb" data-page="17b.738" data-line="17" id="l17b.738.17"></span>περιόδων ἀριθμὸν οὐ τὸν τῶν ἡμερῶν. εὐθὺς γοῦν ἐπὶ
<span class="lb" data-page="17b.738" data-line="18" id="l17b.738.18"></span>τοῦ τριταίου πυρετοῦ ὁ ἕβδομος ἀπὸ τῆς ἀρχῆς παροξυσμὸς
<span class="pb" data-page="17b.739" id="p17b.739"></span>
<span class="lb" data-page="17b.739" data-line="1" id="l17b.739.1"></span>εἰς τὴν τρισκαιδεκάτην ἡμέραν ἐμπίπτει καὶ κρίνεται
<span class="lb" data-page="17b.739" data-line="2" id="l17b.739.2"></span>πολλάκις ἐν αὐτῷ τὸ νόσημα, μὴ περιμεῖναν τὴν τεσσαρεσκαιδεκάτην
<span class="lb" data-page="17b.739" data-line="3" id="l17b.739.3"></span>ἡμέραν. καθάπερ οὖν ἐν τοῖς συνεχέσι νοσήμασι
<span class="lb" data-page="17b.739" data-line="4" id="l17b.739.4"></span>τῶν μὲν ὀξέων νοσημάτων ὅρος ἦν ἡ τεσσαρεσκαιδεκάτη,
<span class="lb" data-page="17b.739" data-line="5" id="l17b.739.5"></span>τῶν δὲ κατοξέων ἡ ἑβδόμη, οὕτως ἐν τοῖς διαλείπουσιν
<span class="lb" data-page="17b.739" data-line="6" id="l17b.739.6"></span>ὁ μακροχρονιώτατος πυρετὸς τριταῖος ὅρον ἔχει τὴν
<span class="lb" data-page="17b.739" data-line="7" id="l17b.739.7"></span>ἑβδόμην <span class="milestone ed2page" data-n="9.173" data-unit="ed2page" id="ed2page.9.173"></span>περίοδον. ὥσπερ δὲ πάλιν ἐπὶ τῶν κατοξέων
<span class="lb" data-page="17b.739" data-line="8" id="l17b.739.8"></span>ἐνεδέχετο κριθῆναι τὸ νόσημα καὶ κατὰ τὴν πέμπτην
<span class="lb" data-page="17b.739" data-line="9" id="l17b.739.9"></span>ἡμέραν καὶ κατὰ τὴν τετάρτην καὶ κατὰ τὴν τρίτην, οὕτως
<span class="lb" data-page="17b.739" data-line="10" id="l17b.739.10"></span>καὶ τοῦ τριταίου καὶ κατὰ τὰς αὐτὰς περιόδους ἐνδέχεται
<span class="lb" data-page="17b.739" data-line="11" id="l17b.739.11"></span>γενέσθαι τὴν λύσιν, οὐκ ἀναμενούσης τῆς φύσεως τὴν ἑβδόμην
<span class="lb" data-page="17b.739" data-line="12" id="l17b.739.12"></span>περίοδον. ἐνίοτε μὲν οὖν μετὰ προσθήκης ὁ Ἱπποκράτης
<span class="lb" data-page="17b.739" data-line="13" id="l17b.739.13"></span>ἀκριβῆ τριταῖον ὀνομάζει τὸν τοιοῦτον. ἐνίοτε δὲ
<span class="lb" data-page="17b.739" data-line="14" id="l17b.739.14"></span>ἁπλῶς ἀρκεῖται τριταῖον εἰπὼν, ὥσπερ καὶ νῦν ἔθους ὄντος
<span class="lb" data-page="17b.739" data-line="15" id="l17b.739.15"></span>καὶ τοῖς ἄλλοις ἅπασιν Ἕλλησι τὰ τοιαῦτα πάντα
<span class="lb" data-page="17b.739" data-line="16" id="l17b.739.16"></span>πράγματα ἀδιορίστως ὀνομάζειν.
</p>
<span class="lb rule" data-page="17b.739" data-line="17" id="l17b.739.17"></span>
          </article>

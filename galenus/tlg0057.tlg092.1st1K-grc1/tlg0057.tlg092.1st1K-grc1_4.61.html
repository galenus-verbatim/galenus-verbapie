<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.61">
<span class="pb page1" data-page="17b.740" id="p17b.740"></span>
<span class="milestone ed1page page1" data-n="5.279" data-unit="ed1page" id="ed1page.5.279"></span>
<span class="milestone ed2page page1" data-n="9.173" data-unit="ed2page" id="ed2page.9.173"></span>
<span class="lb head" data-page="17b.740" data-line="16" id="l17b.740.16"></span>
            <blockquote class="quote lemma">
<span class="lb" data-page="17b.740" data-line="17" id="l17b.740.17"></span>Πυρέσσοντι ἢν μὴ ἐν περισσῇσιν ἡμέρῃσιν ὁ πυρετὸς ἀφῇ,
<span class="lb" data-page="17b.740" data-line="18" id="l17b.740.18"></span>ὑποτροπιάζειν εἴωθεν.
</blockquote>
<span class="lb rule" data-page="17b.740" data-line="19" id="l17b.740.19"></span>
            <span class="pb" data-page="17b.741" id="p17b.741"></span>
            <p>
<span class="lb" data-page="17b.741" data-line="1" id="l17b.741.1"></span>Οὐκ οἶδ’ εἰ τοῦτον τὸν ἀφορισμὸν Ἱπποκράτης αὐτὸς
<span class="lb" data-page="17b.741" data-line="2" id="l17b.741.2"></span>ἔγραψε καὶ μὴ τῶν παρεγγεγραμμένων ἐστίν. <span class="milestone ed2page" data-n="9.174" data-unit="ed2page" id="ed2page.9.174"></span>ἔν
<span class="lb" data-page="17b.741" data-line="3" id="l17b.741.3"></span>τε γὰρ τῷ προγνωστικῷ τὰς κατὰ τετράδα τῶν κρισίμων
<span class="lb" data-page="17b.741" data-line="4" id="l17b.741.4"></span>ἡμερῶν αὐξήσεις τε καὶ συνθέσεις ἐδίδαξε καὶ κατὰ τοῦτ’
<span class="lb" data-page="17b.741" data-line="5" id="l17b.741.5"></span>αὐτὸ τὸ βιβλίον τῶν ἀφορισμῶν, ἔν τε ταῖς ἐπιδημίαις οὐ
<span class="lb" data-page="17b.741" data-line="6" id="l17b.741.6"></span>μόνον ἐν τῇ τεσσαρεσκαιδεκάτῃ πολλοὺς οἶδε κρινομένους,
<span class="lb" data-page="17b.741" data-line="7" id="l17b.741.7"></span>ἀλλὰ καὶ κατὰ τὴν εἰκοστὴν καὶ τὴν τεσσαρακοστὴν καὶ ἑξηκοστήν
<span class="lb" data-page="17b.741" data-line="8" id="l17b.741.8"></span>καὶ ὀγδοηκοστήν. κρίνει δ’ αὐτῷ καὶ εἰκοστὴ τετάρτη
<span class="lb" data-page="17b.741" data-line="9" id="l17b.741.9"></span>καὶ τριακοστὴ τετάρτη, ὀγδοηκοστή τε καὶ κατ’ ἀρχὰς
<span class="lb" data-page="17b.741" data-line="10" id="l17b.741.10"></span>εὐθέως ἡ τετάρτη. πῶς οὖν νῦν φησιν, εἰ μὴ ἐν περισσῇ ἡμέρᾳ
<span class="lb" data-page="17b.741" data-line="11" id="l17b.741.11"></span>ὁ πυρετὸς παύσεται, μὴ γίνεσθαι πιστὴν τὴν κρίσιν. ἄμεινον
<span class="lb" data-page="17b.741" data-line="12" id="l17b.741.12"></span>οὖν ἀντὶ τοῦ ἐν περισσῇ ἡμέρᾳ, ἐν κριτικῇ γράφειν,
<span class="lb" data-page="17b.741" data-line="13" id="l17b.741.13"></span>ὡς ἐνίοις ἔδοξε. πολλὰ μέντοι τῶν ἀντιγράφων πληθυντικῶς
<span class="lb" data-page="17b.741" data-line="14" id="l17b.741.14"></span>τό τ’ ἐν περισσῇσι καὶ τὸ ἡμέρῃσιν ἔχει γεγραμμένα.
</p>
<span class="lb rule" data-page="17b.741" data-line="15" id="l17b.741.15"></span>
          </article>

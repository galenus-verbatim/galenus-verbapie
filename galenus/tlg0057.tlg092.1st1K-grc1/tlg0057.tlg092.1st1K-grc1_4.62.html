<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.62">
<span class="pb page1" data-page="17b.741" id="p17b.741"></span>
<span class="milestone ed1page page1" data-n="5.279" data-unit="ed1page" id="ed1page.5.279"></span>
<span class="milestone ed2page page1" data-n="9.174" data-unit="ed2page" id="ed2page.9.174"></span>
<span class="lb head" data-page="17b.741" data-line="16" id="l17b.741.16"></span>
            <blockquote class="quote lemma">
<span class="lb" data-page="17b.741" data-line="17" id="l17b.741.17"></span>Ὁκόσοισιν ἐν τοῖσι πυρετοῖσιν ἴκτεροι ἐπιγίνονται πρὸ τῶν
<span class="lb" data-page="17b.741" data-line="18" id="l17b.741.18"></span>ἑπτὰ ἡμερῶν, κακὸν, ἢν μὴ ξυνδόσιες ὑγρῶν κατὰ τὴν
<span class="lb" data-page="17b.741" data-line="19" id="l17b.741.19"></span>κοιλίαν γίνωνται.
</blockquote>
<span class="lb rule" data-page="17b.741" data-line="20" id="l17b.741.20"></span>
            <span class="pb" data-page="17b.742" id="p17b.742"></span>
            <p>
<span class="lb" data-page="17b.742" data-line="1" id="l17b.742.1"></span>Ἴκτερος μὲν ἐνίοτε γίγνεται καὶ κριτικὸς, ἀποτιθεμένης
<span class="lb" data-page="17b.742" data-line="2" id="l17b.742.2"></span>τῆς φύσεως εἰς ὅλον τὸ σῶμα καὶ μάλιστα πρὸς τὸ δέρμα
<span class="lb" data-page="17b.742" data-line="3" id="l17b.742.3"></span>τὴν ξανθὴν χολήν. γίγνεται δὲ καὶ σύμπτωμα κακοπραγοῦντος
<span class="lb" data-page="17b.742" data-line="4" id="l17b.742.4"></span>τοῦ ἥπατος. αἱ κακοπραγίαι δ’ αὐτοῦ τρεῖς εἰσιν,
<span class="lb" data-page="17b.742" data-line="5" id="l17b.742.5"></span>ἐφ’ αἷς ἴκτερος εἴωθεν ἐπιγίγνεσθαι, σκίῤῥος καὶ φλεγμονὴ
<span class="lb" data-page="17b.742" data-line="6" id="l17b.742.6"></span>καὶ ἔμφραξις. ἀλλὰ σκίῤῥος μὲν χρόνιον νόσημα, φλεγμονὴ
<span class="lb" data-page="17b.742" data-line="7" id="l17b.742.7"></span>δὲ καὶ ἔμφραξις καὶ ἐξαίφνης δύναται γενέσθαι. καὶ δὴ
<span class="lb" data-page="17b.742" data-line="8" id="l17b.742.8"></span>καὶ οἱ πρὸ τῆς ἑβδόμης ἡμέρας ἴκτεροι κατά τι τούτων γίγνονται.
<span class="lb" data-page="17b.742" data-line="9" id="l17b.742.9"></span>θᾶττον γὰρ οὐχ οἷόν τε κριτικῶς ἀναχυθῆναι τὴν
<span class="lb" data-page="17b.742" data-line="10" id="l17b.742.10"></span>χολὴν εἰς τὸ σῶμα. τὸ μὲν οὖν πρὸ τῆς ἑβδόμης ἡμέρας
<span class="lb" data-page="17b.742" data-line="11" id="l17b.742.11"></span>κακὸν εἶναι τὸν ἴκτερον ἀληθὲς, οὐ μὴν τό γε μετὰ τὴν
<span class="lb" data-page="17b.742" data-line="12" id="l17b.742.12"></span>ἑβδόμην ἀκίνδυνον ὁμοίως ἀληθὲς, οὐδ’ εἴρηται νῦν τοῦτο.
<span class="lb" data-page="17b.742" data-line="13" id="l17b.742.13"></span>δύναται γὰρ καὶ φλεγμονὴ καὶ ἔμφραξις ἄχρι πλείονος παραμεῖναι.
<span class="lb" data-page="17b.742" data-line="14" id="l17b.742.14"></span>θᾶττον μέντοι τῆς ἑβδόμης ἀναχυθῆναι τὴν χολὴν
<span class="lb" data-page="17b.742" data-line="15" id="l17b.742.15"></span>κριτικῶς ἀδύνατόν ἐστιν. ἔν τισι δὲ τῶν ἀντιγράφων
<span class="lb" data-page="17b.742" data-line="16" id="l17b.742.16"></span>πρόσκειται τῷ ἀφορισμῷ κατὰ τὸ τέλος, ἢν μὴ ξυνδόσιες
<span class="lb" data-page="17b.742" data-line="17" id="l17b.742.17"></span>ὑγρῶν κατὰ τὴν κοιλίην γίνονται, τῶν προσθέντων
<span class="pb" data-page="17b.743" id="p17b.743"></span>
<span class="lb" data-page="17b.743" data-line="1" id="l17b.743.1"></span>αὐτὸ βουλομένων καὶ κατὰ τὴν κοιλίαν ἐκκαθαίρεσθαι τὴν
<span class="lb" data-page="17b.743" data-line="2" id="l17b.743.2"></span>χολήν.
</p>
<span class="lb rule" data-page="17b.743" data-line="3" id="l17b.743.3"></span>
          </article>

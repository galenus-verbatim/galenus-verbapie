<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.63">
<span class="pb page1" data-page="17b.743" id="p17b.743"></span>
<span class="milestone ed1page page1" data-n="5.279" data-unit="ed1page" id="ed1page.5.279"></span>
<span class="milestone ed2page page1" data-n="9.174" data-unit="ed2page" id="ed2page.9.174"></span>
<span class="lb head" data-page="17b.743" data-line="4" id="l17b.743.4"></span>
            <blockquote class="quote lemma">
<span class="lb" data-page="17b.743" data-line="5" id="l17b.743.5"></span><span class="milestone ed2page" data-n="9.175" data-unit="ed2page" id="ed2page.9.175"></span>Ὁκόσοισιν ἐν τοῖσι πυρετοῖσι καθ’ ἡμέρην ῥίγεα
<span class="lb" data-page="17b.743" data-line="6" id="l17b.743.6"></span>γίνεται, καθ’ ἡμέρην οἱ πυρετοὶ λύονται.
</blockquote>
<span class="lb rule" data-page="17b.743" data-line="7" id="l17b.743.7"></span>
            <p>
<span class="lb" data-page="17b.743" data-line="8" id="l17b.743.8"></span>Ἐπειδὴ κινουμένης τῆς χολῆς κατὰ τὴν ὅλην τοῦ σώματος
<span class="lb" data-page="17b.743" data-line="9" id="l17b.743.9"></span>ἕξιν ἐπιγίγνεται ῥίγη καὶ διὰ τοῦτο ἐκκαθαίρεταί τε
<span class="lb" data-page="17b.743" data-line="10" id="l17b.743.10"></span>καὶ κενοῦται καθ’ ἕκαστον παροξυσμὸν, εἰκότως εἰς ἀπυρεξίαν
<span class="lb" data-page="17b.743" data-line="11" id="l17b.743.11"></span>ἀφικνεῖται τὸ διάλειμμα τῶν τοιούτων πυρετῶν. τοῦτο
<span class="lb" data-page="17b.743" data-line="12" id="l17b.743.12"></span>οὖν ἐστιν αὐτὸ τὸ νῦν εἰρημένον, τὸ καθ’ ἑκάστην ἡμέραν
<span class="lb" data-page="17b.743" data-line="13" id="l17b.743.13"></span>οἱ πυρετοὶ λύονται, ὡς εἰ καὶ καθ’ ἡμέραν ἀπυρέτους γίγνεσθαι
<span class="lb" data-page="17b.743" data-line="14" id="l17b.743.14"></span>τοὺς κάμνοντας εἰρήκει. ὥσπερ δὲ εἰ καθ’ ἡμέραν
<span class="lb" data-page="17b.743" data-line="15" id="l17b.743.15"></span>γίγνοιτο τὰ ῥίγη, καθ’ ἡμέραν οἱ πυρετοὶ παύοιντο,
<span class="lb" data-page="17b.743" data-line="16" id="l17b.743.16"></span>οὕτω δηλονότι καὶ εἰ διὰ τρίτης καὶ εἰ διὰ τετάρτης, ὅπερ
<span class="lb" data-page="17b.743" data-line="17" id="l17b.743.17"></span>ἀμέλει καὶ φαίνεται γιγνόμενον ἐπί τε τῶν τριταίων καὶ
<span class="lb" data-page="17b.743" data-line="18" id="l17b.743.18"></span>τεταρταίων περιόδων, ἐφ’ ὧν οἱ μὲν πυρετοὶ λύονταί τε καὶ
<span class="pb" data-page="17b.744" id="p17b.744"></span>
<span class="lb" data-page="17b.744" data-line="1" id="l17b.744.1"></span>πάλιν γίγνονται. μένει δέ τις ἐν τῷ σώματι παρὰ φύσιν
<span class="lb" data-page="17b.744" data-line="2" id="l17b.744.2"></span>διάθεσις, ἐφ’ ἧς κατὰ περίοδον οἵ τ’ ἄλλοι πυρετοὶ καὶ
<span class="lb" data-page="17b.744" data-line="3" id="l17b.744.3"></span>τὰ νοσήματα γεννῶνται.
</p>
<span class="lb rule" data-page="17b.744" data-line="4" id="l17b.744.4"></span>
          </article>

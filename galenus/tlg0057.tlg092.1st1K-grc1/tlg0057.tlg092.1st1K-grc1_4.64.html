<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.64">
<span class="pb page1" data-page="17b.744" id="p17b.744"></span>
<span class="milestone ed1page page1" data-n="5.279" data-unit="ed1page" id="ed1page.5.279"></span>
<span class="milestone ed2page page1" data-n="9.175" data-unit="ed2page" id="ed2page.9.175"></span>
<span class="lb head" data-page="17b.744" data-line="5" id="l17b.744.5"></span>
            <blockquote class="quote lemma">
<span class="lb" data-page="17b.744" data-line="6" id="l17b.744.6"></span>Ὁκόσοισιν ἐν τοῖσι πυρετοῖσι τῇ ἑβδόμῃ ἢ ἐνάτῃ ἢ τῇ τεσσαρεσκαιδεκάτῃ
<span class="lb" data-page="17b.744" data-line="7" id="l17b.744.7"></span>ἴκτεροι ἐπιγίνονται, ἀγαθὸν, ἢν μὴ τὸ
<span class="lb" data-page="17b.744" data-line="8" id="l17b.744.8"></span>ὑποχόνδριον τὸ δεξιὸν σκληρὸν γένηται, εἰ δὲ μὴ, οὐκ
<span class="lb" data-page="17b.744" data-line="9" id="l17b.744.9"></span>ἀγαθόν.
</blockquote>
<span class="lb rule" data-page="17b.744" data-line="10" id="l17b.744.10"></span>
            <p>
<span class="lb" data-page="17b.744" data-line="11" id="l17b.744.11"></span>Ὁ πρὸ τούτου γεγραμμένος ἀφορισμὸς ἀτάκτως μοι
<span class="lb" data-page="17b.744" data-line="12" id="l17b.744.12"></span>δοκεῖ παρεγκεῖσθαι. βέλτιον γὰρ ἦν συνῆφθαι τὸν νῦν εἰρημένον
<span class="lb" data-page="17b.744" data-line="13" id="l17b.744.13"></span>ἀφορισμὸν ἐκείνῳ, καθ’ ὅν φησιν· <span class="milestone ed2page" data-n="9.176" data-unit="ed2page" id="ed2page.9.176"></span>οἷσιν
<span class="lb" data-page="17b.744" data-line="14" id="l17b.744.14"></span>ἂν ἐν πυρετῷ ἴκτερος ἐπιγένηται πρὸ ἑπτὰ ἡμερῶν, κακόν·
<span class="lb" data-page="17b.744" data-line="15" id="l17b.744.15"></span>ἵν’ ὁ σύμπας λόγος γένηται τοιοῦτος, πρὸ μὲν τῶν ἑπτὰ
<span class="lb" data-page="17b.744" data-line="16" id="l17b.744.16"></span>ἡμερῶν ἴκτερον γενέσθαι κακὸν πάντως, μετὰ δὲ τὰς ἑπτὰ
<span class="lb" data-page="17b.744" data-line="17" id="l17b.744.17"></span>χρηστόν· εἰ μή τι τὸ δεξιὸν ὑποχόνδριον σκληρὸν εἴη,
<span class="lb" data-page="17b.744" data-line="18" id="l17b.744.18"></span>τουτέστιν εἰ μή τις ἐν τῷ σπλάγχνῳ ἤτοι τῷ ἥπατι κακοπραγία
<span class="pb" data-page="17b.745" id="p17b.745"></span>
<span class="lb" data-page="17b.745" data-line="1" id="l17b.745.1"></span>τῶν ὀλίγον ἔμπροσθεν εἰρημένων ὑπάρχει. καθαιρομένου
<span class="lb" data-page="17b.745" data-line="2" id="l17b.745.2"></span>γὰρ ἐν αὐτῷ τοῦ αἵματος καὶ τῆς χολῆς μεταλαμβανομένης
<span class="lb" data-page="17b.745" data-line="3" id="l17b.745.3"></span>ἐκ τῶν φλεβῶν εἰς τοὺς χοληδόχους πόρους, ἐάν
<span class="lb" data-page="17b.745" data-line="4" id="l17b.745.4"></span>τε ἔμφραξίς τις γένηται, κατά τι τῶν μεταλαμβανόντων
<span class="lb" data-page="17b.745" data-line="5" id="l17b.745.5"></span>χωρίων, ἐάν τε φλεγμονή τις ἢ σκίῤῥος, ἀνάγκη πᾶσα μήτε
<span class="lb" data-page="17b.745" data-line="6" id="l17b.745.6"></span>καθαίρεσθαι τὸ αἷμα καὶ συναναφέρεσθαι τὴν χολὴν αὐτῷ
<span class="lb" data-page="17b.745" data-line="7" id="l17b.745.7"></span>πάντῃ σώματος, ἐντεῦθέν τε τὸν ἴκτερον γίγνεσθαι.
</p>
<span class="lb rule" data-page="17b.745" data-line="8" id="l17b.745.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.65">
<span class="pb page1" data-page="17b.745" id="p17b.745"></span>
<span class="milestone ed1page page1" data-n="5.279" data-unit="ed1page" id="ed1page.5.279"></span>
<span class="milestone ed2page page1" data-n="9.176" data-unit="ed2page" id="ed2page.9.176"></span>
<span class="lb head" data-page="17b.745" data-line="9" id="l17b.745.9"></span>
            <blockquote class="quote lemma">
<span class="lb" data-page="17b.745" data-line="10" id="l17b.745.10"></span>Ἐν τοῖσι πυρετοῖσι περὶ τὴν κοιλίην καῦμα ἰσχυρὸν καὶ
<span class="lb" data-page="17b.745" data-line="11" id="l17b.745.11"></span>καρδιωγμὸς κακόν.
</blockquote>
<span class="lb rule" data-page="17b.745" data-line="12" id="l17b.745.12"></span>
            <p>
<span class="lb" data-page="17b.745" data-line="13" id="l17b.745.13"></span>Ὅτι μὲν οὖν οὐ μόνον τὸ σφύζον ἐξ ἑαυτοῦ κατὰ φύσιν
<span class="lb" data-page="17b.745" data-line="14" id="l17b.745.14"></span>σπλάγχνον, ἀλλὰ καὶ τὸ στόμα τῆς γαστρὸς οἱ παλαιοὶ καρδίαν
<span class="lb" data-page="17b.745" data-line="15" id="l17b.745.15"></span>ὠνόμαζον ἕν τι τῶν ὁμολογουμένων ἐστὶν, ὥσπερ γε
<span class="lb" data-page="17b.745" data-line="16" id="l17b.745.16"></span>καὶ ὅτι καρδιαλγίαν τὰ τούτου τοῦ μέρους ἀλγήματα προσαγορεύουσι.
<span class="lb" data-page="17b.745" data-line="17" id="l17b.745.17"></span>τό γε μὴν καρδιώσσειν οἱ πλεῖστοι μὲν τῶν
<span class="lb" data-page="17b.745" data-line="18" id="l17b.745.18"></span>ἐξηγησαμένων τοὺς ἀφορισμοὺς ταυτὸν ἡγοῦνται σημαίνειν
<span class="pb" data-page="17b.746" id="p17b.746"></span>
<span class="lb" data-page="17b.746" data-line="1" id="l17b.746.1"></span>τῷ καρδιαλγεῖν. ἔνιοι δὲ τῆς καρδίας αὐτῆς, λέγω δὴ τοῦ
<span class="lb" data-page="17b.746" data-line="2" id="l17b.746.2"></span>σπλάγχνου, καρδιωγμὸν δηλοῦσθαί φασιν, ἐξηγούμενοί τε
<span class="lb" data-page="17b.746" data-line="3" id="l17b.746.3"></span>κίνησίν τινα φασὶ παλμώδη τὸν καρδιωγμὸν εἶναι. τὸ μὲν
<span class="lb" data-page="17b.746" data-line="4" id="l17b.746.4"></span>οὖν ἰσχυρὸν καῦμα τῆς κοιλίας ὑπὸ τῆς ξανθῆς χολῆς ζεούσης
<span class="lb" data-page="17b.746" data-line="5" id="l17b.746.5"></span>ἐν τοῖς χιτῶσιν αὐτοῖς γίγνεται. κατὰ λόγον δὲ τοῖς
<span class="lb" data-page="17b.746" data-line="6" id="l17b.746.6"></span>οὕτω διακειμένοις καὶ τὸ στόμα τῆς γαστρὸς δάκνεται καὶ
<span class="lb" data-page="17b.746" data-line="7" id="l17b.746.7"></span>διὰ τοῦτο κακόν ἐστι τὸ σύμπτωμα. εἰ δὲ καὶ τὴν πυκνὴν
<span class="lb" data-page="17b.746" data-line="8" id="l17b.746.8"></span>καὶ ταχεῖαν κίνησιν τῆς καρδίας καὶ μάλισθ’ ὅταν ᾖ καὶ παλμώδης,
<span class="lb" data-page="17b.746" data-line="9" id="l17b.746.9"></span>ἀκούοι τις εἰρῆσθαι καρδιωγμὸν, ἔσχατον ἤδη τοῦτο
<span class="lb" data-page="17b.746" data-line="10" id="l17b.746.10"></span>κακόν ἐστι, σημαῖνον ἐκπεπυρῶσθαι τὴν ζωτικὴν ἀρχήν.
</p>
<span class="lb rule" data-page="17b.746" data-line="11" id="l17b.746.11"></span>
          </article>

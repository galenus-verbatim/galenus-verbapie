<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.68">
<span class="pb page1" data-page="17b.749" id="p17b.749"></span>
<span class="milestone ed1page page1" data-n="5.280" data-unit="ed1page" id="ed1page.5.280"></span>
<span class="milestone ed2page page1" data-n="9.178" data-unit="ed2page" id="ed2page.9.178"></span>
<span class="lb head" data-page="17b.749" data-line="11" id="l17b.749.11"></span>
            <blockquote class="quote lemma">
<span class="lb" data-page="17b.749" data-line="12" id="l17b.749.12"></span>Ἐν τοῖσι πυρετοῖσι τὸ πνεῦμα προσκόπτον κακὸν, σπασμὸν
<span class="lb" data-page="17b.749" data-line="13" id="l17b.749.13"></span>γὰρ σημαίνει.
</blockquote>
<span class="lb rule" data-page="17b.749" data-line="14" id="l17b.749.14"></span>
            <p>
<span class="lb" data-page="17b.749" data-line="15" id="l17b.749.15"></span>Πνεῦμα νῦν ἀκουστέον αὐτὸν λέγειν, ὥσπερ κἀν τῷ
<span class="lb" data-page="17b.749" data-line="16" id="l17b.749.16"></span>προγνωστικῷ τὸ κατὰ τὴν ἀναπνοὴν, ὅπερ ἐπειδὰν προσκόπτῃ,
<span class="lb" data-page="17b.749" data-line="17" id="l17b.749.17"></span>τουτέστιν ἴσχηται μεταξὺ καὶ διακόπτηται, σπασμὸν
<span class="lb" data-page="17b.749" data-line="18" id="l17b.749.18"></span>σημαίνει. καὶ γὰρ καὶ γίγνεται τῶν τὸν θώρακα κινούντων
<span class="pb" data-page="17b.750" id="p17b.750"></span>
<span class="lb" data-page="17b.750" data-line="1" id="l17b.750.1"></span>μυῶν καὶ νεύρων ἤδη σπασμωδῶς διακειμένων. αὐξηθείσης
<span class="lb" data-page="17b.750" data-line="2" id="l17b.750.2"></span>οὖν τῆς διαθέσεως, ἐπιλαβούσης τε πλείονα μόρια σαφὴς
<span class="lb" data-page="17b.750" data-line="3" id="l17b.750.3"></span>σπασμὸς καταλήψεται τὸν ἄνθρωπον. οὔσης δὲ διπλῆς τῆς
<span class="lb" data-page="17b.750" data-line="4" id="l17b.750.4"></span>κατὰ τὴν ἀναπνοὴν κινήσεως ἡ μὲν ἔσω φορὰ τοῦ πνεύματος
<span class="lb" data-page="17b.750" data-line="5" id="l17b.750.5"></span>εἰσπνοὴ προσαγορεύεται, ἡ δ’ ἔξω τὴν ἐναντίαν εἴληφε
<span class="lb" data-page="17b.750" data-line="6" id="l17b.750.6"></span>προσηγορίαν ἐκπνοὴ κληθεῖσα. προσκόπτει δὲ τὸ πνεῦμα
<span class="lb" data-page="17b.750" data-line="7" id="l17b.750.7"></span>ποτὲ μὲν ἡμῶν εἰσπνεόντων, ὥσπερ ὅταν εἴπῃ διπλῆ ἔσω
<span class="lb" data-page="17b.750" data-line="8" id="l17b.750.8"></span>ἐπανάκλησις, οἷον ἐπίπνευσις, ποτὲ δὲ ἐκπνεόντων, ὡς ὅταν
<span class="lb" data-page="17b.750" data-line="9" id="l17b.750.9"></span>εἴπῃ καὶ πνεῦμα προσπταῖον ἐν τῇ ἔξω φορᾷ. ἐν τούτοις
<span class="lb" data-page="17b.750" data-line="10" id="l17b.750.10"></span>μὲν οὖν ἑκατέρου τοῦ μέρους τῆς ἀναπνοῆς ἐμνημόνευσε
<span class="lb" data-page="17b.750" data-line="11" id="l17b.750.11"></span>μόνον, κατὰ δὲ τὸν νῦν προκείμενον ἀφορισμὸν ὑπὲρ ὅλης
<span class="lb" data-page="17b.750" data-line="12" id="l17b.750.12"></span>αὐτῆς ἀποφαινόμενος ἔφη τὸ πνεῦμα προσκόπτον, εἴτε
<span class="lb" data-page="17b.750" data-line="13" id="l17b.750.13"></span>κατὰ τὴν ἔσω φορὰν εἴτε κατὰ τὴν ἔξω, εἴτε κατ’ ἀμφοτέρας
<span class="lb" data-page="17b.750" data-line="14" id="l17b.750.14"></span>πάσχει τὸ τοιοῦτον.
</p>
<span class="lb rule" data-page="17b.750" data-line="15" id="l17b.750.15"></span>
          </article>

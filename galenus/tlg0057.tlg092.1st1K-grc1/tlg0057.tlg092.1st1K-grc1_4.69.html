<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.69">
<span class="pb page1" data-page="17b.750" id="p17b.750"></span>
<span class="milestone ed1page page1" data-n="5.280" data-unit="ed1page" id="ed1page.5.280"></span>
<span class="milestone ed2page page1" data-n="9.178" data-unit="ed2page" id="ed2page.9.178"></span>
<span class="lb head" data-page="17b.750" data-line="16" id="l17b.750.16"></span>
            <blockquote class="quote lemma">
<span class="lb" data-page="17b.750" data-line="17" id="l17b.750.17"></span><span class="milestone ed2page" data-n="9.179" data-unit="ed2page" id="ed2page.9.179"></span>Ὁκόσοισιν οὖρα παχέα, θρομβώδεα, ὀλίγα, οὐκ
<span class="lb" data-page="17b.750" data-line="18" id="l17b.750.18"></span>ἀπυρέτοισι, πλῆθος ἐπελθὸν ἐκ τουτέων λεπτὸν ὠφελέει,
<span class="pb" data-page="17b.751" id="p17b.751"></span>
<span class="lb" data-page="17b.751" data-line="1" id="l17b.751.1"></span>μάλιστα δὲ τὰ τοιαῦτα ἔρχεται οἷσιν ἐξ ἀρχῆς διὰ ταχέων
<span class="lb" data-page="17b.751" data-line="2" id="l17b.751.2"></span>ὑπόστασιν ἔχει.
</blockquote>
<span class="lb rule" data-page="17b.751" data-line="3" id="l17b.751.3"></span>
            <p>
<span class="lb" data-page="17b.751" data-line="4" id="l17b.751.4"></span>Οὐχ ἁπλῶς εἴρηκεν οὖρα παχέα, ἀλλὰ προσέθηκε καὶ
<span class="lb" data-page="17b.751" data-line="5" id="l17b.751.5"></span>θρομβώδεα, δυοῖν θάτερον ἐνδεικνύμενος, ἤτοι τοῦ πάχους
<span class="lb" data-page="17b.751" data-line="6" id="l17b.751.6"></span>τὸ ποσὸν ἢ τὸ τῆς ὑποστάσεως ἀνώμαλόν τε καὶ διεσπασμένον,
<span class="lb" data-page="17b.751" data-line="7" id="l17b.751.7"></span>ὡς καὶ κατὰ περιγραφήν τινα φαίνεσθαι πολλὰς συστάσεις
<span class="lb" data-page="17b.751" data-line="8" id="l17b.751.8"></span>αὐτῶν ὥσπερ θρόμβους. ἔνιοι μὲν οὖν οὐ θρομβώδεα
<span class="lb" data-page="17b.751" data-line="9" id="l17b.751.9"></span>γράφουσιν, ἀλλὰ βορβορώδεα, καθάπερ καὶ ὁ Νουμισιανὸς
<span class="lb" data-page="17b.751" data-line="10" id="l17b.751.10"></span>καὶ ὁ Διονύσιος, εἰ μὲν καὶ δυσωδίαν τινὰ συνενδεικνύμενοι
<span class="lb" data-page="17b.751" data-line="11" id="l17b.751.11"></span>διὰ τῆς λέξεως, πλέον τι τῶν ἄλλων δηλοῦντες. εἰ δ’ ὡς
<span class="lb" data-page="17b.751" data-line="12" id="l17b.751.12"></span>τοῦ πάχους τὸ ποσὸν, οὐδὲν περιττότερον ἐν τῷδε διδάσκοντες.
<span class="lb" data-page="17b.751" data-line="13" id="l17b.751.13"></span>ὅ γε μὴν σύμπας λόγος τοῦ Ἱπποκράτους οὐ
<span class="lb" data-page="17b.751" data-line="14" id="l17b.751.14"></span>φαίνεται περὶ δυσωδῶν οὔρων γιγνόμενος, ἀλλὰ μόνων ὀλίγων
<span class="lb" data-page="17b.751" data-line="15" id="l17b.751.15"></span>τε καὶ παχέων, ὡς ἐκ τῆς ἀντιθέσεως ἔσται δῆλον.
<span class="lb" data-page="17b.751" data-line="16" id="l17b.751.16"></span>πλῆθος γὰρ, φησὶν, ἐλθὸν ἐκ τούτων λεπτὸν ὠφελέει, ὥστε
<span class="lb" data-page="17b.751" data-line="17" id="l17b.751.17"></span>εἰ καὶ μόνον ἐγέγραπτο τοῦτο, ὅσοις οὖρα παχέα ὀλίγα,
<span class="lb" data-page="17b.751" data-line="18" id="l17b.751.18"></span>μηδὲν ἂν λείπειν τῷ λόγῳ. γίγνεται μὲν οὖν καὶ χωρὶς ﻿
<span class="pb" data-page="17b.752" id="p17b.752"></span>
<span class="lb" data-page="17b.752" data-line="1" id="l17b.752.1"></span>πυρετοῦ τισιν οὖρα τοιαῦτα, τῆς φύσεως ἐκκαθαιρούσης
<span class="lb" data-page="17b.752" data-line="2" id="l17b.752.2"></span>διὰ νεφρῶν τὰ τοῦ παντὸς σώματος περιττώματα. γίγνεται
<span class="lb" data-page="17b.752" data-line="3" id="l17b.752.3"></span>δὲ καὶ μετὰ πυρετῶν, ἐφ’ ὧν ἴσως ἄν τις ὑπονοήσειε
<span class="lb" data-page="17b.752" data-line="4" id="l17b.752.4"></span>τὴν εἰς τοὐναντίον αὐτῶν μετάπτωσιν οὐκ εἶναι χρηστὴν,
<span class="lb" data-page="17b.752" data-line="5" id="l17b.752.5"></span>ἐπειδὴ τοὐπίπαν ἐν τοῖς πυρετοῖς ἐκ λεπτῶν κατ’ ἀρχὰς
<span class="lb" data-page="17b.752" data-line="6" id="l17b.752.6"></span>τῶν οὔρων ἡ μετάπτωσις εἰς τὸ παχύτερον γίγνεται πρὸς
<span class="lb" data-page="17b.752" data-line="7" id="l17b.752.7"></span>τὴν λύσιν ἰούσης τῆς νόσου, καὶ διὰ τοῦτό μοι δοκεῖ μάλιστα
<span class="lb" data-page="17b.752" data-line="8" id="l17b.752.8"></span>καὶ ὁ ἀφορισμὸς οὗτος αὐτῷ γεγράφθαι, διδάσκοντι
<span class="lb" data-page="17b.752" data-line="9" id="l17b.752.9"></span>τὸ σπάνιον τοῦ πράγματος. ἔστιν ὅτε γὰρ ἤτοι κατὰ τὴν
<span class="lb" data-page="17b.752" data-line="10" id="l17b.752.10"></span>ἀρχὴν τοῦ νοσήματος ἢ οὐ μετὰ πολύ γε τῆς ἀρχῆς, οὖρα
<span class="lb" data-page="17b.752" data-line="11" id="l17b.752.11"></span>γιγνόμενα παχέα διὰ τὸ βάθος ὑπόστασιν ἔχει. τούτοις
<span class="lb" data-page="17b.752" data-line="12" id="l17b.752.12"></span>οὖν τοῖς οὔροις οὐκ ἔστιν ἀγαθὸν σημεῖον ἡ ὑπόστασις,
<span class="lb" data-page="17b.752" data-line="13" id="l17b.752.13"></span>ὥσπερ τοῖς ἄλλοις, ὁπόσα λεπτὰ κατ’ ἀρχὰς ὄντα τῷ λόγῳ
<span class="lb" data-page="17b.752" data-line="14" id="l17b.752.14"></span>τῆς πέψεως ὅλου τοῦ νοσήματος ὑπόστασιν λαμβάνει. τῷ
<span class="lb" data-page="17b.752" data-line="15" id="l17b.752.15"></span>πλήθει δ’ εἰκότως ἐστὶν ὀλίγα τὰ παχέα τῶν οὔρων, ὡς
<span class="lb" data-page="17b.752" data-line="16" id="l17b.752.16"></span>ἂν μόγις διεξερχόμενα τῶν νεφρῶν. ὁπόταν οὖν ἅμα μὲν
<span class="lb" data-page="17b.752" data-line="17" id="l17b.752.17"></span>ἐκκενωθῇ τὸ πλέον τῆς τοιαύτης κακοχυμίας, ἅμα δὲ καὶ
<span class="pb" data-page="17b.753" id="p17b.753"></span>
<span class="lb" data-page="17b.753" data-line="1" id="l17b.753.1"></span>πεφθῇ τὸ κατάλοιπον, ἐκκρίνεται τηνικαῦτα λεπτότερα πολὺ
<span class="lb" data-page="17b.753" data-line="2" id="l17b.753.2"></span>τῶν πρόσθεν, ἄμεινον<span class="milestone ed2page" data-n="9.180" data-unit="ed2page" id="ed2page.9.180"></span> γὰρ οὕτως εἰπεῖν, οὐκ ἀπολύτως
<span class="lb" data-page="17b.753" data-line="3" id="l17b.753.3"></span>ὡς Ἱπποκράτης εἶπε λεπτά. τὰ γὰρ κατὰ φύσιν
<span class="lb" data-page="17b.753" data-line="4" id="l17b.753.4"></span>οὐχ ἁπλῶς ἐστι λεπτὰ, καθάπερ οὐδὲ παχέα, μέσα δ’ ἑκατέρας
<span class="lb" data-page="17b.753" data-line="5" id="l17b.753.5"></span>τῆς ὑπερβολῆς καὶ σύμμετρα ὄντα, παχύτερα μέν
<span class="lb" data-page="17b.753" data-line="6" id="l17b.753.6"></span>ἐστι καὶ λέγεται τῶν ὑδατωδῶν, λεπτότερα δὲ τῶν θρομβωδῶν.
<span class="lb" data-page="17b.753" data-line="7" id="l17b.753.7"></span>πολλὰ δ’ εἰκότως ἐκκρίνεται διὰ τὸ πρόσθεν ἐπέχεσθαι,
<span class="lb" data-page="17b.753" data-line="8" id="l17b.753.8"></span>καθ’ ὃν χρόνον μόγις διεξῄει τὰ παχέα.
</p>
<span class="lb rule" data-page="17b.753" data-line="9" id="l17b.753.9"></span>
          </article>

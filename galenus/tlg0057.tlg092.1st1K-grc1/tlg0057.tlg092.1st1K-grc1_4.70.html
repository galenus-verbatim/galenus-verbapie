<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.70">
<span class="pb page1" data-page="17b.753" id="p17b.753"></span>
<span class="milestone ed1page page1" data-n="5.280" data-unit="ed1page" id="ed1page.5.280"></span>
<span class="milestone ed2page page1" data-n="9.180" data-unit="ed2page" id="ed2page.9.180"></span>
<span class="lb head" data-page="17b.753" data-line="10" id="l17b.753.10"></span>
            <blockquote class="quote lemma">
<span class="lb" data-page="17b.753" data-line="11" id="l17b.753.11"></span><span class="milestone ed1page" data-n="5.281" data-unit="ed1page" id="ed1page.5.281"></span>Ὁκόσοισι δὲ ἐν πυρετοῖσι τὰ οὖρα ἀνατεταραγμένα
<span class="lb" data-page="17b.753" data-line="12" id="l17b.753.12"></span>οἷον ὑποζυγίου, τουτέοισι κεφαλαλγίαι ἢ πάρεισιν ἢ
<span class="lb" data-page="17b.753" data-line="13" id="l17b.753.13"></span>παρέσονται.
</blockquote>
<span class="lb rule" data-page="17b.753" data-line="14" id="l17b.753.14"></span>
            <p>
<span class="lb" data-page="17b.753" data-line="15" id="l17b.753.15"></span>Τοῦτον ἔνιοι τὸν ἀφορισμὸν τῷ πρὸ αὐτοῦ συνάπτουσιν
<span class="lb" data-page="17b.753" data-line="16" id="l17b.753.16"></span>ὡς μέρος ἐκείνου γράφοντες οὕτως· οἷσιν δ’ ἀνατεταραγμένα
<span class="lb" data-page="17b.753" data-line="17" id="l17b.753.17"></span>τὰ οὖρα, τούτοισι κεφαλαλγίαι. καὶ βούλονται τινὲς
<span class="lb" data-page="17b.753" data-line="18" id="l17b.753.18"></span>μὲν τὸ ἀνατεταραγμένα τὰ ἐναντία δηλοῦν τοῖς προειρημένοις
<span class="pb" data-page="17b.754" id="p17b.754"></span>
<span class="lb" data-page="17b.754" data-line="1" id="l17b.754.1"></span>τοῖς λεπτοῖς, τινὲς δὲ παχέσι καὶ θρομβώδεσι, τινὲς
<span class="lb" data-page="17b.754" data-line="2" id="l17b.754.2"></span>δ’ αὐτὰ τὰ ἀνατεταραγμένα ἐξηγοῦνται. ψεῦδός γε μήν
<span class="lb" data-page="17b.754" data-line="3" id="l17b.754.3"></span>ἐστι τὸ τὰ λεπτὰ τῶν οὔρων εἶναι κεφαλαλγικά. φαίνονται
<span class="lb" data-page="17b.754" data-line="4" id="l17b.754.4"></span>γὰρ αἱ κεφαλαλγίαι ποτὲ μὲν προηγούμεναι, ποτὲ δὲ συνοῦσαι
<span class="lb" data-page="17b.754" data-line="5" id="l17b.754.5"></span>τοῖς ἀνατεταραγμένοις οὔροις. ὁποῖα δ’ ἐστὶ ταῦτα
<span class="lb" data-page="17b.754" data-line="6" id="l17b.754.6"></span>σαφῶς ἐδήλωσεν εἰπὼν, οἶον ὑποζυγίου καὶ γίγνεται τοιαῦτα
<span class="lb" data-page="17b.754" data-line="7" id="l17b.754.7"></span>παχείας τε καὶ πυκνῆς ὕλης ὑπὸ θερμοῦ κατεργαζομένης.
<span class="lb" data-page="17b.754" data-line="8" id="l17b.754.8"></span>αὗται γὰρ μάλιστα καὶ πρὸς τῆς ἔξω θερμασίας φαίνονται
<span class="lb" data-page="17b.754" data-line="9" id="l17b.754.9"></span>πνευματούμεναι, καθάπερ ἄσφαλτος καὶ πίσσα καὶ ῥητίνη.
<span class="lb" data-page="17b.754" data-line="10" id="l17b.754.10"></span>τινὰ μὲν οὖν τῶν τοιούτων οὔρων ἐπὶ πλεῖστον ἀνατεταραγμένα
<span class="lb" data-page="17b.754" data-line="11" id="l17b.754.11"></span>μένει, τινὰ δ’ ὑπόστασιν ἴσχει παχεῖαν διὰ ταχέων
<span class="lb" data-page="17b.754" data-line="12" id="l17b.754.12"></span>καὶ δηλοῖ βραδέως λυθήσεσθαι τὸ νόσημα. τὰ δ’ ἕτερα τὰ
<span class="lb" data-page="17b.754" data-line="13" id="l17b.754.13"></span>μὴ καθιστάμενα σὺν μὲν ἰσχυρᾷ τῇ δυνάμει μηκύνεσθαι
<span class="lb" data-page="17b.754" data-line="14" id="l17b.754.14"></span>τὸ νόσημα δηλοῖ, σὺν ἀσθενεῖ δὲ τεθνήξεσθαι τὸν κάμνοντα.
<span class="lb" data-page="17b.754" data-line="15" id="l17b.754.15"></span>ταῦτα μὲν οὖν κατὰ τὸ πάρεργον εἴρηταί μοι, διότι χρήσιμά
<span class="lb" data-page="17b.754" data-line="16" id="l17b.754.16"></span>ἐστιν· ἃ δ’ εἰς αὐτὸν τὸν ἀφορισμὸν ἔτι χρὴ εἰπεῖν
<span class="lb" data-page="17b.754" data-line="17" id="l17b.754.17"></span>ἐστὶ τοιαῦτα. τοῖς ἀνατεταραγμένοις οὔροις ἐξ ἀνάγκης
<span class="pb" data-page="17b.755" id="p17b.755"></span>
<span class="lb" data-page="17b.755" data-line="1" id="l17b.755.1"></span>αἱ κεφαλαλγίαι, καθὼς προεῖπεν ὁ Ἱπποκράτης, ἢ σύνεισιν
<span class="lb" data-page="17b.755" data-line="2" id="l17b.755.2"></span>ἢ ἔσονται, ἐπειδὴ τὸ φυσῶδες πνεῦμα μετὰ τῆς θερμασίας
<span class="lb" data-page="17b.755" data-line="3" id="l17b.755.3"></span>ἐπὶ τὴν κεφαλὴν ἑτοίμως ἀναφέρεται, οὐ μὴν εἴ τις ἐκεφαλάλγησεν
<span class="lb" data-page="17b.755" data-line="4" id="l17b.755.4"></span>ἢ κεφαλαλγεῖ, τούτῳ πάντως τοιαῦτα τὰ οὖρά ἐστι.
<span class="lb" data-page="17b.755" data-line="5" id="l17b.755.5"></span>γίγνονται γὰρ αἱ κεφαλαλγίαι καὶ διὰ θερμότητα μόνην,
<span class="lb" data-page="17b.755" data-line="6" id="l17b.755.6"></span>ἐνίοτε δὲ καὶ διὰ τὴν ξανθὴν χολὴν, ἤτοι γε ἐν τῇ κεφαλῇ
<span class="lb" data-page="17b.755" data-line="7" id="l17b.755.7"></span>περιεχομένην ἢ ἐν τῇ γαστρὶ καὶ διὰ πλῆθος ὑγρῶν κατειληφὸς
<span class="lb" data-page="17b.755" data-line="8" id="l17b.755.8"></span>τὴν κεφαλὴν καὶ δι’ ἔμφραξίν<span class="milestone ed2page" data-n="9.181" data-unit="ed2page" id="ed2page.9.181"></span> τινα τοπικὴν
<span class="lb" data-page="17b.755" data-line="9" id="l17b.755.9"></span>ἢ πνεύματος φυσώδους ἐν αὐτῷ τῷ μορίῳ τὴν γένεσιν ἔχοντος,
<span class="lb" data-page="17b.755" data-line="10" id="l17b.755.10"></span>ὧν οὐδεμία τοιοῦτον οὖρον ἐπιφέρει ἐξ ἀνάγκης.
</p>
<span class="lb rule" data-page="17b.755" data-line="11" id="l17b.755.11"></span>
          </article>

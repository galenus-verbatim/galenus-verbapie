<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.72">
<span class="pb page1" data-page="17b.759" id="p17b.759"></span>
<span class="milestone ed1page page1" data-n="5.281" data-unit="ed1page" id="ed1page.5.281"></span>
<span class="milestone ed2page page1" data-n="9.182" data-unit="ed2page" id="ed2page.9.182"></span>
<span class="lb head" data-page="17b.759" data-line="13" id="l17b.759.13"></span>
            <blockquote class="quote lemma">
<span class="lb" data-page="17b.759" data-line="14" id="l17b.759.14"></span><span class="milestone ed1page" data-n="5.282" data-unit="ed1page" id="ed1page.5.282"></span>Ὁκόσοισιν οὖρα διαφανέα, λευκὰ, πονηρά· μάλιστα
<span class="lb" data-page="17b.759" data-line="15" id="l17b.759.15"></span>δ’ ἐν τοῖς φρενιτικοῖσιν ἐπιφαίνεται.
</blockquote>
<span class="lb rule" data-page="17b.759" data-line="16" id="l17b.759.16"></span>
            <p>
<span class="lb" data-page="17b.759" data-line="17" id="l17b.759.17"></span>Τὰ τοιαῦτα τῶν οὔρων ἀπεψίας ἐσχάτης ἐστὶ σημεῖα,
<span class="lb" data-page="17b.759" data-line="18" id="l17b.759.18"></span>διὸ καὶ χρονίζει τὰ νοσήματα, τινὰ δ’ αὐτῶν ὅταν γε φθάσῃ
<span class="pb" data-page="17b.760" id="p17b.760"></span>
<span class="lb" data-page="17b.760" data-line="1" id="l17b.760.1"></span>προκαταλύσαντα τὴν δύναμιν, ὀλέθρια γίγνεται, καθάπερ ἐν
<span class="lb" data-page="17b.760" data-line="2" id="l17b.760.2"></span>ταῖς φρενίτισιν. οὐδένα γοῦν οἶδα σωθέντα φρενιτικὸν, ᾧ
<span class="lb" data-page="17b.760" data-line="3" id="l17b.760.3"></span>τοιοῦτον οὖρον ὤφθη. βέλτιον γὰρ ὥσπερ ὅλον τὸ νόσημα
<span class="lb" data-page="17b.760" data-line="4" id="l17b.760.4"></span>χολῶδες, οὕτω καὶ <span class="milestone ed2page" data-n="9.183" data-unit="ed2page" id="ed2page.9.183"></span>τὰ οὖρα φαίνεσθαι χολώδη. τὰ
<span class="lb" data-page="17b.760" data-line="5" id="l17b.760.5"></span>δ’ ὑδατώδεα τῶν οὔρων, τοιαῦτα γάρ ἐστι τὰ διαφανέα,
<span class="lb" data-page="17b.760" data-line="6" id="l17b.760.6"></span>λευκὰ, παμπόλλην τε τὴν ἀπεψίαν δηλοῖ καὶ προσέτι τῆς
<span class="lb" data-page="17b.760" data-line="7" id="l17b.760.7"></span>ξανθῆς χολῆς ἅπασαν τὴν ὁρμὴν ἄνω γεγονέναι πρὸς τὴν
<span class="lb" data-page="17b.760" data-line="8" id="l17b.760.8"></span>κεφαλήν. διαφανῆ μὲν γὰρ γίγνεταί τισιν οὖρα, χωρὶς τοῦ
<span class="lb" data-page="17b.760" data-line="9" id="l17b.760.9"></span>λευκὰ, λεπτὰ μὲν ὄντα τῇ συστάσει, χολώδη δὲ τῇ χρόᾳ.
<span class="lb" data-page="17b.760" data-line="10" id="l17b.760.10"></span>τὰ δὲ διαφανῆ τε ἅμα καὶ λευκὰ τελέως ἐστὶν ὑδατώδη. εἰ
<span class="lb" data-page="17b.760" data-line="11" id="l17b.760.11"></span>μὲν οὖν ἁπλῶς εἴη γεγραμμένον, μάλιστα δὲ τοῖς φρενιτικοῖσιν,
<span class="lb" data-page="17b.760" data-line="12" id="l17b.760.12"></span>εἴρηται σαφῶς ὁ νοῦς τοῦ λόγου. προσκειμένου δ’
<span class="lb" data-page="17b.760" data-line="13" id="l17b.760.13"></span>ἐπὶ τῇ τελευτῇ τοῦ ἐπιφαίνεται, καθάπερ ἐν ἄλλοις πρόσκειται
<span class="lb" data-page="17b.760" data-line="14" id="l17b.760.14"></span>τῶν ἀντιγράφων, τὸ δηλούμενον ἔσται τοιοῦτον. τὰ
<span class="lb" data-page="17b.760" data-line="15" id="l17b.760.15"></span>ὑδατώδη τῶν οὔρων ἐστὶ πονηρὰ, μάλιστα ἐπιφαίνεται
<span class="lb" data-page="17b.760" data-line="16" id="l17b.760.16"></span>τοιαῦτα τοῖς ὀλεθρίως ἔχουσι φρενιτικοῖς. οὐ γὰρ δὴ πᾶσί
<span class="lb" data-page="17b.760" data-line="17" id="l17b.760.17"></span>γε ὥς τινες ἤκουσαν τῶν ἐξηγησαμένων τὸ βιβλίον, οὐδὲν
<span class="lb" data-page="17b.760" data-line="18" id="l17b.760.18"></span>ἐπιστάμενοι τῶν κατὰ τοὺς ἀῤῥώστους ἐπιφαινομένων. ἔν
<span class="pb" data-page="17b.761" id="p17b.761"></span>
<span class="lb" data-page="17b.761" data-line="1" id="l17b.761.1"></span>τισι δὲ τῶν ἀντιγράφων οὕτω γέγραπται τὸ τέλος τοῦ ἀφορισμοῦ,
<span class="lb" data-page="17b.761" data-line="2" id="l17b.761.2"></span>μάλιστα δ’ ἐν τοῖσι φρενιτικοῖσιν ἐπιφαίνεται τὰ
<span class="lb" data-page="17b.761" data-line="3" id="l17b.761.3"></span>τοιαῦτα, καὶ ἔστιν ἡ αὐτὴ διάνοια τῇ κατὰ τὴν προειρημένην
<span class="lb" data-page="17b.761" data-line="4" id="l17b.761.4"></span>δευτέραν γραφῇ.
</p>
<span class="lb rule" data-page="17b.761" data-line="5" id="l17b.761.5"></span>
          </article>

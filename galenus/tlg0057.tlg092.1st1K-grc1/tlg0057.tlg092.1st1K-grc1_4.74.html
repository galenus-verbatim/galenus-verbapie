<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.74">
<span class="pb page1" data-page="17b.764" id="p17b.764"></span>
<span class="milestone ed1page page1" data-n="5.282" data-unit="ed1page" id="ed1page.5.282"></span>
<span class="milestone ed2page page1" data-n="9.184" data-unit="ed2page" id="ed2page.9.184"></span>
<span class="lb head" data-page="17b.764" data-line="1" id="l17b.764.1"></span>
            <blockquote class="quote lemma">
<span class="lb" data-page="17b.764" data-line="2" id="l17b.764.2"></span>Ὁκόσοισιν ἐλπὶς ἐς τὰ ἄρθρα ἀφίσταται, ῥύεται τῆς ἀποστάσιος
<span class="lb" data-page="17b.764" data-line="3" id="l17b.764.3"></span>οὖρον πολὺ καὶ παχὺ καὶ λευκὸν γινόμενον, οἷον
<span class="lb" data-page="17b.764" data-line="4" id="l17b.764.4"></span>ἐν τοῖσι κοπώδεσι πυρετοῖσι τεταρταίοισιν ἄρχεται ἐνίοισι
<span class="lb" data-page="17b.764" data-line="5" id="l17b.764.5"></span>γίνεσθαι. ἢν δὲ καὶ ἐκ τῶν ῥινῶν αἱμοῤῥαγήσῃ, καὶ
<span class="lb" data-page="17b.764" data-line="6" id="l17b.764.6"></span>πάνυ ταχέως λύεται.
</blockquote>
<span class="lb rule" data-page="17b.764" data-line="7" id="l17b.764.7"></span>
            <p>
<span class="lb" data-page="17b.764" data-line="8" id="l17b.764.8"></span>Λέλεκταί μοι καὶ πρόσθεν ὡς ἀποστάσεις εἰς τὰ ἄρθρα
<span class="lb" data-page="17b.764" data-line="9" id="l17b.764.9"></span>γίγνονται τοῖς τε προπεπονηκόσιν αὐτὰ καὶ τοῖς ὁπωσοῦν
<span class="lb" data-page="17b.764" data-line="10" id="l17b.764.10"></span>κοπώδεσιν ἐν τῇ νόσῳ γιγνομένοις, ἔτι τε πρὸς τούτοις
<span class="lb" data-page="17b.764" data-line="11" id="l17b.764.11"></span>ὅσοι χρονίζουσι παχέων χυμῶν ἐπὶ πλήθει. ἐὰν οὖν
<span class="lb" data-page="17b.764" data-line="12" id="l17b.764.12"></span>ἡ φύσις ἀῤῥωστήσῃ, δι’ οὔρων ἐκκαθᾶραι τὸ <span class="milestone ed2page" data-n="9.185" data-unit="ed2page" id="ed2page.9.185"></span>σῶμα,
<span class="lb" data-page="17b.764" data-line="13" id="l17b.764.13"></span>τῆς ἀποστάσεως ἐρύσαιτο τὸν κάμνοντα τὸ μέλλον εἰς ἄρθρα
<span class="lb" data-page="17b.764" data-line="14" id="l17b.764.14"></span>κατασκήπτειν, ἐκκενώσασα διὰ κύστεως. ἠρκέσθη δὲ
<span class="lb" data-page="17b.764" data-line="15" id="l17b.764.15"></span>τῶν κοπωδῶν πυρετῶν ὡς παραδείγματος μνημονεῦσαι, τὴν
<span class="lb" data-page="17b.764" data-line="16" id="l17b.764.16"></span>ἀρχὴν τὴν εἰς οὖρα ῥοπὴν ἐν ἡμέρᾳ λαβόντων ἐπιδήλῳ.
<span class="lb" data-page="17b.764" data-line="17" id="l17b.764.17"></span>τούτοις γὰρ τοῖς κοπώδεσι ἀποστήματα ποιεῖν ὑπάρχει διὰ
<span class="pb" data-page="17b.765" id="p17b.765"></span>
<span class="lb" data-page="17b.765" data-line="1" id="l17b.765.1"></span>ταχέων, οὐκ ἀναμένουσι πλείονα χρόνον ὥσπερ οἱ ἄλλοι.
<span class="lb" data-page="17b.765" data-line="2" id="l17b.765.2"></span>τοῖς δ’ αὐτοῖς τούτοις καὶ τὰ παρ’ οὖς ἀποστήματα πέφυκε
<span class="lb" data-page="17b.765" data-line="3" id="l17b.765.3"></span>γίγνεσθαι, ὡς τοῖς γε ἄλλοις χρονίοις εἰς τὰ κάτω μᾶλλον
<span class="lb" data-page="17b.765" data-line="4" id="l17b.765.4"></span>ἀποσκήπτει τὸ πλῆθος. οἷς οὖν ἡ θερμασία πλείων γινομένη
<span class="lb" data-page="17b.765" data-line="5" id="l17b.765.5"></span>μετέωρον εἰργάσατο τὴν ὕλην, ἤτοι διὰ ῥινῶν αἱμοῤῥαγοῦσιν
<span class="lb" data-page="17b.765" data-line="6" id="l17b.765.6"></span>ἢ παρωτίδας ἴσχουσιν, ὅτι δ’ ἡ τοιαύτη λύσις
<span class="lb" data-page="17b.765" data-line="7" id="l17b.765.7"></span>θᾶττόν ἐστι τῆς δι’ οὔρων οὐδὲ λόγου δεῖται. διὸ καὶ
<span class="lb" data-page="17b.765" data-line="8" id="l17b.765.8"></span>προσέθηκεν ὁ Ἱπποκράτης ἐπ’ αὐτῆς καὶ πάνυ ταχὺ λύεται
<span class="lb" data-page="17b.765" data-line="9" id="l17b.765.9"></span>τῆς ἑτέρας τῆς δι’ οὔρων κενώσεως, ἡμερῶν πλειόνων δεομένης.
<span class="lb" data-page="17b.765" data-line="10" id="l17b.765.10"></span>τὸ δ’ ἐπὶ τῆς τετάρτης ἐν παραδείγματι γέγραπται
<span class="lb" data-page="17b.765" data-line="11" id="l17b.765.11"></span>πρὸς αὐτοῦ, μετάγειν δὲ σὲ χρὴ καὶ πρὸς τὰς ἄλλας ἁπάσας,
<span class="lb" data-page="17b.765" data-line="12" id="l17b.765.12"></span>ὅσαι θεωρηταί εἰσι καὶ κρίσιμοι.
</p>
<span class="lb rule" data-page="17b.765" data-line="13" id="l17b.765.13"></span>
          </article>

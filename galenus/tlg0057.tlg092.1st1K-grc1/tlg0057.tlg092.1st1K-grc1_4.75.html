<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.75">
<span class="pb page1" data-page="17b.765" id="p17b.765"></span>
<span class="milestone ed1page page1" data-n="5.282" data-unit="ed1page" id="ed1page.5.282"></span>
<span class="milestone ed2page page1" data-n="9.185" data-unit="ed2page" id="ed2page.9.185"></span>
<span class="lb head" data-page="17b.765" data-line="14" id="l17b.765.14"></span>
            <blockquote class="quote lemma">
<span class="lb" data-page="17b.765" data-line="15" id="l17b.765.15"></span>Ἢν αἷμα ἢ πῦον οὐρέῃ, τῶν νεφρῶν ἢ τῆς κύστιος ἕλκωσιν
<span class="lb" data-page="17b.765" data-line="16" id="l17b.765.16"></span>σημαίνει.
</blockquote>
<span class="lb rule" data-page="17b.765" data-line="17" id="l17b.765.17"></span>
            <span class="pb" data-page="17b.766" id="p17b.766"></span>
            <p>
<span class="lb" data-page="17b.766" data-line="1" id="l17b.766.1"></span>Ἐάν τε κατὰ τὴν κύστιν ἐάν τε ἐν νεφροῖς ἕλκος γένηται,
<span class="lb" data-page="17b.766" data-line="2" id="l17b.766.2"></span>κατὰ μὲν ἀγγείου τινὸς ἀξιολόγου ῥῆξιν, συστάντος
<span class="lb" data-page="17b.766" data-line="3" id="l17b.766.3"></span>αὐτοῦ καὶ μάλιστα μετὰ ἀναβρώσεως, αἵματος ἔκκρισις ἐπακολουθεῖ,
<span class="lb" data-page="17b.766" data-line="4" id="l17b.766.4"></span>χωρὶς δὲ τοῦ πύου μόνου. ἐγχωρεῖ δὲ καὶ κατά
<span class="lb" data-page="17b.766" data-line="5" id="l17b.766.5"></span>τινα τῶν οὐρητήρων ἕλκους γινομένου καὶ πῦον οὐρηθῆναι
<span class="lb" data-page="17b.766" data-line="6" id="l17b.766.6"></span>καὶ αἷμα. μέσοι δ’ οὗτοι κεῖνται νεφρῶν τε καὶ κύστεως
<span class="lb" data-page="17b.766" data-line="7" id="l17b.766.7"></span>καὶ χρὴ συνυπακούειν<span class="milestone ed1page" data-n="5.283" data-unit="ed1page" id="ed1page.5.283"></span> αὐτοὺς ἐκείνους. ἑλκοῦνται
<span class="lb" data-page="17b.766" data-line="8" id="l17b.766.8"></span>δ’ ὡς τὰ πολλὰ τοῖς λιθιῶσι κατὰ νεφροὺς οὐρητῆρες, ὅταν
<span class="lb" data-page="17b.766" data-line="9" id="l17b.766.9"></span>ὑπὸ λίθου τινὸς ὀξέος ἢ σφόδρα τραχέος ἐμφραχθέντος
<span class="lb" data-page="17b.766" data-line="10" id="l17b.766.10"></span>αὐτοῖς ἀναδαρῶσι, τῶν μέντοι κατὰ τὸ αἰδοῖον αὐτὸ γιγνομένων
<span class="lb" data-page="17b.766" data-line="11" id="l17b.766.11"></span>ἑλκῶν καὶ χωρὶς τῶν οὔρων ἐκκρίνεται τό τε πῦον
<span class="lb" data-page="17b.766" data-line="12" id="l17b.766.12"></span>καὶ τὸ αἷμα. συνεξέρχεται δὲ τοῖς οὔροις πῦον ἐνίοτε συῤῥαγέντος
<span class="lb" data-page="17b.766" data-line="13" id="l17b.766.13"></span>ἀποστήματος ἔν τινι τῶν ἄνω χωρίων· ὅθεν ἔνιοι
<span class="lb" data-page="17b.766" data-line="14" id="l17b.766.14"></span>τῶν ἐξηγητῶν καὶ οἱ πλείους εἵλοντο τὴν ἑτέραν γραφὴν,
<span class="lb" data-page="17b.766" data-line="15" id="l17b.766.15"></span>τὴν διὰ τοῦ καί συνδέσμου, τήνδε τὴν λέξιν ἔχουσαν· ἢν
<span class="lb" data-page="17b.766" data-line="16" id="l17b.766.16"></span>αἷμα καὶ πῦον οὐρέῃ, τῶν νεφρῶν ἢ τῆς κύστεως ἕλκωσιν
<span class="lb" data-page="17b.766" data-line="17" id="l17b.766.17"></span>σημαίνει, ὡς τοῦ ἑτέρου μόνου αὐτῶν οὐρουμένου τοῦ πύου,
<span class="lb" data-page="17b.766" data-line="18" id="l17b.766.18"></span>δυνατὸν οὐ νεφρῶν ἢ κύστεως μόνον ἡλκωμένων, ἀλλὰ καί ﻿
<span class="pb" data-page="17b.767" id="p17b.767"></span>
<span class="lb" data-page="17b.767" data-line="1" id="l17b.767.1"></span>τινος τῶν ἀνωτέρω τὸ σημεῖον εἶναι. <span class="milestone ed2page" data-n="9.186" data-unit="ed2page" id="ed2page.9.186"></span>τάχα μὲν οὖν
<span class="lb" data-page="17b.767" data-line="2" id="l17b.767.2"></span>τι καὶ οὗτοι λέγουσι, τάχα δὲ καὶ τὸ οὐρέῃ ῥῆμα διάφορόν
<span class="lb" data-page="17b.767" data-line="3" id="l17b.767.3"></span>τι δηλοῖ τοῦ οὐρῆσαι, τὸν διορισμὸν ἐν αὐτῷ περιέχον.
<span class="lb" data-page="17b.767" data-line="4" id="l17b.767.4"></span>οὐ γάρ ἐστι ταὐτὸν ἢ οὕτως εἰπεῖν, ἢν αἷμα ἢ πῦον οὐρέῃ,
<span class="lb" data-page="17b.767" data-line="5" id="l17b.767.5"></span>ἢ ἐκείνως, ἢν αἷμα καὶ πῦον οὐρήσῃ. ἐν μιᾷ μὲν γὰρ ἢ
<span class="lb" data-page="17b.767" data-line="6" id="l17b.767.6"></span>δυοῖν ἢ τρισὶν ἡμέραις ἐγχωρεῖ πῦον οὐρῆσαι, συῤῥαγέντος
<span class="lb" data-page="17b.767" data-line="7" id="l17b.767.7"></span>ἀποστήματος εἰς τὰ τῆς οὐρήσεως ὄργανα. πολλαῖς δ’
<span class="lb" data-page="17b.767" data-line="8" id="l17b.767.8"></span>ἡμέραις ἢ καὶ μησὶν ἐπειδὰν τοῦτο γένηται, νεφρῶν ἢ κύστεως
<span class="lb" data-page="17b.767" data-line="9" id="l17b.767.9"></span>ἕλκωσις δηλοῦται. ὁποτέρου δ’ αὐτῶν μᾶλλον ἥ τ’
<span class="lb" data-page="17b.767" data-line="10" id="l17b.767.10"></span>ὀδύνη διακρίνει κατὰ διαφέροντα χωρία γινομένη καὶ τὰ
<span class="lb" data-page="17b.767" data-line="11" id="l17b.767.11"></span>συνεκκρινόμενα τοῖς οὔροις, ὑπὲρ ὦν ἐφεξῆς ἐρεῖ. καὶ μὲν
<span class="lb" data-page="17b.767" data-line="12" id="l17b.767.12"></span>δὴ καὶ περὶ τῶν οὐρητήρων ὁ αὐτός ἐστι λόγος.
</p>
<span class="lb rule" data-page="17b.767" data-line="13" id="l17b.767.13"></span>
          </article>

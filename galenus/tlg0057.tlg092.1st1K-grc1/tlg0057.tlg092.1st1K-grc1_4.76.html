<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.76">
<span class="pb page1" data-page="17b.767" id="p17b.767"></span>
<span class="milestone ed1page page1" data-n="5.283" data-unit="ed1page" id="ed1page.5.283"></span>
<span class="milestone ed2page page1" data-n="9.186" data-unit="ed2page" id="ed2page.9.186"></span>
<span class="lb head" data-page="17b.767" data-line="14" id="l17b.767.14"></span>
            <blockquote class="quote lemma">
<span class="lb" data-page="17b.767" data-line="15" id="l17b.767.15"></span>Ὁκόσοισιν ἐν τῷ οὔρῳ παχεῖ ἐόντι σαρκία σμικρὰ ἢ ὥσπερ
<span class="lb" data-page="17b.767" data-line="16" id="l17b.767.16"></span>τρίχες συνεξέρχονται, τουτέοισιν ἀπὸ τῶν νεφρῶν
<span class="lb" data-page="17b.767" data-line="17" id="l17b.767.17"></span>ἐκκρίνεται.
</blockquote>
<span class="lb rule" data-page="17b.767" data-line="18" id="l17b.767.18"></span>
            <span class="pb" data-page="17b.768" id="p17b.768"></span>
            <p>
<span class="lb" data-page="17b.768" data-line="1" id="l17b.768.1"></span>Τὰ μικρὰ μὲν σαρκία τῆς τῶν νεφρῶν οὐσίας εἰσὶ
<span class="lb" data-page="17b.768" data-line="2" id="l17b.768.2"></span>γνωρίσματα, τὰ δ’ ὥσπερ τρίχες οὐδαμῶς μὲν τῆς τῶν
<span class="lb" data-page="17b.768" data-line="3" id="l17b.768.3"></span>νεφρῶν. οὐ γὰρ οἶόν τε διαλυθῆναι νεφρὸν εἰς τοιοῦτον
<span class="lb" data-page="17b.768" data-line="4" id="l17b.768.4"></span>εἶδος οὐσίας, ἀλλ’ ὅσοι τοῦτο λέγουσιν ἀγνοοῦσι φύσιν νεφρῶν.
<span class="lb" data-page="17b.768" data-line="5" id="l17b.768.5"></span>οὐ μὴν οὐδὲ κύστεως ἀναλυομένης τε καὶ ἀναβιβρωσκομένης,
<span class="lb" data-page="17b.768" data-line="6" id="l17b.768.6"></span>ὡς ἐνίοις ἔδοξεν, οὐρεῖται τὰ τοιαῦτα. πεταλώδη
<span class="lb" data-page="17b.768" data-line="7" id="l17b.768.7"></span>γάρ ἐστι μᾶλλον τὰ ταύτης μόρια, καθάπερ καὶ αὐτὸς
<span class="lb" data-page="17b.768" data-line="8" id="l17b.768.8"></span>ὁ Ἱπποκράτης ὀλίγον ὕστερον αὐτὰ προσαγορεύει λεπίδας.
<span class="lb" data-page="17b.768" data-line="9" id="l17b.768.9"></span>ἀλλὰ τό γε ἀληθὲς οὕτως ἔχει πολλάκις ἡμῖν ἑωραμένα
<span class="lb" data-page="17b.768" data-line="10" id="l17b.768.10"></span>ἔκ τινος τύχης. ἄλλοι γοῦν τινες ἰατροὶ πάνυ τρίβωνες
<span class="lb" data-page="17b.768" data-line="11" id="l17b.768.11"></span>ἑωρακέναι πολλάκις φασὶν οὖρα τοιαῦτα. καλοῦσι δ’
<span class="lb" data-page="17b.768" data-line="12" id="l17b.768.12"></span>οἱ νεώτεροι τριχίασιν τὸ πάθος, ἐπειδὴ θριξὶν ὅμοια καὶ
<span class="lb" data-page="17b.768" data-line="13" id="l17b.768.13"></span>μᾶλλόν γε ταῖς λευκαῖς ἐοικότα φαίνεται τὰ τοῖς οὔροις ἐμφαινόμενα.
<span class="lb" data-page="17b.768" data-line="14" id="l17b.768.14"></span>ἔναγχος δέ τις οὔρει τοιαῦτα σώματα μακρὰ
<span class="lb" data-page="17b.768" data-line="15" id="l17b.768.15"></span>ὥστ’ ἄπιστον τὸ μῆκος ἐδόκει εἶναι· τινὰ γὰρ αὐτῶν εἰς
<span class="lb" data-page="17b.768" data-line="16" id="l17b.768.16"></span>ἥμισυ πήχεως ἐξετείνετο. προσενήνεκτο δ’ οὗτος ὅλῳ σχεδὸν
<span class="lb" data-page="17b.768" data-line="17" id="l17b.768.17"></span>ἐνιαυτῷ τῷ πρόσθεν ἐρεγμῶν τε καὶ κυάμων πάνυ πολλάκις
<span class="lb" data-page="17b.768" data-line="18" id="l17b.768.18"></span>καὶ τυρῶν ἁπαλῶν τε καὶ ξηρῶν. καὶ οἱ ἄλλοι δὲ
<span class="pb" data-page="17b.769" id="p17b.769"></span>
<span class="lb" data-page="17b.769" data-line="1" id="l17b.769.1"></span>πάντες οἷς οὐρῆσαι συνέβη τὰ τοιαῦτα, παχυχύμοις ἐδέσμασιν
<span class="lb" data-page="17b.769" data-line="2" id="l17b.769.2"></span>ἐκέχρηντο. τούτου τοίνυν τοῦ χυμοῦ κατωπτημένου πως
<span class="lb" data-page="17b.769" data-line="3" id="l17b.769.3"></span>ἐν νεφροῖς αἱ τριχοειδεῖς γίνονται συστάσεις. καὶ μέντοι
<span class="lb" data-page="17b.769" data-line="4" id="l17b.769.4"></span>καὶ ἡ θεραπεία μαρτυρεῖ τῷ λογισμῷ τῆς αἰτίας· ὑπὸ γὰρ
<span class="lb" data-page="17b.769" data-line="5" id="l17b.769.5"></span>λεπτυνόντων καὶ τεμνόντων φαρμάκων ἅμα καὶ τῷ τὴν ἄλλην
<span class="lb" data-page="17b.769" data-line="6" id="l17b.769.6"></span>δίαιταν ὑγραίνουσαν ὑπάρχειν ἐθεραπεύθησαν
<span class="lb" data-page="17b.769" data-line="7" id="l17b.769.7"></span><span class="milestone ed2page" data-n="9.187" data-unit="ed2page" id="ed2page.9.187"></span>οἱ κάμνοντες οὕτως. εἴπερ δὲ ἦν ἕλκωσις τηλικαύτη
<span class="lb" data-page="17b.769" data-line="8" id="l17b.769.8"></span>νεφρῶν ἢ κύστεως, ὡς διαλύεσθαι τὴν οὐσίαν αὐτῶν, οὐ
<span class="lb" data-page="17b.769" data-line="9" id="l17b.769.9"></span>μόνον οὐδὲν ἂν ὠνίνατο ὑπὸ τῶν τοιούτων φαρμάκων, ἀλλὰ
<span class="lb" data-page="17b.769" data-line="10" id="l17b.769.10"></span>καὶ παρωξύνοντο ἐσχάτως· ἄξιος οὖν ἐστιν ὥσπερ ἐν τοῖς
<span class="lb" data-page="17b.769" data-line="11" id="l17b.769.11"></span>ἄλλοις, οὕτω κἀν τούτῳ θαυμάσαι τὸν Ἱπποκράτην τὰ μηδέπω
<span class="lb" data-page="17b.769" data-line="12" id="l17b.769.12"></span>μηδὲ τήμερον ἐγνωσμένα πολλοῖς τῶν ἰατρῶν αὐτὸν
<span class="lb" data-page="17b.769" data-line="13" id="l17b.769.13"></span>ἐξευρεῖν. καὶ μέντοι καὶ ἡ λέξεως ἀκρίβεια θαυμαστῶς
<span class="lb" data-page="17b.769" data-line="14" id="l17b.769.14"></span>ὅπως ἔχει λέγοντος ἀπὸ τῶν νεφρῶν ἐκκρίνεσθαι τὰ τοιαῦτα.
<span class="lb" data-page="17b.769" data-line="15" id="l17b.769.15"></span>οὐ γὰρ ὥσπερ ἐπὶ τοῦ πρόσθεν ἀφορισμοῦ ἕλκωσιν τοῦ νεφροῦ
<span class="lb" data-page="17b.769" data-line="16" id="l17b.769.16"></span>αἰτιᾶται οὕτω καὶ νῦν εἶπεν, ἀλλ’ ἁπλῶς ἀπὸ νεφρῶν
<span class="lb" data-page="17b.769" data-line="17" id="l17b.769.17"></span>ἐκκρίνεσθαί φησιν, ὡς καὶ λίθον τινὸς οὐρήσαντος ἀπὸ νεφρῶν
<span class="lb" data-page="17b.769" data-line="18" id="l17b.769.18"></span>ἐνηνέχθαι φαίημεν ἂν αὐτὸν, οὐχ ὅτι τῆς οὐσίας αὐτῶν
<span class="pb" data-page="17b.770" id="p17b.770"></span>
<span class="lb" data-page="17b.770" data-line="1" id="l17b.770.1"></span>ἐστι μόριον, ἀλλ’ ὅτι τὴν σύστασιν ἐν ἐκείνοις λαμβάνει.
<span class="lb" data-page="17b.770" data-line="2" id="l17b.770.2"></span>τὰ μὲν οὖν σμικρὰ σαρκία τῆς οὐσίας ἐστὶ μόρια ἑλκωθέντων
<span class="lb" data-page="17b.770" data-line="3" id="l17b.770.3"></span>ὅλως τῶν νεφρῶν, τὰ δ’ οἶον τρίχες ἐν νεφροῖς
<span class="lb" data-page="17b.770" data-line="4" id="l17b.770.4"></span>μὲν λαμβάνει τὴν σύστασιν, ὥσπερ καὶ οἱ λίθοι, μόρια δ’
<span class="lb" data-page="17b.770" data-line="5" id="l17b.770.5"></span>οὐκ ἔστι τῆς οὐσίας αὐτῶν. κακῶς ἐν ἅπασι τοῖς ἀντιγράφοις
<span class="lb" data-page="17b.770" data-line="6" id="l17b.770.6"></span>ὁ ἀφορισμὸς οὗτος ἄνευ τοῦ ἤ γέγραπται, σαρκία
<span class="lb" data-page="17b.770" data-line="7" id="l17b.770.7"></span>σμικρὰ ὥσπερ τρίχες. οὐδαμῶς γὰρ ἔοικε τὰ σμικρὰ σαρκία
<span class="lb" data-page="17b.770" data-line="8" id="l17b.770.8"></span>ταῖς θριξίν· ἀλλὰ χρὴ μεταξὺ τοῦ τε σμικρὰ καὶ τοῦ
<span class="lb" data-page="17b.770" data-line="9" id="l17b.770.9"></span>ὥσπερ τὸ ἥ φωνῆεν τάξαι, ὡς δυοῖν πραγμάτων, οὐχ ἑνὸς
<span class="lb" data-page="17b.770" data-line="10" id="l17b.770.10"></span>ἐν τῷ λόγῳ μνημονεύοντος τοῦ Ἱπποκράτους. τὸ μὲν οὖν
<span class="lb" data-page="17b.770" data-line="11" id="l17b.770.11"></span>ἅτερον αὐτῶν ἐστι σαρκία σμικρὰ, τὸ δ’ ἕτερον ὥσπερ τρίχες.
<span class="lb" data-page="17b.770" data-line="12" id="l17b.770.12"></span>ἐπὶ μὲν οὖν τῶν ταῖς θριξὶν ὁμοίων ἀεὶ φαίνεται
<span class="lb" data-page="17b.770" data-line="13" id="l17b.770.13"></span>παχὺ τὸ οὖρον ὡς ἂν φλεγματικῆς οὐσίας. ἣν ἤθροισαν
<span class="lb" data-page="17b.770" data-line="14" id="l17b.770.14"></span>αἱ φλέβες ἐκκαθαιρομένης διὰ τῶν νεφρῶν, ἐπὶ δὲ τῶν
<span class="lb" data-page="17b.770" data-line="15" id="l17b.770.15"></span>σαρκίων οὐκ ἀναγκαῖον. οὐ μὴν οὐδὲ ἐθεασάμην ποτὲ
<span class="lb" data-page="17b.770" data-line="16" id="l17b.770.16"></span>τοιαύτην νεφρῶν διάθεσιν· ἀλλὰ τὸ μὲν οἶον σαρκία πολλάκις
<span class="lb" data-page="17b.770" data-line="17" id="l17b.770.17"></span>ἐν ἐκείνοις τοῖς πυρετοῖς, ἐν οἶς καὶ τὰς καλουμένας
<span class="pb" data-page="17b.771" id="p17b.771"></span>
<span class="lb" data-page="17b.771" data-line="1" id="l17b.771.1"></span>ὀροβοειδεῖς ὑποστάσεις ὁρῶμεν γιγνομένας κατωπτημένου
<span class="lb" data-page="17b.771" data-line="2" id="l17b.771.2"></span>παχέως αἵματος ἐν νεφροῖς ἢ καθ’ ἧπαρ. οὐ μὴν ἀκριβῆ
<span class="lb" data-page="17b.771" data-line="3" id="l17b.771.3"></span>γε σαρκία τεθέαμαί ποτε συνεξερχόμενα τοῖς οὔροις. ἐγχωρεῖ
<span class="lb" data-page="17b.771" data-line="4" id="l17b.771.4"></span>οὖν, ἡγοῦμαι, παχὺ οὖσον εἰρῆσθαι πρὸς αὐτοῦ τὸ σύμμετρόν
<span class="lb" data-page="17b.771" data-line="5" id="l17b.771.5"></span>τε καὶ κατὰ φύσιν. ἀντίκειται γὰρ τοῦτό πως τῷ
<span class="lb" data-page="17b.771" data-line="6" id="l17b.771.6"></span>λεπτῷ καὶ γινώσκομεν, ὅτι κυρίως μὲν αἱ κατὰ τὰς ὑπερβολὰς
<span class="lb" data-page="17b.771" data-line="7" id="l17b.771.7"></span>ἀντιθέσεις οὕτω λέγονται. καταχρηστικῶς δὲ καὶ τὸ
<span class="lb" data-page="17b.771" data-line="8" id="l17b.771.8"></span>μέσον ἐνίοτε καὶ σύμμετρον ἀμφοτέροις χρῆται τοῖς ὀνόμασι
<span class="lb" data-page="17b.771" data-line="9" id="l17b.771.9"></span>τῶν ἄκρων. πρὸς μὲν τὸ τελέως παχὺ λεπτὸν ὀνομαζόμενον,
<span class="lb" data-page="17b.771" data-line="10" id="l17b.771.10"></span>πρὸς δὲ τὸ λεπτὸν ἐσχάτως παχὺ, καὶ εἴπερ οὕτως
<span class="lb" data-page="17b.771" data-line="11" id="l17b.771.11"></span>ἀκούσαιμεν, ὁ λόγος ἔσται τοιοῦτος· οἶς ἐν τῷ οὔρῳ μὴ
<span class="lb" data-page="17b.771" data-line="12" id="l17b.771.12"></span>ὄντι λεπτῷ συνεξέρχεται τὰ εἰρημένα, τῶν νεφρῶν ἐστι
<span class="lb" data-page="17b.771" data-line="13" id="l17b.771.13"></span>τὸ πάθημα, λεπτῶν μέντοι τῶν οὔρων ὄντων ὅλον τὸ φλεβῶδες
<span class="lb" data-page="17b.771" data-line="14" id="l17b.771.14"></span>γένος πέπονθε. τὴν δ’ αὐτὴν ταύτην γνώμην δείκνυσθαί
<span class="lb" data-page="17b.771" data-line="15" id="l17b.771.15"></span>μοι δοκεῖ καὶ κατὰ τὸν ἑξῆς ἀφορισμόν.
</p>
<span class="lb rule" data-page="17b.771" data-line="16" id="l17b.771.16"></span>
          </article>

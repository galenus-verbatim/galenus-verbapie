<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.77">
<span class="pb page1" data-page="17b.772" id="p17b.772"></span>
<span class="milestone ed1page page1" data-n="5.283" data-unit="ed1page" id="ed1page.5.283"></span>
<span class="milestone ed2page page1" data-n="9.187" data-unit="ed2page" id="ed2page.9.187"></span>
<span class="lb head" data-page="17b.772" data-line="1" id="l17b.772.1"></span>
            <blockquote class="quote lemma">
<span class="lb" data-page="17b.772" data-line="2" id="l17b.772.2"></span><span class="milestone ed2page" data-n="9.188" data-unit="ed2page" id="ed2page.9.188"></span>Ὁκόσοισιν ἐν τῷ οὔρῳ παχεῖ ἐόντι πιτυρώδεα
<span class="lb" data-page="17b.772" data-line="3" id="l17b.772.3"></span>συνεξουρέεται, τουτέοισιν ἡ κύστις ψωριᾷ.
</blockquote>
<span class="lb rule" data-page="17b.772" data-line="4" id="l17b.772.4"></span>
            <p>
<span class="lb" data-page="17b.772" data-line="5" id="l17b.772.5"></span>Ἐὰν μὲν οὖν λεπτὸν ᾖ τὸ οὖρον, οὐ κατὰ φύσιν αἱ
<span class="lb" data-page="17b.772" data-line="6" id="l17b.772.6"></span>φλέβες, ἐὰν δὲ μὴ ᾖ λεπτὸν, ἀλλὰ μετρίως συνεστηκὸς, ὅπερ
<span class="lb" data-page="17b.772" data-line="7" id="l17b.772.7"></span>ἀκοῦσαι νῦν χρὴ τὸ παχὺ, τὰ συνεκκρινόμενα τῷ τοιούτῳ
<span class="lb" data-page="17b.772" data-line="8" id="l17b.772.8"></span>περὶ τοὺς νεφροὺς ἢ τὴν κύστιν ἐνδείξεταί τι πάθος. ἐπειδὴ
<span class="lb" data-page="17b.772" data-line="9" id="l17b.772.9"></span>γὰρ ἐκ μὲν τῶν φλεβῶν ἧκε, τὸ οὖρον, διηθεῖται δὲ διὰ
<span class="lb" data-page="17b.772" data-line="10" id="l17b.772.10"></span>τῶν νεφρῶν, ἀθροίζεται δὲ ἐν τῇ κύστει, πᾶν ὅ τί περ ἂν
<span class="lb" data-page="17b.772" data-line="11" id="l17b.772.11"></span>ἐν αὐτῷ φαίνηται παρὰ φύσιν ἢ τὰς φλέβας ἐνδείξεται
<span class="lb" data-page="17b.772" data-line="12" id="l17b.772.12"></span>φαύλως ἔχειν ἢ τὰ κατὰ τοὺς νεφροὺς ἢ κύστιν, ὥσπερ καὶ
<span class="lb" data-page="17b.772" data-line="13" id="l17b.772.13"></span>νῦν τὰ πιτυρώδεα τὴν κύστιν ψωριᾶν, ὅταν γ’ αἱ φλέβες
<span class="lb" data-page="17b.772" data-line="14" id="l17b.772.14"></span>ἀπαθεῖς ὑπάρχωσι. φέρεται γὰρ ἐνίοτε καὶ ἐξ ἐκείνων τὰ
<span class="lb" data-page="17b.772" data-line="15" id="l17b.772.15"></span>πιτυρώδη, ποτὲ μὲν αὐτοῦ τοῦ χιτῶνος αὐτῶν παθόντος,
<span class="lb" data-page="17b.772" data-line="16" id="l17b.772.16"></span>ὥσπερ καὶ τοῦ τῆς κύστεως, ἔστι δ’ ὅτε τοῦ κατ’ αὐτὰς
<span class="lb" data-page="17b.772" data-line="17" id="l17b.772.17"></span>αἵματος ὑπὸ καυσώδους θερμοῦ <span class="milestone ed1page" data-n="5.284" data-unit="ed1page" id="ed1page.5.284"></span>φρυγέντος. ἐπιτηδειότερος
<span class="lb" data-page="17b.772" data-line="18" id="l17b.772.18"></span>δὲ δηλονότι πρὸς τοῦτο πᾶς ὁ παχὺς ἐν αὐταῖς
<span class="pb" data-page="17b.773" id="p17b.773"></span>
<span class="lb" data-page="17b.773" data-line="1" id="l17b.773.1"></span>χυμός ἐστι καὶ μᾶλλον ἔτι ἡ οἷον τρὺξ τοῦ αἵματος, ὃν ὀνομάζειν
<span class="lb" data-page="17b.773" data-line="2" id="l17b.773.2"></span>εἰθίσμεθα μελαγχολικὸν χυμόν. ὥσπερ γὰρ ἡ τοῦ
<span class="lb" data-page="17b.773" data-line="3" id="l17b.773.3"></span>δέρματος ἐπιφάνεια, καλοῦσι δ’ αὐτὴν ἐπιδερμίδα κατὰ τὰς
<span class="lb" data-page="17b.773" data-line="4" id="l17b.773.4"></span>ψώρας καὶ τὰς λέπρας καὶ τοὺς λειχῆνας, ἀποβάλλει τι λεπτὸν,
<span class="lb" data-page="17b.773" data-line="5" id="l17b.773.5"></span>οἷόν περ τὸ γῆράς ἐστι τῶν ὄφεων, οὕτω κἀπειδάν
<span class="lb" data-page="17b.773" data-line="6" id="l17b.773.6"></span>τι τῶν ἔνδον μορίων ὅμοιόν τι πάθημα πάθῃ οἷς τὸ δέρμα
<span class="lb" data-page="17b.773" data-line="7" id="l17b.773.7"></span>καὶ τὸ σύμπτωμα τοῦ παθήματος ὅμοιον γενήσεται. κατὰ
<span class="lb" data-page="17b.773" data-line="8" id="l17b.773.8"></span>τοῦτο οὖν αἱ φλέβες αὗται καὶ ἡ κύστις ψωριῶσα πιτυρώδεα
<span class="lb" data-page="17b.773" data-line="9" id="l17b.773.9"></span>δέρματα σὺν τοῖς οὔροις ἕξει κενούμενα. διορισθήσεται
<span class="lb" data-page="17b.773" data-line="10" id="l17b.773.10"></span>δὲ τῇ λεπτότητι καὶ τῷ πάχει τῶν οὔρων, ὡς προείρηται.
<span class="lb" data-page="17b.773" data-line="11" id="l17b.773.11"></span>τὰ μὲν γὰρ λεπτὰ πεπονθέναι τὰς φλέβας ἐνδείξεται,
<span class="lb" data-page="17b.773" data-line="12" id="l17b.773.12"></span>τὰ δ’ οὐ λεπτὰ τὴν κύστιν.
</p>
<span class="lb rule" data-page="17b.773" data-line="13" id="l17b.773.13"></span>
          </article>

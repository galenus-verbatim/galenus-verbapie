<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:4.82">
<span class="pb page1" data-page="17b.778" id="p17b.778"></span>
<span class="milestone ed1page page1" data-n="5.284" data-unit="ed1page" id="ed1page.5.284"></span>
<span class="milestone ed2page page1" data-n="9.191" data-unit="ed2page" id="ed2page.9.191"></span>
<span class="lb head" data-page="17b.778" data-line="5" id="l17b.778.5"></span>
            <blockquote class="quote lemma">
<span class="lb" data-page="17b.778" data-line="6" id="l17b.778.6"></span>Ὁκόσοισιν ἐν τῇ οὐρήθρῃ φῦμα γίνεται, τουτέοισι διαπυήσαντος
<span class="lb" data-page="17b.778" data-line="7" id="l17b.778.7"></span>καὶ ἐκραγέντος λύσις.
</blockquote>
<span class="lb rule" data-page="17b.778" data-line="8" id="l17b.778.8"></span>
            <p>
<span class="lb" data-page="17b.778" data-line="9" id="l17b.778.9"></span>Διὰ βραχυλογίαν οὐδὲν ἀξιόλογον οὗτος ὁ ἀφορισμὸς
<span class="lb" data-page="17b.778" data-line="10" id="l17b.778.10"></span>ἔχειν ὑποληφθήσεται. πρόχειρον γὰρ παντὶ γνῶναι τῶν ἐν
<span class="lb" data-page="17b.778" data-line="11" id="l17b.778.11"></span>τῷ πόρῳ τῷ οὐρητικῷ τῷ κατὰ τὸ αἰδοῖον, τοῦτο γὰρ οὐρήθραν
<span class="lb" data-page="17b.778" data-line="12" id="l17b.778.12"></span>καλοῦσι, συνισταμένων φυμάτων τὴν λύσιν γίγνεσθαι
<span class="lb" data-page="17b.778" data-line="13" id="l17b.778.13"></span>ῥαγέντων. ἀλλ’ εἰ προσχῶμεν τὸν νοῦν, ἔνδειξίς ἐστί
<span class="lb" data-page="17b.778" data-line="14" id="l17b.778.14"></span>τινος μείζονος πράγματος. ἐνδέχεται γὰρ ἰσχουρίαν δή τινα
<span class="lb" data-page="17b.778" data-line="15" id="l17b.778.15"></span>γενέσθαι καὶ διὰ τὸ τοιοῦτον φῦμα καὶ μέντοι καὶ ὡς τὸ
<span class="lb" data-page="17b.778" data-line="16" id="l17b.778.16"></span>φῦμα τοῦτο ῥαγὲν ἰάσεται τὴν ἰσχουρίαν εὔδηλον. ἀλλὰ
<span class="lb" data-page="17b.778" data-line="17" id="l17b.778.17"></span>ἐκεῖνό γε παραφύεται τοῖς εἰρημένοις ἑπόμενον ζήτημα, πότερον
<span class="pb" data-page="17b.779" id="p17b.779"></span>
<span class="lb" data-page="17b.779" data-line="1" id="l17b.779.1"></span>ῥήγνυσθαι μόνον βούλεται τὸ κατὰ τοῦτο χωρίον
<span class="lb" data-page="17b.779" data-line="2" id="l17b.779.2"></span>συνιστάμενον φῦμα ἢ πλειστάκις μὲν αὐτὸ τοῦτο συμβαίνειν,
<span class="lb" data-page="17b.779" data-line="3" id="l17b.779.3"></span>δύνασθαι δὲ διαφορεῖσθαι ἢ παράδειγμα τῶν λύσεων
<span class="lb" data-page="17b.779" data-line="4" id="l17b.779.4"></span>ἓν τοῦτο ἔγραψε, τὴν ῥῆξιν, ὅπερ καὶ ἀληθέστερόν ἐστιν.
</p>
<span class="lb rule" data-page="17b.779" data-line="5" id="l17b.779.5"></span>
          </article>

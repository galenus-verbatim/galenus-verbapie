<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.13">
<span class="pb page1" data-page="17b.797" id="p17b.797"></span>
<span class="milestone ed1page page1" data-n="5.287" data-unit="ed1page" id="ed1page.5.287"></span>
<span class="milestone ed2page page1" data-n="9.201" data-unit="ed2page" id="ed2page.9.201"></span>
<span class="lb head" data-page="17b.797" data-line="9" id="l17b.797.9"></span>
            <blockquote class="quote lemma">
<span class="lb" data-page="17b.797" data-line="10" id="l17b.797.10"></span>Ὁκόσοι αἷμα ἀφρῶδες πτύουσι, τουτέοισιν ἐκ τοῦ πνεύμονος
<span class="lb" data-page="17b.797" data-line="11" id="l17b.797.11"></span>ἡ ἀναγωγὴ γίνεται.
</blockquote>
<span class="lb rule" data-page="17b.797" data-line="12" id="l17b.797.12"></span>
            <p>
<span class="lb" data-page="17b.797" data-line="13" id="l17b.797.13"></span>Καὶ τῶν ἀντιγράφων τὰ πολλὰ καὶ τῶν ἐξηγησαμένων
<span class="lb" data-page="17b.797" data-line="14" id="l17b.797.14"></span>τὸ βιβλίον οὐκ ὀλίγοι ἴσασι κατὰ τήνδε τὴν λέξιν τὸν ἀφορισμὸν
<span class="lb" data-page="17b.797" data-line="15" id="l17b.797.15"></span>γεγραμμένον, ὁκόσοι ἀφρῶδες αἷμα ἐμέουσι. καί
<span class="lb" data-page="17b.797" data-line="16" id="l17b.797.16"></span>τινές γε τὴν ἐξήγησιν αὐτοῦ ποιούμενοι πλῆθος ἐνδείκνυσθαί
<span class="lb" data-page="17b.797" data-line="17" id="l17b.797.17"></span>φασι τοὔνομα καὶ διὰ τοῦτο ἀπὸ τοῦ κυρίου μετενηνέχθαι.
<span class="lb" data-page="17b.797" data-line="18" id="l17b.797.18"></span>προδήλως δ’ οὗτοι καταψεύδονται τοῦ φαινομένου.
<span class="pb" data-page="17b.798" id="p17b.798"></span>
<span class="lb" data-page="17b.798" data-line="1" id="l17b.798.1"></span>πολλάκις γὰρ ὦπται πτύσις αἵματος ἀφρώδους ἄνευ πλήθους
<span class="lb" data-page="17b.798" data-line="2" id="l17b.798.2"></span>γεγενημένη. εἰ μὲν οὖν ὄντως ὑφ’ Ἱπποκράτους οὕτως
<span class="lb" data-page="17b.798" data-line="3" id="l17b.798.3"></span>ἐγράφη, κατακεχρῆσθαι τῇ προσηγορίᾳ φήσομεν αὐτόν. οὐ
<span class="lb" data-page="17b.798" data-line="4" id="l17b.798.4"></span>γὰρ δὴ τὸ μὲν πολὺ τὴν ἐκ πνεύμονος ἀναγωγὴν δηλοῖ, τὸ
<span class="lb" data-page="17b.798" data-line="5" id="l17b.798.5"></span>δ’ ὀλίγον ἐξ ἄλλου τινός. εἰ δ’ ἀναπτύουσι ἢ ἀναβήττουσιν
<span class="lb" data-page="17b.798" data-line="6" id="l17b.798.6"></span>εἴη γεγραμμένον, ὠνομάσθαι τε κυρίως ἐνδείκνυσθαί τε
<span class="lb" data-page="17b.798" data-line="7" id="l17b.798.7"></span>τὸ τοιοῦτον αἷμα τῆς σαρκοειδοῦς τοῦ πνεύμονος οὐσίας,
<span class="lb" data-page="17b.798" data-line="8" id="l17b.798.8"></span>ἥπερ ἐστὶ τὸ ἴδιον αὐτοῦ σῶμα, δεδέχθαι τὴν ἕλκωσιν ὡς
<span class="lb" data-page="17b.798" data-line="9" id="l17b.798.9"></span>ἀληθὲς<span class="milestone ed2page" data-n="9.202" data-unit="ed2page" id="ed2page.9.202"></span> μὲν φάναι τὸ ἀφρῶδες αἷμα μόνου τοῦ
<span class="lb" data-page="17b.798" data-line="10" id="l17b.798.10"></span>πνεύμονος ἐνδείκνυσθαι τὴν ἕλκωσιν. οὐκ ἀληθὲς δὲ τοῦ
<span class="lb" data-page="17b.798" data-line="11" id="l17b.798.11"></span>πνεύμονος ἑλκωθέντος ἐξ ἀνάγκης ἀφρῶδες ἀναπτύεσθαι.
<span class="lb" data-page="17b.798" data-line="12" id="l17b.798.12"></span>πολλάκις γὰρ ἐθεασάμεθα κατενεχθέντων τινῶν ἀφ’ ὑψηλοῦ
<span class="lb" data-page="17b.798" data-line="13" id="l17b.798.13"></span>καὶ λακτισθέντων καὶ πληγέντων ἐν ταῖς παλαίστραις κατ’
<span class="lb" data-page="17b.798" data-line="14" id="l17b.798.14"></span>ἐκεῖνο μάλιστα τὸ τῆς πληγῆς μέρος, ἐν ᾧ καταφερομένῳ
<span class="lb" data-page="17b.798" data-line="15" id="l17b.798.15"></span>τινὶ πρὸς τοὔδαφος ἕτερος ἐπιπίπτει κατὰ τοῦ θώρακος,
<span class="lb" data-page="17b.798" data-line="16" id="l17b.798.16"></span>αἷμα μετὰ βηχὸς ἀναπτυσθὲν πλεῖστον εὐχρούστατον ἄνευ
<span class="lb" data-page="17b.798" data-line="17" id="l17b.798.17"></span>πάσης ὀδύνης, ὅπερ εὔλογόν ἐστιν ἔκ τινος τοῦ κατὰ πνεύμονα
<span class="lb" data-page="17b.798" data-line="18" id="l17b.798.18"></span>ῥαγέντος ἀγγείου φέρεσθαι.
</p>
<span class="lb rule" data-page="17b.798" data-line="19" id="l17b.798.19"></span>
          </article>

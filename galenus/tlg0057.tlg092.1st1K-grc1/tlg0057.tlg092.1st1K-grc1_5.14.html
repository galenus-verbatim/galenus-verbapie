<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.14">
<span class="pb page1" data-page="17b.799" id="p17b.799"></span>
<span class="milestone ed1page page1" data-n="5.287" data-unit="ed1page" id="ed1page.5.287"></span>
<span class="milestone ed2page page1" data-n="9.202" data-unit="ed2page" id="ed2page.9.202"></span>
<span class="lb head" data-page="17b.799" data-line="1" id="l17b.799.1"></span>
            <blockquote class="quote lemma">
<span class="lb" data-page="17b.799" data-line="2" id="l17b.799.2"></span>Ὑπὸ φθίσιος ἐχομένῳ διαῤῥοίας ἐπιγιγνομένης, θανατῶδες.
</blockquote>
<span class="lb rule" data-page="17b.799" data-line="3" id="l17b.799.3"></span>
            <p>
<span class="lb" data-page="17b.799" data-line="4" id="l17b.799.4"></span>Ὀλίγον ἔμπροσθεν εἴρηκε τοῖς φθίνουσιν ἐπειδὰν τό τε
<span class="lb" data-page="17b.799" data-line="5" id="l17b.799.5"></span>πῦον ᾖ δυσῶδες καὶ αἱ τρίχες ἀπὸ τῆς κεφαλῆς ἐκρέωσι,
<span class="lb" data-page="17b.799" data-line="6" id="l17b.799.6"></span>διαῤῥοίας ἐπιγενομένης ἕπεσθαι θάνατον. ἐνταυθὶ δ’
<span class="lb" data-page="17b.799" data-line="7" id="l17b.799.7"></span>ἁπλῶς εἶπε θανατῶδες διάῤῥοιαν εἶναι ἐπὶ φθίσει, μήτε
<span class="lb" data-page="17b.799" data-line="8" id="l17b.799.8"></span>τῶν τριχῶν μνημονεύσας, ὡς ἱκανῆς οὔσης καὶ μόνης τὸν
<span class="lb" data-page="17b.799" data-line="9" id="l17b.799.9"></span>θάνατον δηλῶσαι, οὐ μὴν οὕτω γε ὑπόγυον, οὐδὲ ταχὺ γενησόμενον,
<span class="lb" data-page="17b.799" data-line="10" id="l17b.799.10"></span>ὡς ὅταν ἅμα τῇ ῥύσει τῶν τριχῶν.
</p>
<span class="lb rule" data-page="17b.799" data-line="11" id="l17b.799.11"></span>
          </article>

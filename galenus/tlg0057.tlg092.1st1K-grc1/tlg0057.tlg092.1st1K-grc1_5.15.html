<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.15">
<span class="pb page1" data-page="17b.799" id="p17b.799"></span>
<span class="milestone ed1page page1" data-n="5.287" data-unit="ed1page" id="ed1page.5.287"></span>
<span class="milestone ed2page page1" data-n="9.202" data-unit="ed2page" id="ed2page.9.202"></span>
<span class="lb head" data-page="17b.799" data-line="12" id="l17b.799.12"></span>
            <blockquote class="quote lemma">
<span class="lb" data-page="17b.799" data-line="13" id="l17b.799.13"></span>Ὁκόσοι ἐκ πλευρίτιδος ἔμπυοι γίνονται, ἢν ἀνακαθαρθῶσιν
<span class="lb" data-page="17b.799" data-line="14" id="l17b.799.14"></span>ἐν τεσσαράκοντα ἡμέρῃσιν, ἀφ’ ἧς ἂν ἡ ῥῆξις γένηται,
<span class="lb" data-page="17b.799" data-line="15" id="l17b.799.15"></span>παύονται· ἢν δὲ μὴ, εἰς φθίσιν μεθίστανται.
</blockquote>
<span class="lb rule" data-page="17b.799" data-line="16" id="l17b.799.16"></span>
            <span class="pb" data-page="17b.800" id="p17b.800"></span>
            <p>
<span class="lb" data-page="17b.800" data-line="1" id="l17b.800.1"></span>Προσθεὶς τῷ λόγῳ τὸ τῆς ῥήξεως ὄνομα σαφῶς ἐδήλωσεν
<span class="lb" data-page="17b.800" data-line="2" id="l17b.800.2"></span>αὐτὸν ὑπὲρ ἐκείνων διαλεγόμενον, οἷς εἰς ἐμπύημα
<span class="lb" data-page="17b.800" data-line="3" id="l17b.800.3"></span>τῆς κατὰ τὴν πλευρὰν φλεγμονῆς τρεπομένης, εἶτα ἐκραγείσης,
<span class="lb" data-page="17b.800" data-line="4" id="l17b.800.4"></span>ἐν τῷ μεταξὺ θώρακός τε καὶ <span class="milestone ed2page" data-n="9.203" data-unit="ed2page" id="ed2page.9.203"></span>πνεύμονος
<span class="lb" data-page="17b.800" data-line="5" id="l17b.800.5"></span>χωρίῳ περιέχεται τὸ πῦον. ἅπασι γὰρ τούτοις ἐὰν μὴ τὸ
<span class="lb" data-page="17b.800" data-line="6" id="l17b.800.6"></span>πλεῖστον ἐν τεσσαράκονθ’ ἡμέραις ἡ κένωσις γένηται, τοῦ
<span class="lb" data-page="17b.800" data-line="7" id="l17b.800.7"></span>πύου διὰ τῶν πτυσμάτων ἐκκαθαρθέντος, ἀναγκαῖόν ἐστι
<span class="lb" data-page="17b.800" data-line="8" id="l17b.800.8"></span>διαβρωθῆναι τὸν πνεύμονα, σηπομένου τῷ χρόνῳ τοῦ πύου.
<span class="lb" data-page="17b.800" data-line="9" id="l17b.800.9"></span>τῇ μὲν οὖν πλευρίτιδι τὴν τεσσαρεσκαιδεκάτην ἡμέραν ὅρον
<span class="lb" data-page="17b.800" data-line="10" id="l17b.800.10"></span>ἔθετο τῆς καθάρσεως, τοῖς δ’ ἐμπύοις τὴν τεσσαρακοστήν.
<span class="lb" data-page="17b.800" data-line="11" id="l17b.800.11"></span>εἴρηται δ’ ἐπὶ πλεῖστον ὑπὲρ τῆς διαφορᾶς τῶν ἄλλων κρισίμων
<span class="lb" data-page="17b.800" data-line="12" id="l17b.800.12"></span>ἡμερῶν καὶ τῶνδε κατὰ τὴν περὶ τῶν κρισίμων πραγματείαν,
<span class="lb" data-page="17b.800" data-line="13" id="l17b.800.13"></span>ὅθεν ἀναλεξαμένῳ τινὶ τὴν θεωρίαν ἅπασαν ἕτοιμον
<span class="lb" data-page="17b.800" data-line="14" id="l17b.800.14"></span>ἕπεσθαι πᾶσι τοῖς ὑφ’ Ἱπποκράτους εἰρημένοις περὶ κρισίμων ἡμερῶν.
</p>
<span class="lb rule" data-page="17b.800" data-line="15" id="l17b.800.15"></span>
          </article>

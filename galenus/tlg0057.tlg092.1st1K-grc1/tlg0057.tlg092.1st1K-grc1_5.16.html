<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.16">
<span class="pb page1" data-page="17b.800" id="p17b.800"></span>
<span class="milestone ed1page page1" data-n="5.287" data-unit="ed1page" id="ed1page.5.287"></span>
<span class="milestone ed2page page1" data-n="9.203" data-unit="ed2page" id="ed2page.9.203"></span>
<span class="lb head" data-page="17b.800" data-line="16" id="l17b.800.16"></span>
            <blockquote class="quote lemma">
<span class="lb" data-page="17b.800" data-line="17" id="l17b.800.17"></span>Τὸ θερμὸν βλάπτει ταῦτα τοῖσι πλεονάκις χρεομένοισι σαρκῶν
<span class="pb" data-page="17b.801" id="p17b.801"></span>
<span class="lb" data-page="17b.801" data-line="1" id="l17b.801.1"></span>ἐκθήλυνσιν, νεύρων ἀκράτειαν, γνώμης νάρκωσιν, αἱμοῤῥαγίας,
<span class="lb" data-page="17b.801" data-line="2" id="l17b.801.2"></span>λειποθυμίας· ταῦτα οἶσι θάνατος.
</blockquote>
<span class="lb rule" data-page="17b.801" data-line="3" id="l17b.801.3"></span>
            <p>
<span class="lb" data-page="17b.801" data-line="4" id="l17b.801.4"></span>Περὶ θερμοῦ καὶ ψυχροῦ χρήσεως ἀμέτρου τε καὶ
<span class="lb" data-page="17b.801" data-line="5" id="l17b.801.5"></span>συμμέτρου λέλεκται μὲν οὐκ ὀλίγα κἀν τῷ περὶ χρήσεως
<span class="lb" data-page="17b.801" data-line="6" id="l17b.801.6"></span>ὑγρῶν, εἴρηται δὲ καὶ κατὰ τοῦτο τὸ χωρίον τῶν ἀφορισμῶν
<span class="lb" data-page="17b.801" data-line="7" id="l17b.801.7"></span>τὸ ἅπαντα σχεδόν γε τὰ κεφάλαια· καὶ πρῶτόν γε
<span class="lb" data-page="17b.801" data-line="8" id="l17b.801.8"></span>αὐτῶν ὅτι τῷ θερμῷ ἀμέτρως χρωμένων ταῦτ’ ἐργάζεται
<span class="lb" data-page="17b.801" data-line="9" id="l17b.801.9"></span>τὰ πάθη σαρκῶν ἐκθήλυνσιν, ὅπερ ἐστὶν ἀτονία. εἴρηται
<span class="lb" data-page="17b.801" data-line="10" id="l17b.801.10"></span>γὰρ ἐκ μεταφορᾶς, ἐπειδὴ τὸ θῆλυ πᾶν ἀσθενέστερόν ἐστιν
<span class="lb" data-page="17b.801" data-line="11" id="l17b.801.11"></span>τοῦ ἄῤῥενος. ὡμολόγηται δὲ τούτῳ καὶ τὸ ἐπιφερόμενον, ἡ
<span class="lb" data-page="17b.801" data-line="12" id="l17b.801.12"></span>τῶν νεύρων ἀκράτεια· καὶ γὰρ ταῦτα ἄῤῥωστα γίνεται, λυομένης
<span class="lb" data-page="17b.801" data-line="13" id="l17b.801.13"></span>αὐτῶν ὑπὸ τοῦ θερμοῦ τῆς οὐσίας. καὶ ἡ τῆς γνώμης
<span class="lb" data-page="17b.801" data-line="14" id="l17b.801.14"></span>δὲ νάρκωσις ἀτονία γνώμης ἐστὶ διαλυομένης δηλονότι
<span class="lb" data-page="17b.801" data-line="15" id="l17b.801.15"></span>καθάπερ τῆς τῶν νεύρων οὐσίας, οὕτω καὶ τῆς τοῦ ἐγκεφάλου.
<span class="lb" data-page="17b.801" data-line="16" id="l17b.801.16"></span>κατὰ <span class="milestone ed1page" data-n="5.288" data-unit="ed1page" id="ed1page.5.288"></span>δὲ τὸν αὐτὸν τρόπον αἱμοῤῥαγίας ἐπιφέρει
<span class="lb" data-page="17b.801" data-line="17" id="l17b.801.17"></span>ἡ τοῦ θερμοῦ χρῆσις ἄμετρος, ἐκείναις δηλονότι ταῖς
<span class="pb" data-page="17b.802" id="p17b.802"></span>
<span class="lb" data-page="17b.802" data-line="1" id="l17b.802.1"></span>διαθέσεσι τοῦ σώματος, αἱ πρὸς αἱμοῤῥαγίαν ἐπιτηδείως
<span class="lb" data-page="17b.802" data-line="2" id="l17b.802.2"></span>ἔχουσιν. ἕπονται δὲ ταῖς αἱμοῤῥαγίαις λειποθυμίαι καὶ
<span class="lb" data-page="17b.802" data-line="3" id="l17b.802.3"></span>ταύταις ὁ θάνατος, ὥσπερ γε καὶ τοῖς ἄλλοις τοῖς προειρημένοις.
<span class="lb" data-page="17b.802" data-line="4" id="l17b.802.4"></span>ἀλλ’ ἐκείνοις μὲν ἐν χρόνῳ πλέονι, τοῖς μὲν μᾶλλον,
<span class="lb" data-page="17b.802" data-line="5" id="l17b.802.5"></span>τοῖς δ’ ἧττον. αἱμοῤῥαγίαις δὲ λειποθυμίαις αὐτίκα. γέγραπται
<span class="lb" data-page="17b.802" data-line="6" id="l17b.802.6"></span>μὲν οὖν ἡ τελευτὴ τοῦ ἀφορισμοῦ διαφερόντως ἐν
<span class="lb" data-page="17b.802" data-line="7" id="l17b.802.7"></span>τοῖς ἀντιγράφοις, ἅπασαι δὲ αἱ γραφαὶ τὴν εἰρημένην ἐνδείκνυνται
<span class="lb" data-page="17b.802" data-line="8" id="l17b.802.8"></span>διάνοιαν. ἔστι δ’ αὐτῶν μία μὲν ἥδε, τούτοισι
<span class="lb" data-page="17b.802" data-line="9" id="l17b.802.9"></span>θάνατος· ἑτέρα δὲ, ταῦτα ἐφ’ οἶς ὁ θάνατος· ἡ τρίτη δὲ,
<span class="lb" data-page="17b.802" data-line="10" id="l17b.802.10"></span>ταῦτα οἶσι θάνατος· ἄλλη δὲ, ταῦτα εἰς θάνατον.
</p>
<span class="lb rule" data-page="17b.802" data-line="11" id="l17b.802.11"></span>
          </article>

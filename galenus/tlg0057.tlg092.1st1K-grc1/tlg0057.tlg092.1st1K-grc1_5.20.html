<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.20">
<span class="pb page1" data-page="17b.804" id="p17b.804"></span>
<span class="milestone ed1page page1" data-n="5.288" data-unit="ed1page" id="ed1page.5.288"></span>
<span class="milestone ed2page page1" data-n="9.205" data-unit="ed2page" id="ed2page.9.205"></span>
<span class="lb head" data-page="17b.804" data-line="14" id="l17b.804.14"></span>
            <blockquote class="quote lemma">
<span class="lb" data-page="17b.804" data-line="15" id="l17b.804.15"></span>Ἕλκεσι τὸ μὲν ψυχρὸν δακνῶδες δέρμα περισκληρύνει, ὀδύνην
<span class="lb" data-page="17b.804" data-line="16" id="l17b.804.16"></span>ἀνεκπύητον ποιέει, μελασμοὺς, ῥίγεα πυρετώδεα,
<span class="lb" data-page="17b.804" data-line="17" id="l17b.804.17"></span>σπασμοὺς, τετάνους.
</blockquote>
<span class="lb rule" data-page="17b.804" data-line="18" id="l17b.804.18"></span>
            <span class="pb" data-page="17b.805" id="p17b.805"></span>
            <p>
<span class="lb" data-page="17b.805" data-line="1" id="l17b.805.1"></span>Κυρίως μὲν ὀνομάζοντι τὸ θερμόν ἐστι δακνῶδες· τῇ
<span class="lb" data-page="17b.805" data-line="2" id="l17b.805.2"></span>δ’ ὁμοιότητι τῆς αἰσθήσεως καὶ τὸ ψυχρὸν ὕδωρ ὀνομάζεται
<span class="lb" data-page="17b.805" data-line="3" id="l17b.805.3"></span>δακνῶδες, οὐχ ἁπλῶς τῷ δέρματι προσπῖπτον, ἀλλ’
<span class="lb" data-page="17b.805" data-line="4" id="l17b.805.4"></span>ὁπόταν ἑλκωθῇ. διεξέρχεσθαι γὰρ χρὴ τὴν τοῦ δάκνεσθαι
<span class="lb" data-page="17b.805" data-line="5" id="l17b.805.5"></span>μέλλοντος οὐσίαν τὸ δακνῶδες αὐτῇ γενησόμενον, ὅπερ ἐπὶ
<span class="lb" data-page="17b.805" data-line="6" id="l17b.805.6"></span>μὲν τοῦ κατὰ φύσιν ἔχοντος δέρματος οὐχ οἷόν τε ποιεῖν
<span class="lb" data-page="17b.805" data-line="7" id="l17b.805.7"></span>ἐστι τὸ ψυχρὸν ὕδωρ, ἐπειδὴ πυκνότερον ἢ κατὰ τὴν οὐσίαν
<span class="lb" data-page="17b.805" data-line="8" id="l17b.805.8"></span>αὐτοῦ τὸ δέρμα ἐστίν. ἐπὶ δὲ τῶν ἡλκωμένων ὡς ἀραιοτέρων
<span class="lb" data-page="17b.805" data-line="9" id="l17b.805.9"></span>ὑπαρχόντων διεξέρχεσθαι δύναται. διὰ τῆς οὐσίας αὐτῶν
<span class="lb" data-page="17b.805" data-line="10" id="l17b.805.10"></span>ἐγκαταβαῖνον ἐν τῷ βάθει. λέλεκται δ’ ἐπὶ πλέον
<span class="lb" data-page="17b.805" data-line="11" id="l17b.805.11"></span>ὑπὲρ καὶ τῶν δακνωδῶν φύσεως ἐν τοῖς περὶ τῆς τῶν
<span class="lb" data-page="17b.805" data-line="12" id="l17b.805.12"></span>ἁπλῶν φαρμάκων δυνάμεως. τοῖς μὲν οὖν ἡλκωμένοις δακνῶδες
<span class="lb" data-page="17b.805" data-line="13" id="l17b.805.13"></span>τὸ ψυχρὸν, τοῖς δ’ ἀνελκώτοις οὔτε δακνῶδες καὶ
<span class="lb" data-page="17b.805" data-line="14" id="l17b.805.14"></span>σκληρὸν ἐργάζεται τὸ δέρμα τῇ πιλήσει τῆς οὐσίας αὐτοῦ.
<span class="lb" data-page="17b.805" data-line="15" id="l17b.805.15"></span>καὶ μὲν δὴ καὶ τὴν ἀνεκπύητον ὀδύνην ἐργάζεται τῷ καταψύχειν
<span class="lb" data-page="17b.805" data-line="16" id="l17b.805.16"></span>τὸ ἔμφυτον θερμὸν, ὅπερ ἐκπυΐσκει τὰ ἕλκη, κωλύει
<span class="lb" data-page="17b.805" data-line="17" id="l17b.805.17"></span>τε διαπνεῖσθαι τὰ τὴν ὀδύνην ἐργαζόμενα. τὰ δ’ ἐφεξῆς
<span class="lb" data-page="17b.805" data-line="18" id="l17b.805.18"></span>εἴρηται καὶ πρόσθεν αὐτῷ μελασμοὶ καὶ ῥίγη πυρετώδη
<span class="lb" data-page="17b.805" data-line="19" id="l17b.805.19"></span>καὶ σπασμοὶ καὶ τέτανοι.
</p>
<span class="lb rule" data-page="17b.805" data-line="20" id="l17b.805.20"></span>
          </article>

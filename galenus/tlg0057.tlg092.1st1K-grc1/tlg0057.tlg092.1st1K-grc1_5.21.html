<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.21">
<span class="pb page1" data-page="17b.806" id="p17b.806"></span>
<span class="milestone ed1page page1" data-n="5.288" data-unit="ed1page" id="ed1page.5.288"></span>
<span class="milestone ed2page page1" data-n="9.205" data-unit="ed2page" id="ed2page.9.205"></span>
<span class="lb head" data-page="17b.806" data-line="1" id="l17b.806.1"></span>
            <blockquote class="quote lemma">
<span class="lb" data-page="17b.806" data-line="2" id="l17b.806.2"></span><span class="milestone ed2page" data-n="9.206" data-unit="ed2page" id="ed2page.9.206"></span>Ἔστι δὲ ὅκου ἐπὶ τετάνῳ ἄνευ ἕλκεος νέῳ εὐσάρκῳ
<span class="lb" data-page="17b.806" data-line="3" id="l17b.806.3"></span>θέρεος μέσου ψυχροῦ πολλοῦ κατάχυσις ἐπανάκλησιν
<span class="lb" data-page="17b.806" data-line="4" id="l17b.806.4"></span>θέρμης ποιέεται, θέρμη δὲ ταῦτα ῥύεται.
</blockquote>
<span class="lb rule" data-page="17b.806" data-line="5" id="l17b.806.5"></span>
            <p>
<span class="lb" data-page="17b.806" data-line="6" id="l17b.806.6"></span>Ὅσα σπανίως ὠφελεῖ τὸ θερμὸν καὶ τὸ ψυχρὸν ἐφεξῆς
<span class="lb" data-page="17b.806" data-line="7" id="l17b.806.7"></span>τοῖς προειρημένοις ὁ Ἱπποκράτης διεξέρχεται, καὶ πρῶτόν
<span class="lb" data-page="17b.806" data-line="8" id="l17b.806.8"></span>γε περὶ τοῦ ψυχροῦ φησιν ὡς ἐπὶ τετάνου, δῆλον δ’
<span class="lb" data-page="17b.806" data-line="9" id="l17b.806.9"></span>ὅτι καὶ παντὸς ἄλλου σπασμοῦ κατὰ τὴν μέσην ὥραν θερινὴν,
<span class="lb" data-page="17b.806" data-line="10" id="l17b.806.10"></span>ὅταν εὔσαρκος ὁ κάμνων ᾖ καὶ νέος, ἡ τοῦ ψυχροῦ
<span class="lb" data-page="17b.806" data-line="11" id="l17b.806.11"></span>κατάχυσις ἐπανάκλησιν θέρμης ποιησαμένη θεραπεύσῃ τὸ
<span class="lb" data-page="17b.806" data-line="12" id="l17b.806.12"></span>πάθος. ᾧ καὶ δῆλον ὡς οὐ κατὰ τὴν ἑαυτοῦ δύναμιν ἰατικὸν
<span class="lb" data-page="17b.806" data-line="13" id="l17b.806.13"></span>τοῦ νοσήματός ἐστι τὸ ψυχρὸν, ἀλλὰ κατὰ συμβεβηκὸς,
<span class="lb" data-page="17b.806" data-line="14" id="l17b.806.14"></span>ἐπειδὴ τοῖς εὐσάρκοις νέοις ἐπανάκλησιν θέρμης ποιεῖται.
<span class="lb" data-page="17b.806" data-line="15" id="l17b.806.15"></span>ἐπ’ ἄλλης γὰρ οὐκ ὠφελήσει γε ἡλικίας, διότε μηδὲ
<span class="lb" data-page="17b.806" data-line="16" id="l17b.806.16"></span>τὴν ἐπανάκλησιν ἐργάζεται. ὅπου δ’ οὐδὲ ἐπὶ ταύτης ἐν
<span class="lb" data-page="17b.806" data-line="17" id="l17b.806.17"></span>ἄλλῃ τινὶ τῶν ὡρῶν, ὅτι μὴ κατὰ μέσον τοῦ θέρους. ἡ γάρ
<span class="lb" data-page="17b.806" data-line="18" id="l17b.806.18"></span>τοι τοῦ ψυχροῦ πρόπτωσις ἤτοι νικᾷ τὴν ἔμφυτον θερμασίαν
<span class="pb" data-page="17b.807" id="p17b.807"></span>
<span class="lb" data-page="17b.807" data-line="1" id="l17b.807.1"></span>ἢ ἀθροίζει. νικᾷ μὲν, ὅταν ἀσθενὴς ὑπάρχῃ, ἀθροίζει
<span class="lb" data-page="17b.807" data-line="2" id="l17b.807.2"></span>δ’, ὅταν ἰσχυρὰ τὴν διαπνοὴν αὐτῆς συνέχουσα καὶ
<span class="lb" data-page="17b.807" data-line="3" id="l17b.807.3"></span>διακωλύουσα. παραιτεῖται δὲ τοὺς ἐφ’ ἕλκεσι σπασμοὺς ὡς
<span class="lb" data-page="17b.807" data-line="4" id="l17b.807.4"></span>οὐκ ἄν ποτε τούτων ὑπὸ τοῦ ψυχροῦ θεραπευθησομένων,
<span class="lb" data-page="17b.807" data-line="5" id="l17b.807.5"></span>οὐδ’ εἰ νέος εἴη ὁ κάμνων καὶ φύσει θερμὸς καὶ κατὰ τὴν
<span class="lb" data-page="17b.807" data-line="6" id="l17b.807.6"></span>θερινὴν ὥραν καὶ χώραν, ἐπειδὴ, καθὰ προείρηκεν αὐτὸς, ἕλκεσι
<span class="lb" data-page="17b.807" data-line="7" id="l17b.807.7"></span>τὸ μὲν ψυχρὸν δακνῶδες ὀδύνην ἀνεκπύητον ποιέει.
<span class="lb" data-page="17b.807" data-line="8" id="l17b.807.8"></span>γενομένων οὖν ἐφ’ ἕλκεσι διὰ τὴν τῶν νευρωδῶν σωμάτων
<span class="lb" data-page="17b.807" data-line="9" id="l17b.807.9"></span>φλεγμονὴν ἐναντιώτατον ἔσται τὸ ψυχρὸν, οὔτε τὸ ἕλκος
<span class="lb" data-page="17b.807" data-line="10" id="l17b.807.10"></span>αὐτὸ παρηγοροῦν οὔτε τὴν τῶν νευρωδῶν σωμάτων φλεγμονὴν
<span class="lb" data-page="17b.807" data-line="11" id="l17b.807.11"></span>διαλῦον.
</p>
<span class="lb rule" data-page="17b.807" data-line="12" id="l17b.807.12"></span>
          </article>

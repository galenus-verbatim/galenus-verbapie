<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.22">
<span class="pb page1" data-page="17b.807" id="p17b.807"></span>
<span class="milestone ed1page page1" data-n="5.288" data-unit="ed1page" id="ed1page.5.288"></span>
<span class="milestone ed2page page1" data-n="9.206" data-unit="ed2page" id="ed2page.9.206"></span>
<span class="lb head" data-page="17b.807" data-line="13" id="l17b.807.13"></span>
            <blockquote class="quote lemma">
<span class="lb" data-page="17b.807" data-line="14" id="l17b.807.14"></span><span class="milestone ed2page" data-n="9.207" data-unit="ed2page" id="ed2page.9.207"></span>Τὸ θερμὸν ἐκπυητικὸν οὐκ ἐπὶ παντὶ ἕλκει, μέγιστον
<span class="lb" data-page="17b.807" data-line="15" id="l17b.807.15"></span>σημεῖον ἐς ἀσφαλείην δέρμα μαλάσσει, ἰσχναίνει,
<span class="lb" data-page="17b.807" data-line="16" id="l17b.807.16"></span>ἀνώδυνον, ῥιγέων, σπασμῶν, τετάνων παρηγορικόν. τὴν
<span class="lb" data-page="17b.807" data-line="17" id="l17b.807.17"></span>δ’ ἐν τῇ κεφαλῇ καρηβαρίην λύει. πλεῖστον δὲ διαφέρει
<span class="pb" data-page="17b.808" id="p17b.808"></span>
<span class="lb" data-page="17b.808" data-line="1" id="l17b.808.1"></span>ὀστέων κατάγμασι, μάλιστα δὲ τοῖσιν ἐψιλευμένοισι, τουτέων
<span class="lb" data-page="17b.808" data-line="2" id="l17b.808.2"></span>δὲ μάλιστα τοῖσιν ἐν κεφαλῇ ἕλκεα ἔχουσι. καὶ
<span class="lb" data-page="17b.808" data-line="3" id="l17b.808.3"></span>ὁκόσα ὑπὸ ψύξεως θνήσκει ἢ ἑλκοῦται καὶ ἕρπησιν ἐσθιομένοισι,
<span class="lb" data-page="17b.808" data-line="4" id="l17b.808.4"></span>ἕδρῃ, αἰδοίῳ, ὑστέρῃ, κύστει, τουτέοισι τὸ θερμὸν
<span class="lb" data-page="17b.808" data-line="5" id="l17b.808.5"></span>φίλον καὶ κρῖνον, τὸ δὲ ψυχρὸν πολέμιον καὶ κτεῖνον.
</blockquote>
<span class="lb rule" data-page="17b.808" data-line="6" id="l17b.808.6"></span>
            <p>
<span class="lb" data-page="17b.808" data-line="7" id="l17b.808.7"></span><span class="milestone ed1page" data-n="5.289" data-unit="ed1page" id="ed1page.5.289"></span>Ὥσπερ τὸ ψυχρὸν σπασμῶν καὶ τετάνων ὑπάρχει
<span class="lb" data-page="17b.808" data-line="8" id="l17b.808.8"></span>ποιητικὸν, ὅμως θεραπεύει σπανίως ποτὲ τέτανον, οὕτω
<span class="lb" data-page="17b.808" data-line="9" id="l17b.808.9"></span>καὶ τὸ θερμὸν ἐκπυητικὸν ὂν ὅσον ἐφ’ ἑαυτῷ γίγνεται ποτ’
<span class="lb" data-page="17b.808" data-line="10" id="l17b.808.10"></span>ἀνεκπύητον. ἐπὶ γοῦν τῶν σηπεδονωδῶν ἑλκῶν καὶ ἁπλῶς
<span class="lb" data-page="17b.808" data-line="11" id="l17b.808.11"></span>ἁπάντων τῶν ῥευματικῶν οὐκ ἐκπυΐσκει τὸ θερμὸν, ἀλλὰ
<span class="lb" data-page="17b.808" data-line="12" id="l17b.808.12"></span>καὶ βλάπτει μεγάλως αὐτά. καὶ συμβαίνει ἐς ταὐτὸν ἄμφω
<span class="lb" data-page="17b.808" data-line="13" id="l17b.808.13"></span>τό τε βλάπτον ἕλκη καὶ τὸ μὴ ἐκπυΐσκον, ὥσπερ οὖν καὶ
<span class="lb" data-page="17b.808" data-line="14" id="l17b.808.14"></span>κατὰ τοὐναντίον τό τ’ ὠφελοῦν καὶ τὸ ἐκπυΐσκον. μέγιστον
<span class="lb" data-page="17b.808" data-line="15" id="l17b.808.15"></span>γάρ ἐστι σημεῖον πρὸς ἀσφαλείαν ἕλκει τό τε πῦον καὶ τὸ
<span class="lb" data-page="17b.808" data-line="16" id="l17b.808.16"></span>τούτου ποιητικὸν φάρμακον. οὐδὲν γὰρ δύναται γενέσθαι
<span class="lb" data-page="17b.808" data-line="17" id="l17b.808.17"></span>κακὸν ἐφ’ ἕλκει πῦον γεννῶντι. τὰ γοῦν σπασμὸν ἐπιφέροντα
<span class="lb" data-page="17b.808" data-line="18" id="l17b.808.18"></span>πάντως ἀνεκπύητά ἐστι. ὁμοίως δὲ καὶ τὰ σηπεδονώδη
<span class="pb" data-page="17b.809" id="p17b.809"></span>
<span class="lb" data-page="17b.809" data-line="1" id="l17b.809.1"></span>τῶν ἑλκῶν, ὅσα τε τῶν πέριξ χωρίων ἀνάβρωσιν ἔχει
<span class="lb" data-page="17b.809" data-line="2" id="l17b.809.2"></span>καὶ τὰ δυσεπούλωτα δὲ πάντ’ ἐστὶν ἀνεκπύητα καὶ ὅσα τῶν
<span class="lb" data-page="17b.809" data-line="3" id="l17b.809.3"></span>κακοήθων ἑλκῶν ἰδίοις ὀνόμασι κατ’ ἐξοχήν τινα κέκληται
<span class="lb" data-page="17b.809" data-line="4" id="l17b.809.4"></span>καρκινώδη, χειρώνεια, τηλέφια καὶ φαγεδαινικὰ, πάντ’
<span class="lb" data-page="17b.809" data-line="5" id="l17b.809.5"></span>ἐστὶ καὶ ταῦτ’ ἀνεκπύητα. μέγιστον οὖν σημεῖον εἰς ἀσφάλειαν
<span class="lb" data-page="17b.809" data-line="6" id="l17b.809.6"></span>ἕλκει τὸ πῦόν ἐστι καὶ τοῦτό γε τεκμαίρου ἐπὶ τῆς
<span class="lb" data-page="17b.809" data-line="7" id="l17b.809.7"></span>τοῦ θερμοῦ χρήσεως. ἐφ’ ὧν γὰρ οὐχ ἁρμόττει, θεάσῃ
<span class="lb" data-page="17b.809" data-line="8" id="l17b.809.8"></span>ταῦτ’ ἀνεκπύητα μένοντα πρὸς τοῦ θερμοῦ. τὰ δ’ ἐφεξῆς
<span class="lb" data-page="17b.809" data-line="9" id="l17b.809.9"></span>ἔργα τοῦ θερμοῦ φαινόμενα συνεχῶς καταλέγει. καὶ γὰρ
<span class="lb" data-page="17b.809" data-line="10" id="l17b.809.10"></span>μαλάττει τὸ ἐσκληρυμμένον δέρμα καὶ ἰσχναίνει τὸ πεπαχυσμένον,
<span class="lb" data-page="17b.809" data-line="11" id="l17b.809.11"></span>ἀνώδυνόν τ’ ἐστὶ καὶ σπασμῶν καὶ τετάνων παρηγορικὸν,
<span class="lb" data-page="17b.809" data-line="12" id="l17b.809.12"></span>οὐχ ὥσπερ τὸ ψυχρὸν ὀδύνην ἀνεκπύητον ἐργάζεται,
<span class="lb" data-page="17b.809" data-line="13" id="l17b.809.13"></span>τῷ τῆς φύσεως ἡμῶν ἀλλότριον <span class="milestone ed2page" data-n="9.208" data-unit="ed2page" id="ed2page.9.208"></span>ὑπάρχειν, ἥτις
<span class="lb" data-page="17b.809" data-line="14" id="l17b.809.14"></span>ἐστὶ ἐστὶ τὸ ἔμφυτον θερμὸν, ἥντινα συναύξει ὅταν γε μετρίως
<span class="lb" data-page="17b.809" data-line="15" id="l17b.809.15"></span>ὁμιλῇ, τὸ δ’ ἔξωθεν θερμὸν ἐργάζεται πάνθ’ ὅσα λέλεκται,
<span class="lb" data-page="17b.809" data-line="16" id="l17b.809.16"></span>τὰ μὲν οὖν πέττον τε καὶ ἀλλοιοῦν ἐπὶ τὸ βέλτιον,
<span class="lb" data-page="17b.809" data-line="17" id="l17b.809.17"></span>ἔνια δὲ τῷ διαφορεῖν καὶ κενοῦν τὰ λυποῦντα ἐκθεραπεῦον.
<span class="lb" data-page="17b.809" data-line="18" id="l17b.809.18"></span>εἰ δὲ καὶ μὴ τελέως ἐκθεραπεύσειεν, ἀλλὰ τάς γ’ ὀδύνας
<span class="pb" data-page="17b.810" id="p17b.810"></span>
<span class="lb" data-page="17b.810" data-line="1" id="l17b.810.1"></span>πραύνει. ἐπὶ δὲ τῶν ἐν τῇ κεφαλῇ διαθέσεων αὐτά τε
<span class="lb" data-page="17b.810" data-line="2" id="l17b.810.2"></span>ταῦτα δρᾷ καὶ τὰς καλουμένας καρηβαρίας, αἵτινές εἰσι
<span class="lb" data-page="17b.810" data-line="3" id="l17b.810.3"></span>βαρύτητες τῆς κεφαλῆς ἰᾶται, συμπέπτον καὶ διαφοροῦν τὰ
<span class="lb" data-page="17b.810" data-line="4" id="l17b.810.4"></span>λυποῦντα. καὶ μὲν δὴ καὶ τοῖς τῶν ὀστῶν κατάγμασιν
<span class="lb" data-page="17b.810" data-line="5" id="l17b.810.5"></span>ὠφελιμώτατόν ἐστι καὶ μᾶλλον τοῖς. ἐψιλωμένοις, ὅπερ ἐστὶ
<span class="lb" data-page="17b.810" data-line="6" id="l17b.810.6"></span>γεγυμνωμένοις τῆς σαρκός. ἔτι δὲ μᾶλλον ὅσα κατὰ τὴν
<span class="lb" data-page="17b.810" data-line="7" id="l17b.810.7"></span>ὕλην γίγνεται· βλαβερώτατον γάρ ἐστι καὶ τούτοις τὸ ψυχρὸν
<span class="lb" data-page="17b.810" data-line="8" id="l17b.810.8"></span>ὡς ἂν μὴ μόνον τοῖς ὀστοῖς, ἀλλὰ καὶ αὐτῷ τῷ ἐγκεφάλῳ
<span class="lb" data-page="17b.810" data-line="9" id="l17b.810.9"></span>πολέμιον ὑπάρχειν· καὶ μὲν δὴ καὶ ὅσα μόρια διὰ τὸ
<span class="lb" data-page="17b.810" data-line="10" id="l17b.810.10"></span>κατεψῦχθαι νεκροῦται καὶ τούτων ἴαμα ἔσται τὸ θερμόν.
<span class="lb" data-page="17b.810" data-line="11" id="l17b.810.11"></span>οὕτω δὲ καὶ ὅσα διὰ τὴν ψῦξιν ἑλκοῦται, καθάπερ ἐν χειμῶνι
<span class="lb" data-page="17b.810" data-line="12" id="l17b.810.12"></span>πτέρναι καὶ δάκτυλοι καὶ ὅλως τὰ ἄκρα, καὶ τούτων
<span class="lb" data-page="17b.810" data-line="13" id="l17b.810.13"></span>ἴαμα ἔσται τὸ θερμόν. οὕτω δὲ καὶ τῶν ἑρπήτων τοῖς ἀναβιβρωσκομένοις
<span class="lb" data-page="17b.810" data-line="14" id="l17b.810.14"></span>καίτοι ὑπὸ χολώδους καὶ θερμοῦ χυμοῦ
<span class="lb" data-page="17b.810" data-line="15" id="l17b.810.15"></span>γιγνομένοις· ἀλλὰ διὰ τὴν ἕλκωσιν ἐναντίον αὐτοῖς τὸ ψυχρὸν,
<span class="lb" data-page="17b.810" data-line="16" id="l17b.810.16"></span>ὡς δακνῶδες ἑλκῶν ὑπάρχον. οὕτω δὴ καὶ ταῖς κατὰ
<span class="lb" data-page="17b.810" data-line="17" id="l17b.810.17"></span>τὴν ἕδραν ἁπάσαις διαθέσεσιν οἰκεῖον μὲν τὸ θερμὸν, ἐναντιώτατον
<span class="lb" data-page="17b.810" data-line="18" id="l17b.810.18"></span>δὲ τὸ ψυχρὸν, ὅτι τε νευρώδης ἡ ἕδρα, πολέμιον
<span class="pb" data-page="17b.811" id="p17b.811"></span>
<span class="lb" data-page="17b.811" data-line="1" id="l17b.811.1"></span>δὲ τοῖς νεύροις τὸ ψυχρὸν, καὶ ὅτι κατὰ τὴν κοινωνίαν ἥ τε
<span class="lb" data-page="17b.811" data-line="2" id="l17b.811.2"></span>ψῦξις ἐπαναβαίνει ῥᾳδίως ἐκ τῆς ἕδρας εἰς τὰ κατὰ τὴν
<span class="lb" data-page="17b.811" data-line="3" id="l17b.811.3"></span>κοιλίαν, ἥ τε θερμασία κατὰ τὸν αὐτὸν τρόπον. οὕτω δὲ
<span class="lb" data-page="17b.811" data-line="4" id="l17b.811.4"></span>καὶ ὑστέρᾳ καὶ κύστει τὸ μὲν θερμὸν φίλον καὶ κρῖνον, τὸ
<span class="lb" data-page="17b.811" data-line="5" id="l17b.811.5"></span>δὲ ψυχρὸν πολέμιον καὶ κτεῖνον. αὐτά τε γάρ ἐστι νευρώδη
<span class="lb" data-page="17b.811" data-line="6" id="l17b.811.6"></span>καὶ μεταδίδωσι τοῖς ὑπερκειμένοις ῥᾳδίως τῆς ψύξεως.
<span class="lb" data-page="17b.811" data-line="7" id="l17b.811.7"></span>ὅτι δὲ ἅπασι τοῖς εἰρημένοις κατὰ τὸν ἀφορισμὸν ἐπιπεφώνηκε
<span class="lb" data-page="17b.811" data-line="8" id="l17b.811.8"></span>κοινῇ τούτοισι τὸ θερμὸν φίλον καὶ κρῖνον, τὸ δὲ ψυχρὸν
<span class="lb" data-page="17b.811" data-line="9" id="l17b.811.9"></span>πολέμιον καὶ κτεῖνον, εὔδηλόν ἐστι, κἂν ἐγὼ μὴ λέγω.
</p>
<span class="lb rule" data-page="17b.811" data-line="10" id="l17b.811.10"></span>
          </article>

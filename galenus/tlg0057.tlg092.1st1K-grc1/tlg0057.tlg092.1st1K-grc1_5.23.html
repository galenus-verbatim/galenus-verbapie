<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.23">
<span class="pb page1" data-page="17b.811" id="p17b.811"></span>
<span class="milestone ed1page page1" data-n="5.289" data-unit="ed1page" id="ed1page.5.289"></span>
<span class="milestone ed2page page1" data-n="9.208" data-unit="ed2page" id="ed2page.9.208"></span>
<span class="lb head" data-page="17b.811" data-line="11" id="l17b.811.11"></span>
            <blockquote class="quote lemma">
<span class="lb" data-page="17b.811" data-line="12" id="l17b.811.12"></span>Ἐν τουτέοισι δὲ δεῖ τῷ ψυχρῷ χρέεσθαι, ὁκόθεν αἱμοῤῥαγέει
<span class="lb" data-page="17b.811" data-line="13" id="l17b.811.13"></span>ἢ αἱμοῤῥαγέιν μέλλει, μὴ ἐπ’ αὐτὰ, ἀλλὰ περὶ αὐτὰ
<span class="lb" data-page="17b.811" data-line="14" id="l17b.811.14"></span>ὁκόθεν ἐπιῤῥεῖ καὶ ὁκόσα φλεγμοναὶ ἢ ἐπιφλογίσματα ἐς
<span class="lb" data-page="17b.811" data-line="15" id="l17b.811.15"></span>τὸ ἐρυθρὸν καὶ ὕφαιμον ῥέποντα νεαρῷ αἵματι ἐπὶ ταῦτα·
<span class="lb" data-page="17b.811" data-line="16" id="l17b.811.16"></span>ἐπεὶ τά γε παλαιὰ μελαίνει καὶ ἐρυσίπελας τὸ μὴ ἑλκούμενον
<span class="lb" data-page="17b.811" data-line="17" id="l17b.811.17"></span>ὠφελέει, ἐπεὶ τό γε ἑλκούμενον βλάπτει.
</blockquote>
<span class="lb rule" data-page="17b.811" data-line="18" id="l17b.811.18"></span>
            <span class="pb" data-page="17b.812" id="p17b.812"></span>
            <p>
<span class="lb" data-page="17b.812" data-line="1" id="l17b.812.1"></span><span class="milestone ed2page" data-n="9.209" data-unit="ed2page" id="ed2page.9.209"></span>Τὰς ἐκ τοῦ ψυχροῦ γιγνομένας ὠφελείας τε
<span class="lb" data-page="17b.812" data-line="2" id="l17b.812.2"></span>καὶ βλάβας ἐν τῷδε διεξέρχεται, πρῶτον μὲν λέγων ἐπὶ τῶν
<span class="lb" data-page="17b.812" data-line="3" id="l17b.812.3"></span>αἱμοῤῥαγούντων ἢ μελλόντων χρήσιμον ὑπάρχειν αὐτὸ, μὴ
<span class="lb" data-page="17b.812" data-line="4" id="l17b.812.4"></span>τοῖς αἱμοῤῥαγοῦσι μέρεσιν αὐτὸ προσαγόμενον. ἕλκεσι γὰρ
<span class="lb" data-page="17b.812" data-line="5" id="l17b.812.5"></span>τὸ ψυχρὸν δακνῶδες, ἀλλὰ τοῖς πέριξ αὐτῶν καὶ μάλιστα
<span class="lb" data-page="17b.812" data-line="6" id="l17b.812.6"></span>ἐκείνοις, ὅθεν ἐπιῤῥεῖ τι τοῖς ἕλκεσι, καὶ μὲν δὴ καὶ τὰς
<span class="lb" data-page="17b.812" data-line="7" id="l17b.812.7"></span>φλεγμονὰς ἁπάσας, ὅσα τε ὡς αὐτὸς ὠνόμασεν ἐπιφλογίσματα,
<span class="lb" data-page="17b.812" data-line="8" id="l17b.812.8"></span>τουτέστιν ὥσπερ ὑπὸ φλογὸς ἐπικεκαυμένα διὰ τὴν
<span class="lb" data-page="17b.812" data-line="9" id="l17b.812.9"></span>θερμασίαν τῶν ἐργασαμένων αὐτὰ χυμῶν· καὶ γὰρ καὶ ταῦτα
<span class="lb" data-page="17b.812" data-line="10" id="l17b.812.10"></span>χαίρει τῷ ψυχρῷ. φαίνεται δέ σοι θεωμένῳ ταῦτα πάντα
<span class="lb" data-page="17b.812" data-line="11" id="l17b.812.11"></span>κατὰ τὴν χρόαν ἐρυθρὰ καὶ ὕφαιμα, νεαρῷ δηλονότι καὶ
<span class="lb" data-page="17b.812" data-line="12" id="l17b.812.12"></span>οὐ παλαιῷ τῷ αἵματι, τὸ γὰρ εὐανθὲς οὐκ ἔχει τὸ παλαιὸν
<span class="lb" data-page="17b.812" data-line="13" id="l17b.812.13"></span>αἷμα. διὸ καὶ προσαγομένου τοῦ ψυχροῦ τῷ τοιούτῳ πελιδνοῦσθαί
<span class="lb" data-page="17b.812" data-line="14" id="l17b.812.14"></span>τε καὶ μελαίνεσθαι συμβαίνει τὰ πεπονθότα μόρια.
<span class="lb" data-page="17b.812" data-line="15" id="l17b.812.15"></span>κατὰ δὲ τὸν αὐτὸν τρόπον ἐρυσίπελας ὠφελεῖται πρὸς
<span class="lb" data-page="17b.812" data-line="16" id="l17b.812.16"></span>τοῦ ψυχροῦ τὸ χωρὶς ἕλκους, ὡς τῷ γε ἡλκωμένῳ δακνῶδές
<span class="lb" data-page="17b.812" data-line="17" id="l17b.812.17"></span>τε καὶ ὀδυνῶδές ἐστι τὸ ψυχρὸν καὶ ταύτῃ βλάπτει τῶν
<span class="lb" data-page="17b.812" data-line="18" id="l17b.812.18"></span>ὀδυνωμένων μερῶν ἀεὶ ῥεῦμα κινούντων ἐφ’ ἑαυτά.
</p>
<span class="lb rule" data-page="17b.812" data-line="19" id="l17b.812.19"></span>
          </article>

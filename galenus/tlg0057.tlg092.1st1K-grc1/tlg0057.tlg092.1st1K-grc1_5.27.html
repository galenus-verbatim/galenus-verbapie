<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.27">
<span class="pb page1" data-page="17b.816" id="p17b.816"></span>
<span class="milestone ed1page page1" data-n="5.290" data-unit="ed1page" id="ed1page.5.290"></span>
<span class="milestone ed2page page1" data-n="9.211" data-unit="ed2page" id="ed2page.9.211"></span>
<span class="lb head" data-page="17b.816" data-line="10" id="l17b.816.10"></span>
            <blockquote class="quote lemma">
<span class="lb" data-page="17b.816" data-line="11" id="l17b.816.11"></span>Ὁκόσοισι δὲ πίνειν ὄρεξις νύκτωρ, τοῖσι πάνυ διψώδεσιν,
<span class="lb" data-page="17b.816" data-line="12" id="l17b.816.12"></span>ἢν ἐπικοιμηθῶσιν, ἀγαθόν.
</blockquote>
<span class="lb rule" data-page="17b.816" data-line="13" id="l17b.816.13"></span>
            <p>
<span class="lb" data-page="17b.816" data-line="14" id="l17b.816.14"></span>Οὔτ’ εἰ δοτέον ἐστὶ τὸ ποτὸν ἐπὶ τῶν ἐν νυκτὶ πάνυ
<span class="lb" data-page="17b.816" data-line="15" id="l17b.816.15"></span>διψησάντων ἐδήλωσεν, ἀλλὰ μόνον ὅ τι συμφέρει τούτοις ἐπικοιμηθῆναι.
<span class="lb" data-page="17b.816" data-line="16" id="l17b.816.16"></span>πεφθήσεται γὰρ δηλονότι καὶ ὑποκαταβήσεται
<span class="lb" data-page="17b.816" data-line="17" id="l17b.816.17"></span>κατὰ τὸν ὕπνον, ὅ τί περ ἂν ᾖ τὸ τῆς δίψης αἴτιον. οὐ
<span class="lb" data-page="17b.816" data-line="18" id="l17b.816.18"></span>μὴν οὐδ’ ἄδηλόν ἐστιν, ὡς τοῖς πάνυ διψῶσι δοτέον ἐστὶ
<span class="pb" data-page="17b.817" id="p17b.817"></span>
<span class="lb" data-page="17b.817" data-line="1" id="l17b.817.1"></span>τὸ ποτὸν, εἴτ’ ἐξ οἴνου πόσεως ἀκρατεστέρου τοῦτ’ αὐτοῖς
<span class="lb" data-page="17b.817" data-line="2" id="l17b.817.2"></span>εἴη γεγενημένον εἴτ’ ἐξ ἐνδείας ποτοῦ. τό τε γὰρ τὴν ἔνδειαν
<span class="lb" data-page="17b.817" data-line="3" id="l17b.817.3"></span>ἰᾶσθαι προσφορᾷ τό τε τὴν ἐξ οἴνου θερμασίαν
<span class="lb" data-page="17b.817" data-line="4" id="l17b.817.4"></span>ὕδατι σβεννύναι τῶν ὑγιεινῶν ἐστι θεωρημάτων. εἰ μέντοι
<span class="lb" data-page="17b.817" data-line="5" id="l17b.817.5"></span>μετρίως εἶεν διψώδεις, οὐ πάντως ἐστὶ δοτέον αὐτοῖς τὸ
<span class="lb" data-page="17b.817" data-line="6" id="l17b.817.6"></span>ποτὸν, ἀλλ’ ἐπισκεπτέον εἴτ’ ἐνδείᾳ πάσχουσιν ὑγρότητος
<span class="lb" data-page="17b.817" data-line="7" id="l17b.817.7"></span>τὸ τοιοῦτον εἶτε δι’ οἴνου πλείονα πόσιν, ἐγχωρεῖ γὰρ τούτους
<span class="lb" data-page="17b.817" data-line="8" id="l17b.817.8"></span>κοιμηθέντας ὠφεληθῆναι.
</p>
<span class="lb rule" data-page="17b.817" data-line="9" id="l17b.817.9"></span>
          </article>

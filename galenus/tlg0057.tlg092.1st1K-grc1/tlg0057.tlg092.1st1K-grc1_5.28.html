<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.28">
<span class="pb page1" data-page="17b.817" id="p17b.817"></span>
<span class="milestone ed1page page1" data-n="5.290" data-unit="ed1page" id="ed1page.5.290"></span>
<span class="milestone ed2page page1" data-n="9.211" data-unit="ed2page" id="ed2page.9.211"></span>
<span class="lb head" data-page="17b.817" data-line="10" id="l17b.817.10"></span>
            <blockquote class="quote lemma">
<span class="lb" data-page="17b.817" data-line="11" id="l17b.817.11"></span>Γυναικείων ἀγωγὸν ἡ ἐν ἀρώμασι πυρίη. πολλαχοῦ δὲ καὶ
<span class="lb" data-page="17b.817" data-line="12" id="l17b.817.12"></span>εἰς ἄλλα χρησίμη ἂν ἦν, εἰ μὴ καρηβαρίας ἐνεποίει.
</blockquote>
<span class="lb rule" data-page="17b.817" data-line="13" id="l17b.817.13"></span>
            <p>
<span class="lb" data-page="17b.817" data-line="14" id="l17b.817.14"></span><span class="milestone ed2page" data-n="9.212" data-unit="ed2page" id="ed2page.9.212"></span>Γυναικείων εἴρηκε τῶν ἐκκενουμένων δηλονότι
<span class="lb" data-page="17b.817" data-line="15" id="l17b.817.15"></span>διὰ μήτρας ταῖς γυναιξὶ κατά τε τάς ἐμμήνους καθάρσεις
<span class="lb" data-page="17b.817" data-line="16" id="l17b.817.16"></span>καὶ μετὰ τοὺς τόκους. εὔδηλον δ’ ὡς κἀνταῦθα τὰς μὲν
<span class="lb" data-page="17b.817" data-line="17" id="l17b.817.17"></span>ἤτοι διὰ φλεγμονὴν τῆς μήτρας ἢ διαστροφὴν ἤ τι τοιοῦτον
<span class="lb" data-page="17b.817" data-line="18" id="l17b.817.18"></span>μὴ καθαιρομένας καλῶς ἰασόμεθα τὸ πάθος ἐκθεραπεύοντες,
<span class="pb" data-page="17b.818" id="p17b.818"></span>
<span class="lb" data-page="17b.818" data-line="1" id="l17b.818.1"></span>οὗ σύμπτωμά ἐστὶν ἡ τῶν γυναικείων ἐπίσχεσις,
<span class="lb" data-page="17b.818" data-line="2" id="l17b.818.2"></span>τὰς δ’ ἄνευ τοῦ τοιούτου παθήματος ἐνδεῶς καθαιρομένας
<span class="lb" data-page="17b.818" data-line="3" id="l17b.818.3"></span>ταῖς νῦν ὑπ’ αὐτοῦ διδασκομέναις πυρίαις ἰᾶται. ἐπὶ τούτων
<span class="lb" data-page="17b.818" data-line="4" id="l17b.818.4"></span>γὰρ ἤτοι πάχος αἵματος αἴτιόν ἐστι τῆς ἐπισχέσεως ἢ
<span class="lb" data-page="17b.818" data-line="5" id="l17b.818.5"></span>ἔμφραξις τῶν εἰς τὴν μήτραν καθηκόντων ἀγγείων ἢ μύσις
<span class="lb" data-page="17b.818" data-line="6" id="l17b.818.6"></span>τῶν αὐτῶν τούτων ἢ πύκνωσις ὅλης τῆς οὐσίας αὐτῆς. ὅ τι
<span class="lb" data-page="17b.818" data-line="7" id="l17b.818.7"></span>δ’ ἂν ᾖ τῶν εἰρημένων ἡ διὰ τῶν ἀρωμάτων πυρία θεραπεύει
<span class="lb" data-page="17b.818" data-line="8" id="l17b.818.8"></span>τὴν διάθεσιν, ἀναστομοῦν μὲν δυναμένη τὰ μεμυκότα
<span class="lb" data-page="17b.818" data-line="9" id="l17b.818.9"></span>πέρατα τῶν ἀγγείων, λεπτύνειν δὲ τὸ πάχος τῶν χυμῶν,
<span class="lb" data-page="17b.818" data-line="10" id="l17b.818.10"></span>τὰς δ’ ἐμφράξεις τῷ τέμνειν ἐκφράττουσα. πολλαχοῦ δὲ
<span class="lb" data-page="17b.818" data-line="11" id="l17b.818.11"></span>καὶ εἰς ἄλλα, φησὶν, ἦν ἂν χρήσιμος, εἰ μὴ καρηβαρίας
<span class="lb" data-page="17b.818" data-line="12" id="l17b.818.12"></span>ἐνεποίει. τὸ γὰρ ὅλον σῶμα πυριᾶσθαι διὰ τῆς μήτρας
<span class="lb" data-page="17b.818" data-line="13" id="l17b.818.13"></span>ἠδύνατο συνεχῶς ἐν ἁπάσαις ταῖς ψυχραῖς καὶ ὑγραῖς διαθέσεσιν,
<span class="lb" data-page="17b.818" data-line="14" id="l17b.818.14"></span>εἰ μὴ τὴν ἀπὸ πυρίας ἐφοβούμεθα κεφαλαλγίαν καὶ
<span class="lb" data-page="17b.818" data-line="15" id="l17b.818.15"></span>μάλιστα ἐν τοῖς πυρετοῖς. ὅτι γὰρ κεφαλαλγῆ σχεδὸν ἅπαντά
<span class="lb" data-page="17b.818" data-line="16" id="l17b.818.16"></span>ἐστι τὰ ἀρώματα δηλοῖ μὲν ἡ πεῖρα, διδάσκει δὲ καὶ
<span class="lb" data-page="17b.818" data-line="17" id="l17b.818.17"></span>ὁ λόγος. ὅσα γὰρ ἱκανῶς θερμαίνει κεφαλαλγῆ πάντ’ ἐστὶν,
<span class="pb" data-page="17b.819" id="p17b.819"></span>
<span class="lb" data-page="17b.819" data-line="1" id="l17b.819.1"></span>ὡς ἂν ἄνω φύσει φερομένου τοῦ θερμοῦ. θερμὴ δὲ ἱκανῶς
<span class="lb" data-page="17b.819" data-line="2" id="l17b.819.2"></span>ἐστιν ἁπάντων τῶν ἀρωμάτων ἡ φύσις καὶ μάλιστα
<span class="lb" data-page="17b.819" data-line="3" id="l17b.819.3"></span>κασσίας καὶ κόστου καὶ κινναμώμου καὶ ἀμώμου.
</p>
<span class="lb rule" data-page="17b.819" data-line="4" id="l17b.819.4"></span>
          </article>

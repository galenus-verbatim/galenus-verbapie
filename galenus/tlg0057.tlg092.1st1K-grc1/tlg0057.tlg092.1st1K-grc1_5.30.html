<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.30">
<span class="pb page1" data-page="17b.820" id="p17b.820"></span>
<span class="milestone ed1page page1" data-n="5.290" data-unit="ed1page" id="ed1page.5.290"></span>
<span class="milestone ed2page page1" data-n="9.212" data-unit="ed2page" id="ed2page.9.212"></span>
<span class="lb head" data-page="17b.820" data-line="1" id="l17b.820.1"></span>
            <blockquote class="quote lemma">
<span class="lb" data-page="17b.820" data-line="2" id="l17b.820.2"></span><span class="milestone ed2page" data-n="9.213" data-unit="ed2page" id="ed2page.9.213"></span>Γυναικὶ ἐν γαστρὶ ἐχούσῃ ὑπό τινος τῶν ὀξέων
<span class="lb" data-page="17b.820" data-line="3" id="l17b.820.3"></span>νοσημάτων ληφθῆναι θανάσιμον.
</blockquote>
<span class="lb rule" data-page="17b.820" data-line="4" id="l17b.820.4"></span>
            <p>
<span class="lb" data-page="17b.820" data-line="5" id="l17b.820.5"></span>Εἰκότως· ἐάν τε γὰρ πυρετῶδες ᾖ τὸ νόσημα, συνεχεῖς
<span class="lb" data-page="17b.820" data-line="6" id="l17b.820.6"></span>ἀνάγκη τοὺς πυρετοὺς ἔχειν αὐτό. τοιοῦτο γάρ ἐστι τὸ ὀξὺ
<span class="lb" data-page="17b.820" data-line="7" id="l17b.820.7"></span>καὶ κίνδυνος ἐν τῷδε διττὸς, εἷς μὲν αὐτοῦ τοῦ πυρετοῦ
<span class="lb" data-page="17b.820" data-line="8" id="l17b.820.8"></span>ἀναιροῦντος τὸ ἔμβρυον, ἕτερος δ’ ὅτι διὰ μακροῦ μὲν τρέφοντες
<span class="lb" data-page="17b.820" data-line="9" id="l17b.820.9"></span>ἐνδείᾳ τροφῆς ἀναιροῦμεν τὸ ἔμβρυον. εἰ δ’ ἵνα
<span class="lb" data-page="17b.820" data-line="10" id="l17b.820.10"></span>τοῦτο διασώσωμεν, ἀφειδήσομεν τοῦ συνεχῶς τρέφειν, αὐξήσαντες
<span class="lb" data-page="17b.820" data-line="11" id="l17b.820.11"></span>τῇ τῶν τροφῶν ἀκαιρίᾳ τοὺς συνεχεῖς πυρετοὺς,
<span class="lb" data-page="17b.820" data-line="12" id="l17b.820.12"></span>ἀποκτενοῦμεν τὴν κύουσαν, οὕτω δὲ κἂν χωρὶς πυρετοῦ
<span class="lb" data-page="17b.820" data-line="13" id="l17b.820.13"></span>τῶν ἄλλων τι γένηται νοσημάτων ὀξέων, οἷον ἐπιληψία ἢ
<span class="lb" data-page="17b.820" data-line="14" id="l17b.820.14"></span>ἀποπληξία ἢ σπασμὸς ἢ τέτανος ἅμα τῷ μεγέθει καὶ τῇ
<span class="lb" data-page="17b.820" data-line="15" id="l17b.820.15"></span>συντονίᾳ τοῦ νοσήματος, ἀδύνατον ἐξαρκέσαι τὴν κάμνουσαν.
</p>
<span class="lb rule" data-page="17b.820" data-line="16" id="l17b.820.16"></span>
          </article>

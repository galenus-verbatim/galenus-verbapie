<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.33">
<span class="pb page1" data-page="17b.822" id="p17b.822"></span>
<span class="milestone ed1page page1" data-n="5.291" data-unit="ed1page" id="ed1page.5.291"></span>
<span class="milestone ed2page page1" data-n="9.214" data-unit="ed2page" id="ed2page.9.214"></span>
<span class="lb head" data-page="17b.822" data-line="5" id="l17b.822.5"></span>
            <blockquote class="quote lemma">
<span class="lb" data-page="17b.822" data-line="6" id="l17b.822.6"></span>Γυναικὶ τῶν καταμηνίων ἐκλειπόντων αἷμα ἐκ τῶν ῥινῶν
<span class="lb" data-page="17b.822" data-line="7" id="l17b.822.7"></span>ῥυῆναι ἀγαθόν.
</blockquote>
<span class="lb rule" data-page="17b.822" data-line="8" id="l17b.822.8"></span>
            <p>
<span class="lb" data-page="17b.822" data-line="9" id="l17b.822.9"></span>Ὅτι μὲν οὖν ἀναγκαῖόν ἐστι τὸ καλῶς ἐφ’ ἑκάστῳ μηνὶ
<span class="lb" data-page="17b.822" data-line="10" id="l17b.822.10"></span>κενούμενον αἷμα, ἐπειδὰν κατά τινα διάθεσιν ἐπισχεθῇ,
<span class="lb" data-page="17b.822" data-line="11" id="l17b.822.11"></span>βλάπτειν τὴν γυναῖκα καὶ ὅ τι δι’ ἑτέρου χωρίου κενουμένου
<span class="lb" data-page="17b.822" data-line="12" id="l17b.822.12"></span>ἰάσεται τῆς βλάβης τὸ πᾶν σῶμα πρόδηλον παντί. πολλῶν
<span class="lb" data-page="17b.822" data-line="13" id="l17b.822.13"></span>δ’ ὄντων χωρίων δι’ ὧν ἐκκενοῦσθαι δύναται, τοῖς μὲν ἄλλοις
<span class="lb" data-page="17b.822" data-line="14" id="l17b.822.14"></span>ἅπασι πρόσεστί τις μείζων ἢ ἐλάττων βλάβη. μόνη δ’
<span class="lb" data-page="17b.822" data-line="15" id="l17b.822.15"></span>ἡ διὰ τῶν ῥινῶν κένωσις ἄλυπός ἐστιν, ἣν ἐπαινεῖ νῦν ὁ
<span class="lb" data-page="17b.822" data-line="16" id="l17b.822.16"></span>Ἱπποκράτης. οὐ μὴν οὐδ’ εἴ τις ἄλλη κένωσις ἄλυπος εὑρίσκοιτο,
<span class="lb" data-page="17b.822" data-line="17" id="l17b.822.17"></span>τούτου χάριν ὁ ἀφορισμὸς ψευδής ἐστιν. οὐ γὰρ
<span class="lb" data-page="17b.822" data-line="18" id="l17b.822.18"></span>ὅτι μόνη κένωσις ἡ διὰ τῶν ῥινῶν ἀγαθὴ τῶν καταμηνίων
<span class="pb" data-page="17b.823" id="p17b.823"></span>
<span class="lb" data-page="17b.823" data-line="1" id="l17b.823.1"></span>ἐκλειπόντων εἴρηκεν, ἀλλ’ ἁπλῶς ἐπῄνεσεν αὐτὴν, μὴ προσθεὶς
<span class="lb" data-page="17b.823" data-line="2" id="l17b.823.2"></span>ὅτι μόνη. κἂν τὴν δι’ ἕδρας οὖν τὴν ἀγαθὴν εἶναι
<span class="lb" data-page="17b.823" data-line="3" id="l17b.823.3"></span>λέγῃ ταῖς οὕτως ἐχούσαις γυναιξὶν, οὐ μάχεται τῷ ἀφορισμῷ.
<span class="lb" data-page="17b.823" data-line="4" id="l17b.823.4"></span>φαίνεται γὰρ ἐνίοτε δι’ ἑνὸς ὡς παραδείγματος ὁ
<span class="lb" data-page="17b.823" data-line="5" id="l17b.823.5"></span>Ἱπποκράτης ἀποφαινόμενος ὑπὲρ τῶν ὁμοίων ἁπάντων.
</p>
<span class="lb rule" data-page="17b.823" data-line="6" id="l17b.823.6"></span>
          </article>

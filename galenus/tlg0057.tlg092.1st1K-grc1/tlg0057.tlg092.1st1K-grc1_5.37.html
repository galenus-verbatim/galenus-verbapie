<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.37">
<span class="pb page1" data-page="17b.827" id="p17b.827"></span>
<span class="milestone ed1page page1" data-n="5.291" data-unit="ed1page" id="ed1page.5.291"></span>
<span class="milestone ed2page page1" data-n="9.216" data-unit="ed2page" id="ed2page.9.216"></span>
<span class="lb head" data-page="17b.827" data-line="16" id="l17b.827.16"></span>
            <blockquote class="quote lemma">
<span class="lb" data-page="17b.827" data-line="17" id="l17b.827.17"></span><span class="milestone ed2page" data-n="9.217" data-unit="ed2page" id="ed2page.9.217"></span>Γυναικὶ ἐν γαστρὶ ἐχούσῃ ἢν οἱ μασθοὶ ἐξαίφνης
<span class="lb" data-page="17b.827" data-line="18" id="l17b.827.18"></span>ἰσχνοὶ γένωνται, ἐκτιτρώσκει.
</blockquote>
<span class="lb rule" data-page="17b.827" data-line="19" id="l17b.827.19"></span>
            <span class="pb" data-page="17b.828" id="p17b.828"></span>
            <p>
<span class="lb" data-page="17b.828" data-line="1" id="l17b.828.1"></span>Καὶ οὗτος ὁ ἀφορισμὸς ἐξ ἐκείνων ἐστὶν, οὓς ἔφαμεν
<span class="lb" data-page="17b.828" data-line="2" id="l17b.828.2"></span>ἔνδειαν τῆς τροφῆς σημαίνειν τῷ ἐμβρύῳ. κοιναὶ γάρ τινές
<span class="lb" data-page="17b.828" data-line="3" id="l17b.828.3"></span>εἰσι φλέβες ὑστερῶν τε καὶ τιτθῶν, αἵτινες ὅταν ἐνδεῶς
<span class="lb" data-page="17b.828" data-line="4" id="l17b.828.4"></span>ἔχωσιν αἵματος, ἰσχνοὺς μὲν τοὺς τιτθοὺς ἀποφαίνουσι,
<span class="lb" data-page="17b.828" data-line="5" id="l17b.828.5"></span>τῇ δὲ <span class="milestone ed1page" data-n="5.292" data-unit="ed1page" id="ed1page.5.292"></span>ἀτροφίᾳ ποτὲ μὲν ἀναιροῦσι τὸ ἔμβρυον,
<span class="lb" data-page="17b.828" data-line="6" id="l17b.828.6"></span>ἔστι δ’ ὁτὲ πρὸς ἔκκρισιν παρορμῶσι διὰ τὴν αἰτίαν,
<span class="lb" data-page="17b.828" data-line="7" id="l17b.828.7"></span>ἣν αὐτὸς ἐν τῷ περὶ φύσεως παιδίου γράφει κατὰ
<span class="lb" data-page="17b.828" data-line="8" id="l17b.828.8"></span>τήνδε τὴν ῥῆσιν· ἡ τροφὴ καὶ ἡ αὔξησις τὰ ἀπὸ τῆς μήτρας
<span class="lb" data-page="17b.828" data-line="9" id="l17b.828.9"></span>κατιόντα, οὐκέτι αὐτάρκη τῷ παιδίῳ ἐστὶν, ὅταν οἱ
<span class="lb" data-page="17b.828" data-line="10" id="l17b.828.10"></span>δέκα μῆνες παρέλθωσι καὶ τὸ ἔμβρυον αὐξηθῇ. ἕλκει γὰρ
<span class="lb" data-page="17b.828" data-line="11" id="l17b.828.11"></span>ἀπὸ τοῦ αἵματος εἰς ἑωυτὸ γλυκύτατον, ἅμα δὲ καὶ ἀπὸ
<span class="lb" data-page="17b.828" data-line="12" id="l17b.828.12"></span>τοῦ γάλακτος ἐπαυρίσκεται ὀλίγον. ὅταν δ’ αὐτῷ ταῦτα
<span class="lb" data-page="17b.828" data-line="13" id="l17b.828.13"></span>σπανιώτερα γένηται καὶ ἁδρὸν ᾖ τὸ παιδίον, ζητοῦν τε
<span class="lb" data-page="17b.828" data-line="14" id="l17b.828.14"></span>πλέον τῆς ὑπαρχούσης τροφῆς, ἀσκαρίζει, καὶ τοὺς ὑμένας
<span class="lb" data-page="17b.828" data-line="15" id="l17b.828.15"></span>ῥηγνύον ἀρχὴν ἀποκυήσεως παρέχει τῇ μητρί.
</p>
<span class="lb rule" data-page="17b.828" data-line="16" id="l17b.828.16"></span>
          </article>

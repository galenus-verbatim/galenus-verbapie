<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.40">
<span class="pb page1" data-page="17b.832" id="p17b.832"></span>
<span class="milestone ed1page page1" data-n="5.292" data-unit="ed1page" id="ed1page.5.292"></span>
<span class="milestone ed2page page1" data-n="9.218" data-unit="ed2page" id="ed2page.9.218"></span>
<span class="lb head" data-page="17b.832" data-line="5" id="l17b.832.5"></span>
            <blockquote class="quote lemma">
<span class="lb" data-page="17b.832" data-line="6" id="l17b.832.6"></span><span class="milestone ed2page" data-n="9.219" data-unit="ed2page" id="ed2page.9.219"></span>Γυναιξὶν ὁκόσῃσιν ἐς τοὺς τιτθοὺς αἷμα συστρέφεται,
<span class="lb" data-page="17b.832" data-line="7" id="l17b.832.7"></span>μανίην σημαίνει.
</blockquote>
<span class="lb rule" data-page="17b.832" data-line="8" id="l17b.832.8"></span>
            <p>
<span class="lb" data-page="17b.832" data-line="9" id="l17b.832.9"></span>Ὅτι μὲν εἰς τοὺς τιτθοὺς τὸ αἷμα φερόμενον, εἷθ’ ὑπὸ
<span class="lb" data-page="17b.832" data-line="10" id="l17b.832.10"></span>τῶν αὐτόθι ἀδένων μεταβαλλόμενον γάλα γίγνεται, κατὰ τὸν
<span class="lb" data-page="17b.832" data-line="11" id="l17b.832.11"></span>προγεγραμμένον ἀφορισμὸν εἴρηται. νυνὶ δ’ ὅταν ἀμετάβλητον
<span class="lb" data-page="17b.832" data-line="12" id="l17b.832.12"></span>διαμένῃ τὸ παραγενόμενον εἰς αὐτοὺς αἷμα, φησὶν
<span class="lb" data-page="17b.832" data-line="13" id="l17b.832.13"></span>ὁ Ἱπποκράτης μανίην σημαίνεσθαι. ἐγὼ μὲν οὖν οὔπω
<span class="lb" data-page="17b.832" data-line="14" id="l17b.832.14"></span>τοῦτο γινόμενον ἐθεασάμην, ὥστ’ εἰ καὶ γίνεται ποτὲ μὲν
<span class="lb" data-page="17b.832" data-line="15" id="l17b.832.15"></span>τῶν σπανίων ἐστίν. ὁ Ἱπποκράτης δ’ ὡς ἑωρακὼς αὐτὸ
<span class="lb" data-page="17b.832" data-line="16" id="l17b.832.16"></span>γράφει· καὶ εἴπερ γε ἀληθές ἐστι, τοιάνδε τινα χρὴ νομίζειν
<span class="lb" data-page="17b.832" data-line="17" id="l17b.832.17"></span>αὐτῆς τὴν αἰτίαν ὑπάρχειν. τῶν ἀδένων ἡ φύσις
<span class="lb" data-page="17b.832" data-line="18" id="l17b.832.18"></span>καὶ μάλιστα κατὰ τοὺς τιτθοὺς ἄναιμός τέ ἐστι καὶ δηλονότι
<span class="pb" data-page="17b.833" id="p17b.833"></span>
<span class="lb" data-page="17b.833" data-line="1" id="l17b.833.1"></span>ψυχρά. τὸ γὰρ ἄναιμον ἅπαν ψυχρὸν, καὶ δὴ καὶ τὴν
<span class="lb" data-page="17b.833" data-line="2" id="l17b.833.2"></span>τοῦ φερομένου πρὸς αὐτοὺς αἵματος ἀλλοίωσιν ἐπὶ τὸ ψυχρότερον
<span class="lb" data-page="17b.833" data-line="3" id="l17b.833.3"></span>ἐργάζεται. ὅσῳ γάρ εἰσιν οἱ ἀδένες οὗτοι τῆς
<span class="lb" data-page="17b.833" data-line="4" id="l17b.833.4"></span>τοῦ ἥπατος σαρκὸς ψυχρότεροι, τοσοῦτον τὸ γάλα τοῦ αἵματος.
<span class="lb" data-page="17b.833" data-line="5" id="l17b.833.5"></span>ὅταν οὖν ποτε πολύ τε ἅμα καὶ ζέον αἷμα πάντῃ
<span class="lb" data-page="17b.833" data-line="6" id="l17b.833.6"></span>τοῦ σώματος ἀναφέρηται καὶ μάλιστα ἐπὶ τὴν κεφαλὴν, μανήσονται
<span class="lb" data-page="17b.833" data-line="7" id="l17b.833.7"></span>μὲν, ὅτι τὴν κεφαλὴν καταλαμβάνει τὸ τοιοῦτον
<span class="lb" data-page="17b.833" data-line="8" id="l17b.833.8"></span>αἷμα· τὸ δ’ ἐπὶ τοὺς τιτθοὺς ὁρμῆσαν αὐτοῦ τὴν εἰς τοὐναντίον
<span class="lb" data-page="17b.833" data-line="9" id="l17b.833.9"></span>οὐ δυνήσεται λαβεῖν ἀλλοίωσιν ὡς γενέσθαι γάλα,
<span class="lb" data-page="17b.833" data-line="10" id="l17b.833.10"></span>διά τε τὴν ζέσιν καὶ τὸ πλῆθος.
</p>
<span class="lb rule" data-page="17b.833" data-line="11" id="l17b.833.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.44">
<span class="pb page1" data-page="17b.836" id="p17b.836"></span>
<span class="milestone ed1page page1" data-n="5.293" data-unit="ed1page" id="ed1page.5.293"></span>
<span class="milestone ed2page page1" data-n="9.221" data-unit="ed2page" id="ed2page.9.221"></span>
<span class="lb head" data-page="17b.836" data-line="9" id="l17b.836.9"></span>
            <blockquote class="quote lemma">
<span class="lb" data-page="17b.836" data-line="10" id="l17b.836.10"></span>Ὁκόσαι παρὰ φύσιν λεπταὶ ἐοῦσαι ἐν γαστρὶ ἔχουσιν ἐκτιτρώσκουσι
<span class="lb" data-page="17b.836" data-line="11" id="l17b.836.11"></span>δίμηνα πρὶν ἢ παχυνθῆναι.
</blockquote>
<span class="lb rule" data-page="17b.836" data-line="12" id="l17b.836.12"></span>
            <p>
<span class="lb" data-page="17b.836" data-line="13" id="l17b.836.13"></span>Κατὰ τρεῖς τρόπους ἀκηκόασιν οἱ ἐξηγησάμενοι τὸ βιβλίον
<span class="lb" data-page="17b.836" data-line="14" id="l17b.836.14"></span>τῆς διανοίας τοῦ προκειμένου νῦν ἀφορισμοῦ. τινὲς
<span class="lb" data-page="17b.836" data-line="15" id="l17b.836.15"></span>μὲν γὰρ ἡγοῦνται πάντως ἐκτιτρώσκειν αὐτὰς, τινὲς
<span class="lb" data-page="17b.836" data-line="16" id="l17b.836.16"></span>δὲ, εἰ μὴ παχυνθεῖέν τε καὶ ἀνατραφεῖεν, ἀλλὰ διαμένοιεν
<span class="lb" data-page="17b.836" data-line="17" id="l17b.836.17"></span>ἄτροφοί τε καὶ ἰσχναί· τινὲς δὲ, ὅταν ἀνατρέφωνται, τότε
<span class="lb" data-page="17b.836" data-line="18" id="l17b.836.18"></span>μάλιστα ἐκτιτρώσκουσιν, ὃ καὶ δοκεῖ τῶν προειρημένων ἀπιθανώτερον
<span class="pb" data-page="17b.837" id="p17b.837"></span>
<span class="lb" data-page="17b.837" data-line="1" id="l17b.837.1"></span>ὑπάρχειν· ἀλλ’ ὅμως οὕτως ἐξηγήσατο τὸν ἀφορισμὸν
<span class="lb" data-page="17b.837" data-line="2" id="l17b.837.2"></span>Νουμησιανὸς, εἰρῆσθαι μὲν φάσκων ἐπὶ τῶν παρὰ
<span class="lb" data-page="17b.837" data-line="3" id="l17b.837.3"></span>φύσιν ἰσχνῶν γεγενημένων, δεομένων δὲ ἀνατραφῆναι πρότερον,
<span class="lb" data-page="17b.837" data-line="4" id="l17b.837.4"></span>εἶτα φθανουσῶν λαβεῖν, ἃς οὐχ οἷόν τε εἶναί φησιν
<span class="lb" data-page="17b.837" data-line="5" id="l17b.837.5"></span>ἀνατραφῆναι χωρὶς τοῦ τὸ χορηγούμενον αἷμα εἰς τροφὴν
<span class="lb" data-page="17b.837" data-line="6" id="l17b.837.6"></span>τῷ κυουμένῳ πρὸς τὴν τῆς κυούσης ἀναλαμβάνεσθαι θρέψιν,
<span class="lb" data-page="17b.837" data-line="7" id="l17b.837.7"></span>ὥστε εἰκότως ἀποροῦν αὐτάρκους τροφῆς τὸ ἔμβρυον
<span class="lb" data-page="17b.837" data-line="8" id="l17b.837.8"></span>ἀποφθείρεσθαι. ἀλλὰ καὶ τοῦ παρὰ φύσιν λεπταὶ τινὲς μὲν
<span class="lb" data-page="17b.837" data-line="9" id="l17b.837.9"></span>οὕτως ἤκουσαν ὡς ὁ Νουμησιανὸς, ἵνα παρὰ τὴν ἑαυτῆς
<span class="lb" data-page="17b.837" data-line="10" id="l17b.837.10"></span>φύσιν ἡ κύουσα εἴη γεγενημένη λεπτὴ, τινὲς δὲ τὸ ὑπερβαλλόντως
<span class="lb" data-page="17b.837" data-line="11" id="l17b.837.11"></span>φασὶ σημαίνεσθαι, δηλοῦν βουλομένου τοῦ Ἱπποκράτους
<span class="lb" data-page="17b.837" data-line="12" id="l17b.837.12"></span>ὡς οὐχ αἱ μετρίως λεπτυνθεῖσαι τοῦτο πάσχουσιν
<span class="lb" data-page="17b.837" data-line="13" id="l17b.837.13"></span>ἐξ ἀνάγκης, ἀλλ’ ὅσαι κατελεπτύνθησαν ἱκανῶς. ἑκατέρα δὲ
<span class="lb" data-page="17b.837" data-line="14" id="l17b.837.14"></span>ἡ ἐξήγησις ἔχει τινὰ λόγον.
</p>
<span class="lb rule" data-page="17b.837" data-line="15" id="l17b.837.15"></span>
          </article>

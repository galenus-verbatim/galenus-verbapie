<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.45">
<span class="pb page1" data-page="17b.837" id="p17b.837"></span>
<span class="milestone ed1page page1" data-n="5.293" data-unit="ed1page" id="ed1page.5.293"></span>
<span class="milestone ed2page page1" data-n="9.221" data-unit="ed2page" id="ed2page.9.221"></span>
<span class="lb head" data-page="17b.837" data-line="16" id="l17b.837.16"></span>
            <blockquote class="quote lemma">
<span class="lb" data-page="17b.837" data-line="17" id="l17b.837.17"></span><span class="milestone ed2page" data-n="9.222" data-unit="ed2page" id="ed2page.9.222"></span>Ὁκόσαι δὲ μετρίως τὸ σῶμα ἔχουσαι ἐκτιτρώσκουσι
<span class="lb" data-page="17b.837" data-line="18" id="l17b.837.18"></span>δίμηνα καὶ τρίμηνα ἄτερ προφάσιος φανερῆς, ταύτῃσιν
<span class="pb" data-page="17b.838" id="p17b.838"></span>
<span class="lb" data-page="17b.838" data-line="1" id="l17b.838.1"></span>αἱ κοτυληδόνες μύξης μεσταί εἰσι καὶ οὐ δύνανται γοῦν
<span class="lb" data-page="17b.838" data-line="2" id="l17b.838.2"></span>κρατέειν ὑπὸ τοῦ βάρεος τὸ ἔμβρυον, ἀλλ’ ἀποῤῥήγνυνται.
</blockquote>
<span class="lb rule" data-page="17b.838" data-line="3" id="l17b.838.3"></span>
            <p>
<span class="lb" data-page="17b.838" data-line="4" id="l17b.838.4"></span>Ἄτερ φανερᾶς προφάσεως λέγει πυρετοῦ σφοδροῦ καὶ
<span class="lb" data-page="17b.838" data-line="5" id="l17b.838.5"></span>γαστρὸς ῥεύματος ἢ αἱμοῤῥαγίας ἢ ἐρυσιπέλατος ἐν αὐτῇ
<span class="lb" data-page="17b.838" data-line="6" id="l17b.838.6"></span>τῇ μήτρᾳ συστάντος ἢ πηδησάσης σφοδρότερον τῆς κυούσης
<span class="lb" data-page="17b.838" data-line="7" id="l17b.838.7"></span>ἢ κραξάσης ἢ λυπηθείσης ἢ θυμωθείσης ἢ φοβηθείσης ἢ
<span class="lb" data-page="17b.838" data-line="8" id="l17b.838.8"></span>ἐνδεῶς διαιτηθείσης ἤ τι τοιοῦτον ἕτερον διαπραξάσης ἢ
<span class="lb" data-page="17b.838" data-line="9" id="l17b.838.9"></span>παθούσης. εἰκὸς γὰρ ταῖς τοιαύταις μυξώδη τὰ στόματα
<span class="lb" data-page="17b.838" data-line="10" id="l17b.838.10"></span>τῶν εἰς τὴν μήτραν καθηκόντων ἀγγείων ὑπάρχειν, ἐξ ὦν
<span class="lb" data-page="17b.838" data-line="11" id="l17b.838.11"></span>ἤρτηται τὸ χωρίον, ἃ δὴ καὶ κοτυληδόνας ὠνόμασεν, οὐχ
<span class="lb" data-page="17b.838" data-line="12" id="l17b.838.12"></span>ὡς ἔνιοι νομίζουσι τὰς ἐπιτρεφομένας ἀδενώδεις σάρκας
<span class="lb" data-page="17b.838" data-line="13" id="l17b.838.13"></span>αὐταῖς. ἔν τε γὰρ τῷ πρώτῳ τῶν γυναικείων αὐτός φησιν,
<span class="lb" data-page="17b.838" data-line="14" id="l17b.838.14"></span>ἢν δὲ αἱ κοτυληδόνες φλέγματος περίπλεες ἔωσι, τὰ καταμήνια
<span class="lb" data-page="17b.838" data-line="15" id="l17b.838.15"></span>γίνεται ἐλάσσονα, καὶ ὁ Πραξαγόρας ἐν τῷ πρώτῳ
<span class="lb" data-page="17b.838" data-line="16" id="l17b.838.16"></span>τῶν φυσικῶν, κοτυληδόνες δέ εἰσι τὰ στόματα τῶν φλεβῶν
<span class="lb" data-page="17b.838" data-line="17" id="l17b.838.17"></span>καὶ τῶν ἀρτηριῶν τῶν εἰς τὴν μήτραν φερουσῶν.
</p>
<span class="lb rule" data-page="17b.838" data-line="18" id="l17b.838.18"></span>
          </article>

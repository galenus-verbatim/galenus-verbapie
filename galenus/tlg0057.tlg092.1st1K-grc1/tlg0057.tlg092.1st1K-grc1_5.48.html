<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.48">
<span class="pb page1" data-page="17b.840" id="p17b.840"></span>
<span class="milestone ed1page page1" data-n="5.293" data-unit="ed1page" id="ed1page.5.293"></span>
<span class="milestone ed2page page1" data-n="9.223" data-unit="ed2page" id="ed2page.9.223"></span>
<span class="lb head" data-page="17b.840" data-line="10" id="l17b.840.10"></span>
            <blockquote class="quote lemma">
<span class="lb" data-page="17b.840" data-line="11" id="l17b.840.11"></span>Ἔμβρυα τὰ μὲν ἄῤῥενα ἐν τοῖσι δεξιοῖσι, τὰ δὲ θήλεα ἐν
<span class="lb" data-page="17b.840" data-line="12" id="l17b.840.12"></span>τοῖσιν ἀριστεροῖσι μᾶλλον.
</blockquote>
<span class="lb rule" data-page="17b.840" data-line="13" id="l17b.840.13"></span>
            <p>
<span class="lb" data-page="17b.840" data-line="14" id="l17b.840.14"></span>ὅτι διὰ τὴν κρᾶσιν εὐθὺς ἐξ ἀρχῆς οὖσαν θερμοτέραν
<span class="lb" data-page="17b.840" data-line="15" id="l17b.840.15"></span>ἄῤῥεν γίγνεται τὸ ἔμβρυον ἐν τοῖσι περὶ σπέρματος
<span class="lb" data-page="17b.840" data-line="16" id="l17b.840.16"></span>ὑπομνήμασιν ἐπιδέδεικται. θερμοτέρα δὲ ἡ κρᾶσις γίγνεται
<span class="lb" data-page="17b.840" data-line="17" id="l17b.840.17"></span>τοῖς ἐμβρύοις οὐχ ἥκιστα καὶ διὰ τὸ χωρίον, ὅπερ ἐστὶ τὸ
<span class="pb" data-page="17b.841" id="p17b.841"></span>
<span class="lb" data-page="17b.841" data-line="1" id="l17b.841.1"></span>δεξιὸν τῆς ὑστέρας μόριον, αὐτίκα δὲ τοῦτο θερμότερόν
<span class="lb" data-page="17b.841" data-line="2" id="l17b.841.2"></span>ἐστι τῇ γειτνιάσει τοῦ ἥπατος. εἴη δ’ ἄν τι πρὸς τὴν θερμότητα
<span class="lb" data-page="17b.841" data-line="3" id="l17b.841.3"></span>τοῦ κυουμένου συντελοῦν καὶ τὸ τῆς θηλείας σπέρμα
<span class="lb" data-page="17b.841" data-line="4" id="l17b.841.4"></span>προερχόμενον μὲν ἐκ τῶν οἰκείων ὄρχεων δι’ ἑκατέρας
<span class="lb" data-page="17b.841" data-line="5" id="l17b.841.5"></span>τῆς κεραίας, τὸ μὲν εἰς τὸν δεξιὸν κόλπον τῆς μήτρας, τὸ
<span class="lb" data-page="17b.841" data-line="6" id="l17b.841.6"></span>δὲ εἰς τὸν ἀριστερὸν, ἀνόμοιον ὑπάρχον, ὡς καὶ τοῦτ’ ἐπεδείξαμεν.
<span class="lb" data-page="17b.841" data-line="7" id="l17b.841.7"></span>εἴπερ οὖν ὀῤῥωδέστερόν ἐστι καὶ ψυχρότερον τὸ
<span class="lb" data-page="17b.841" data-line="8" id="l17b.841.8"></span>κατὰ τὸν ἀριστερὸν ὄρχιν σπέρμα, καὶ κατὰ τοῦτ’ ἂν εἰκότως
<span class="lb" data-page="17b.841" data-line="9" id="l17b.841.9"></span>ἐν τοῖς ἀριστεροῖς μέρεσι τῆς μήτρας τὸ συνιστάμενον
<span class="lb" data-page="17b.841" data-line="10" id="l17b.841.10"></span>εὐθὺς ἐξ ἀρχῆς κύημα γίγνοιτο ψυχρότερον. εἴρηται δὲ
<span class="lb" data-page="17b.841" data-line="11" id="l17b.841.11"></span>περὶ τῶν τοιούτων ἁπάντων αὐτάρκως κἀν τῷ πέμπτῳ
<span class="lb" data-page="17b.841" data-line="12" id="l17b.841.12"></span>τῶν Ἱπποκράτους ἀνατομικῶν.
</p>
<span class="lb rule" data-page="17b.841" data-line="13" id="l17b.841.13"></span>
          </article>

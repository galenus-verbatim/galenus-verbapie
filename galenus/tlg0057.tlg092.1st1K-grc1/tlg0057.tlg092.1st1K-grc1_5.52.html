<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.52">
<span class="pb page1" data-page="17b.843" id="p17b.843"></span>
<span class="milestone ed1page page1" data-n="5.294" data-unit="ed1page" id="ed1page.5.294"></span>
<span class="milestone ed2page page1" data-n="9.225" data-unit="ed2page" id="ed2page.9.225"></span>
<span class="lb head" data-page="17b.843" data-line="16" id="l17b.843.16"></span>
            <blockquote class="quote lemma">
<span class="lb" data-page="17b.843" data-line="17" id="l17b.843.17"></span>Γυναικὶ ἢν ἐν γαστρὶ ἐχούσῃ γάλα ἐκ τῶν μαζῶν πολὺ ῥυῇ,
<span class="lb" data-page="17b.843" data-line="18" id="l17b.843.18"></span>ἀσθενὲς τὸ ἔμβρυον σημαίνει, ἢν δὲ στερεοὶ οἱ μασθοὶ
<span class="lb" data-page="17b.843" data-line="19" id="l17b.843.19"></span>ἔωσιν, ὑγιεινότερον τὸ ἔμβρυον σημαίνει.
</blockquote>
<span class="lb rule" data-page="17b.843" data-line="20" id="l17b.843.20"></span>
            <span class="pb" data-page="17b.844" id="p17b.844"></span>
            <p>
<span class="lb" data-page="17b.844" data-line="1" id="l17b.844.1"></span>Κατ’ ἐκεῖνον δηλονότι τὸν χρόνον ῥεῖ τὸ γάλα, αἷς ἂν
<span class="lb" data-page="17b.844" data-line="2" id="l17b.844.2"></span>φαίνηται ῥέον, ἡνίκα φύσιν ἔχει ταῖς κυούσαις γεννᾶσθαι.
<span class="lb" data-page="17b.844" data-line="3" id="l17b.844.3"></span>οὐ γὰρ δὴ κατά γε τοὺς πρώτους μῆνας γεννᾶται, τὸ δ’
<span class="lb" data-page="17b.844" data-line="4" id="l17b.844.4"></span>ὅλως ῥεῖν αὐτὸ καὶ μὴ μένειν ἔνδον ἐκ τοῦ πλέον ἀθροίζεσθαι
<span class="lb" data-page="17b.844" data-line="5" id="l17b.844.5"></span>γίνεται. πλέον δ’ ἀθροίζεται πληρουμένων ἐπὶ πλέον
<span class="lb" data-page="17b.844" data-line="6" id="l17b.844.6"></span>τῶν κοινῶν ἐν τιτθοῖς πρὸς τὰς ὑστέρας φλεβῶν. πληροῦνται
<span class="lb" data-page="17b.844" data-line="7" id="l17b.844.7"></span>δ’ ἔτι μᾶλλον, ὀλίγον ἀναλίσκοντος τοῦ κυουμένου.
<span class="lb" data-page="17b.844" data-line="8" id="l17b.844.8"></span>τοῦτο δ’ αὐτὸ γίνεται διὰ τὴν ἀσθένειαν αὐτοῦ. δῆλον οὖν
<span class="lb" data-page="17b.844" data-line="9" id="l17b.844.9"></span>ὅτι τοὺς τιτθοὺς οὐκ ἰσχνοὺς φαίνεσθαι χρὴ, καθάπερ ὅτ’
<span class="lb" data-page="17b.844" data-line="10" id="l17b.844.10"></span>ἦν ἀκύμων ἡ γυνή. τοῦτο γὰρ σημεῖον ἔνδειαν αἵματος
<span class="lb" data-page="17b.844" data-line="11" id="l17b.844.11"></span>ἐνδείκνυται, διὰ τοῦτο ἐπ’ αὐτῶν διαφθείρεται τὸ ἔμβρυον,
<span class="lb" data-page="17b.844" data-line="12" id="l17b.844.12"></span>οὐθ’ οὕτως μεστοὺς ὡς ἀποῤῥεῖν τὸ γάλα. διαιρομένους δὲ
<span class="lb" data-page="17b.844" data-line="13" id="l17b.844.13"></span>εἰς τοσοῦτον, ὡς στερεοὺς ἁπτομένους φαίνεσθαι. μέση γὰρ
<span class="lb" data-page="17b.844" data-line="14" id="l17b.844.14"></span>ἡ τοιαύτη κατάστασίς ἐστι τῶν τε ἀντιτύπων, διὰ τὸ πεπληρῶσθαι
<span class="lb" data-page="17b.844" data-line="15" id="l17b.844.15"></span>σφοδρῶς, καὶ τῶν μαλακῶν τε καὶ χαλαρῶν, διὰ
<span class="lb" data-page="17b.844" data-line="16" id="l17b.844.16"></span>τὴν ἔνδειαν τοῦ αἵματος. ὅθεν εἰκότως ἐπαινεῖ τὸ τοιοῦτο
<span class="lb" data-page="17b.844" data-line="17" id="l17b.844.17"></span>σημεῖον ὁ Ἱπποκράτης, ὡς ἂν ἐνδεικνύμενον οὔτ’ ἀσθενεῖν
<span class="lb" data-page="17b.844" data-line="18" id="l17b.844.18"></span>τὸ κυούμενον οὔτ’ ἐνδεῖν αὐτοῦ τὴν τροφήν.
</p>
<span class="lb rule" data-page="17b.844" data-line="19" id="l17b.844.19"></span>
          </article>

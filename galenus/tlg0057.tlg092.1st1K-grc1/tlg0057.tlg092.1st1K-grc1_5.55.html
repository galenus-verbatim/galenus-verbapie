<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.55">
<span class="pb page1" data-page="17b.851" id="p17b.851"></span>
<span class="milestone ed1page page1" data-n="5.295" data-unit="ed1page" id="ed1page.5.295"></span>
<span class="milestone ed2page page1" data-n="9.28" data-unit="ed2page" id="ed2page.9.28"></span>
<span class="lb head" data-page="17b.851" data-line="1" id="l17b.851.1"></span>
            <blockquote class="quote lemma">
<span class="lb" data-page="17b.851" data-line="2" id="l17b.851.2"></span>Ὁκόσαι ἐν γαστρὶ ἔχουσαι ὑπὸ πυρετῶν λαμβάνονται καὶ
<span class="lb" data-page="17b.851" data-line="3" id="l17b.851.3"></span>ἰσχυρῶς ἰσχναίνονται ἄτερ προφάσιος φανερῆς, τίκτουσι
<span class="lb" data-page="17b.851" data-line="4" id="l17b.851.4"></span>χαλεπῶς καὶ ἐπικινδύνως ἢ ἐκτιτρώσκουσαι κινδυνεύουσιν.
</blockquote>
<span class="lb rule" data-page="17b.851" data-line="5" id="l17b.851.5"></span>
            <p>
<span class="lb" data-page="17b.851" data-line="6" id="l17b.851.6"></span>Συμβαίνει τισὶ τῶν τικτουσῶν, ἐφ’ αἷς πρότερον ἠθροίσθησαν
<span class="lb" data-page="17b.851" data-line="7" id="l17b.851.7"></span>κακοχυμίαι πρὶν νοσεῖν, ἐνίοτε μὲν ἁλίσκεσθαι σφοδροῖς
<span class="lb" data-page="17b.851" data-line="8" id="l17b.851.8"></span>πυρετοῖς ὡς ἐκτικρώσκειν ἐξ ἀνάγκης, ἐνίοτε δὲ μετρίοις
<span class="lb" data-page="17b.851" data-line="9" id="l17b.851.9"></span>μὲν, ἀλλ’ οὐ καθαιρουμένοις ἀκριβῶς, ὑπολείπουσι
<span class="lb" data-page="17b.851" data-line="10" id="l17b.851.10"></span>δέ τι λείψανον ἐν τῷ σώματι τῆς κακοχυμίας, ἐφ’ ᾗ συνέστησαν
<span class="lb" data-page="17b.851" data-line="11" id="l17b.851.11"></span>ὡς ἂν μὴ δυναμένων τῶν ἰατρῶν διὰ τὸ κύειν τὴν
<span class="lb" data-page="17b.851" data-line="12" id="l17b.851.12"></span>γυναῖκα μήτε βοήθημα προσάγειν ἰσχυρὸν μήτ’ ἀκριβῶς
<span class="lb" data-page="17b.851" data-line="13" id="l17b.851.13"></span>διαιτᾶσθαι. διὰ τοῦτ’ οὖν αὐταῖς ὅ τε πυρετὸς ὑποτροπιάζει
<span class="lb" data-page="17b.851" data-line="14" id="l17b.851.14"></span>συνεχῶς καὶ δυσφόρως τῷ πλείστῳ τοῦ χρόνου σύνεστι.
<span class="lb" data-page="17b.851" data-line="15" id="l17b.851.15"></span>εἰκότως τοιγαροῦν ποτὲ μὲν οὐκ ἀντέχει τὸ ἔμβρυον,
<span class="lb" data-page="17b.851" data-line="16" id="l17b.851.16"></span>ἀλλ’ ἀποφθείρεται διά τε τοὺς πυρετοὺς καὶ τὴν κακοχυμίαν.
<span class="lb" data-page="17b.851" data-line="17" id="l17b.851.17"></span><span class="milestone ed2page" data-n="9.229" data-unit="ed2page" id="ed2page.9.229"></span>ἐνίοτε δὲ ἀργεῖ μὲν ἄχρι τῆς ἀκοκυήσεως.
<span class="pb" data-page="17b.852" id="p17b.852"></span>
<span class="lb" data-page="17b.852" data-line="1" id="l17b.852.1"></span>ἀλλ’ αὐτό τε νοσῶδες ὂν ὡς ἂν ἐν πολλῷ χρόνῳ τεταλαιπωρημένον,
<span class="lb" data-page="17b.852" data-line="2" id="l17b.852.2"></span>ἀσθενῆ τε καὶ τὴν κυήσασαν ἔχον οὐκ ἀκινδύνως
<span class="lb" data-page="17b.852" data-line="3" id="l17b.852.3"></span>τίκτεται. πρὸς γάρ τοι τὴν εὐτοκίαν ἰσχυρῶν ἀμφοτέρων
<span class="lb" data-page="17b.852" data-line="4" id="l17b.852.4"></span>δεῖται τῶν σωμάτων, τοῦ τε τῆς κυούσης αὐτῆς καὶ τοῦ
<span class="lb" data-page="17b.852" data-line="5" id="l17b.852.5"></span>παιδίου.
</p>
<span class="lb rule" data-page="17b.852" data-line="6" id="l17b.852.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.57">
<span class="pb page1" data-page="17b.853" id="p17b.853"></span>
<span class="milestone ed1page page1" data-n="5.295" data-unit="ed1page" id="ed1page.5.295"></span>
<span class="milestone ed2page page1" data-n="9.229" data-unit="ed2page" id="ed2page.9.229"></span>
<span class="lb head" data-page="17b.853" data-line="1" id="l17b.853.1"></span>
            <blockquote class="quote lemma">
<span class="lb" data-page="17b.853" data-line="2" id="l17b.853.2"></span>Καταμηνίων γινομένων πλειόνων νοῦσοι ξυμβαίνουσι καὶ μὴ
<span class="lb" data-page="17b.853" data-line="3" id="l17b.853.3"></span>γιγνομένων ἀπὸ τῆς ὑστέρης ξυμβαίνουσι νοῦσοι.
</blockquote>
<span class="lb rule" data-page="17b.853" data-line="4" id="l17b.853.4"></span>
            <p>
<span class="lb" data-page="17b.853" data-line="5" id="l17b.853.5"></span>Ἐνίοις τῶν ἰατρῶν ἔδοξεν ἐπὶ πλήθει μὲν γίνεσθαι
<span class="lb" data-page="17b.853" data-line="6" id="l17b.853.6"></span>πολλὰ νοσήματα, δι’ ἔνδειαν δὲ μηδὲν, ἀλλ’ ὁ Ἱπποκράτης
<span class="lb" data-page="17b.853" data-line="7" id="l17b.853.7"></span>ἡγεῖται ἐνίοτε καὶ δι’ ἔνδειαν νοσεῖν οὐ γυναῖκας μόνον,
<span class="lb" data-page="17b.853" data-line="8" id="l17b.853.8"></span>ἀλλὰ καὶ τοὺς ἄνδρας. εἴ γε ἐν ταῖς ἐνδείαις ἕπεται ποτὲ
<span class="lb" data-page="17b.853" data-line="9" id="l17b.853.9"></span>μὲν ψυχρότης, ποτὲ ξηρότης, ποτὲ δὲ ἄμφω. δέδεικται δ’
<span class="lb" data-page="17b.853" data-line="10" id="l17b.853.10"></span>ὅτι ὅσαι τῶν δυσκρασιῶν τηλικαῦται τὸ μέγεθός εἰσιν ὡς
<span class="lb" data-page="17b.853" data-line="11" id="l17b.853.11"></span>ἐνέργειαν ἤδη βλάπτειν ἐκ τούτου τῶν νοσημάτων ὑπάρχουσι
<span class="lb" data-page="17b.853" data-line="12" id="l17b.853.12"></span>γένους. ἀλλὰ κατὰ τοῦτο μὲν οὔτε ψεῦδος πρὸς Ἱπποκράτους
<span class="lb" data-page="17b.853" data-line="13" id="l17b.853.13"></span>οὔτ’ ἀσαφὲς εἴρηται. καθὸ δ’ ἐπὶ μὲν τῶν
<span class="lb" data-page="17b.853" data-line="14" id="l17b.853.14"></span>πλειόνων καταμηνίων εἶπεν ἁπλῶς γίνεσθαι νόσους, μὴ
<span class="lb" data-page="17b.853" data-line="15" id="l17b.853.15"></span>προσθεὶς τὸ ἀπὸ τῆς ὑστέρας. ἐπὶ δὲ τῶν μὴ γινομένων
<span class="lb" data-page="17b.853" data-line="16" id="l17b.853.16"></span>καὶ τοῦτο προσέθηκεν, ἄξιον ἐπισκέψασθαι<span class="milestone ed2page" data-n="9.230" data-unit="ed2page" id="ed2page.9.230"></span> πότερον
<span class="lb" data-page="17b.853" data-line="17" id="l17b.853.17"></span>ἀμφοτέροις τοῖς προειρημένοις ἐπενήνεκται κοινὴ τὸ
<span class="lb" data-page="17b.853" data-line="18" id="l17b.853.18"></span>ἀπὸ τῆς ὑστέρας ἢ μόνον ἴδιόν ἐστι τῶν μὴ γινομένων.
<span class="pb" data-page="17b.854" id="p17b.854"></span>
<span class="lb" data-page="17b.854" data-line="1" id="l17b.854.1"></span>ἀδύνατον δὲ τοῦτο ἀκριβῶς ἐπιδιασκέψασθαι χωρὶς τοῦ
<span class="lb" data-page="17b.854" data-line="2" id="l17b.854.2"></span>γνῶναι τὰς αἰτίας ἁπάσας, ἐφ’ αἷς πλείω τοῦ προσήκοντος
<span class="lb" data-page="17b.854" data-line="3" id="l17b.854.3"></span>ἢ ἐλάττω γίνεται καταμήνια. δυνατὸν οὖν ἐστι καὶ ἀναστομωθέντων
<span class="lb" data-page="17b.854" data-line="4" id="l17b.854.4"></span>ἐπὶ πλέον τὸν εἰς τὴν μήτραν καθηκόντων
<span class="lb" data-page="17b.854" data-line="5" id="l17b.854.5"></span>ἀγγείων καὶ λεπτοτέρου τοῦ αἵματος ἢ θερμοτέρου γενομένου
<span class="lb" data-page="17b.854" data-line="6" id="l17b.854.6"></span>καὶ τοῦ σώματος ὅλου διὰ καχεξίαν τινὰ βαρυνομένου
<span class="lb" data-page="17b.854" data-line="7" id="l17b.854.7"></span>τῷ αἵματι, κἂν μηδέπω τὴν κατὰ φύσιν ὑπερβαίνῃ συμμετρίαν,
<span class="lb" data-page="17b.854" data-line="8" id="l17b.854.8"></span>ὠθοῦντος αὐτὸ πρὸς τὰς ἐν τῇ μήτρᾳ φλέβας, ὥσπερ
<span class="lb" data-page="17b.854" data-line="9" id="l17b.854.9"></span>ἐν ταῖς ῥευματικαῖς διαθέσεσιν ἄλλοτ’ εἰς ἄλλο μόριον ἄμετρον
<span class="lb" data-page="17b.854" data-line="10" id="l17b.854.10"></span>κένωσιν γενέσθαι καταμηνίων. ἐλάττω δ’ αὖ καταμήνια
<span class="lb" data-page="17b.854" data-line="11" id="l17b.854.11"></span>δυνατόν ἐστι γενέσθαι διά τε μύσιν ἢ ἔμφραξιν
<span class="lb" data-page="17b.854" data-line="12" id="l17b.854.12"></span>τῶν τὴν ἔμμηνον κάθαρσιν ἐπὶ τὴν μήτραν φερουσῶν φλεβῶν,
<span class="lb" data-page="17b.854" data-line="13" id="l17b.854.13"></span>διὰ πάχος αἵματος ἢ διὰ ψυχρότητα καὶ ῥώμην αὐτῶν
<span class="lb" data-page="17b.854" data-line="14" id="l17b.854.14"></span>τῶν κατὰ τὴν μήτραν ἀγγείων, ὡς μὴ παραδέχεσθαι
<span class="lb" data-page="17b.854" data-line="15" id="l17b.854.15"></span>τὸ ἐπιῤῥέον. ὅ τι δ’ ἂν ᾖ τούτων ἀναγκαῖόν ἐστιν ἐν τῷ
<span class="lb" data-page="17b.854" data-line="16" id="l17b.854.16"></span>χρόνῳ καὶ τὴν μήτραν αὐτὴν πάσχειν τι πάθος ἤτοι φλεγμονῶδες
<span class="lb" data-page="17b.854" data-line="17" id="l17b.854.17"></span>ἢ ἐρυσιπελατῶδες ἢ σκιῤῥῶδες ἢ καρκινῶδες, ᾧ
<span class="lb" data-page="17b.854" data-line="18" id="l17b.854.18"></span>πάλιν συμπάσχειν ὅλον τὸ σῶμα. κατὰ μέντοι τὰς ἀμέτρους
<span class="pb" data-page="17b.855" id="p17b.855"></span>
<span class="lb" data-page="17b.855" data-line="1" id="l17b.855.1"></span>κενώσεις οὐδὲν τοιοῦτον πάθημα γίνεται ταῖς ὑστέραις, ᾧ
<span class="lb" data-page="17b.855" data-line="2" id="l17b.855.2"></span>συννοσήσει τὸ σύμπαν σῶμα λόγῳ συμπαθείας, ὥστε πιθανώτερον
<span class="lb" data-page="17b.855" data-line="3" id="l17b.855.3"></span>ἐπὶ τῶν ἰσχομένων καταμηνίων εἰρῆσθαι μόνον
<span class="lb" data-page="17b.855" data-line="4" id="l17b.855.4"></span>ἀπὸ τῆς ὑστέρας τὰς νόσους συμβαίνειν.
</p>
<span class="lb rule" data-page="17b.855" data-line="5" id="l17b.855.5"></span>
          </article>

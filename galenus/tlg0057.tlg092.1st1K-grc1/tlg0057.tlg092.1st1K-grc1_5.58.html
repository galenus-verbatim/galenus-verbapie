<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.58">
<span class="pb page1" data-page="17b.855" id="p17b.855"></span>
<span class="milestone ed1page page1" data-n="5.295" data-unit="ed1page" id="ed1page.5.295"></span>
<span class="milestone ed2page page1" data-n="9.230" data-unit="ed2page" id="ed2page.9.230"></span>
<span class="lb head" data-page="17b.855" data-line="6" id="l17b.855.6"></span>
            <blockquote class="quote lemma">
<span class="lb" data-page="17b.855" data-line="7" id="l17b.855.7"></span>Ἐπὶ ἀρχῷ φλεγμαίνοντι καὶ ἐπὶ ὑστέρῃ φλεγμαινούσῃ
<span class="lb" data-page="17b.855" data-line="8" id="l17b.855.8"></span>στραγγουρίη ἐπιγίγνεται. ἐπὶ δὲ ἥπατι φλεγμαίνοντι λὺγξ
<span class="lb" data-page="17b.855" data-line="9" id="l17b.855.9"></span>ἐπιγίγνεται.
</blockquote>
<span class="lb rule" data-page="17b.855" data-line="10" id="l17b.855.10"></span>
            <p>
<span class="lb" data-page="17b.855" data-line="11" id="l17b.855.11"></span><span class="milestone ed1page" data-n="5.296" data-unit="ed1page" id="ed1page.5.296"></span>Ὅταν τις ὀλίγον ἀποκρίνῃ οὖρον συνεχῶς,
<span class="lb" data-page="17b.855" data-line="12" id="l17b.855.12"></span>στραγγουρία τὸ πάθος καλεῖται καὶ γίνεται ποτὲ μὲν ἐπ’
<span class="lb" data-page="17b.855" data-line="13" id="l17b.855.13"></span>ἀῤῥωστίᾳ τῆς καθεκτικῆς δυνάμεως ἐν τῇ κύστει, ποτὲ δ’
<span class="lb" data-page="17b.855" data-line="14" id="l17b.855.14"></span>ἐπὶ δριμύτητι τῶν οὔρων. ἡ μὲν οὖν ἀῤῥωστία διά τε δυσκρασίαν
<span class="lb" data-page="17b.855" data-line="15" id="l17b.855.15"></span>γίνεται καί τινα τῶν παρὰ φύσιν ὄγκων, ἡ δριμύτης
<span class="lb" data-page="17b.855" data-line="16" id="l17b.855.16"></span>δὲ ἤτοι διὰ πάθος νεφρῶν ἢ τὸ τοιοῦτον ἥκειν εἰς
<span class="pb" data-page="17b.856" id="p17b.856"></span>
<span class="lb" data-page="17b.856" data-line="1" id="l17b.856.1"></span>αὐτοὺς ἐκ τῶν φλεβῶν τὸ διηθούμενον ὀῤῥῶδες περίττωμα·
<span class="lb" data-page="17b.856" data-line="2" id="l17b.856.2"></span>δεόντως οὖν ὁ Ἱπποκράτης ἐπιγίνεσθαί φησιν στραγγουρίαν
<span class="lb" data-page="17b.856" data-line="3" id="l17b.856.3"></span>ἀρχῷ καὶ ὑστέρᾳ φλεγμαινούσῃ καὶ νεφροῖς ἐμπύοις, ἐπὶ
<span class="lb" data-page="17b.856" data-line="4" id="l17b.856.4"></span>μὲν ἀρχῷ καὶ μήτρᾳ κατὰ συμπάθειαν πασχούσης τῆς κύστεως,
<span class="lb" data-page="17b.856" data-line="5" id="l17b.856.5"></span>ἐπὶ δὲ νεφροῖς ἐμπύοις ἐκκρινομένου τοῦ πύου διὰ
<span class="lb" data-page="17b.856" data-line="6" id="l17b.856.6"></span>τῆς κύστεως. τοῦτο μὲν οὖν τῇ δριμύτητι δάκνον τὴν κύστιν
<span class="lb" data-page="17b.856" data-line="7" id="l17b.856.7"></span>ἐρεθίζει πρὸς τὴν ἀπόκρισιν, ἐπὶ δὲ τῇ κατ’ ἀρχὸν
<span class="lb" data-page="17b.856" data-line="8" id="l17b.856.8"></span>ἢ μήτραν φλεγμονῇ τῷ τῆς γειτνιάσεως λόγῳ πάσχειν ἀναγκαῖόν
<span class="lb" data-page="17b.856" data-line="9" id="l17b.856.9"></span>ἐστι τὴν κύστιν καὶ <span class="milestone ed2page" data-n="9.231" data-unit="ed2page" id="ed2page.9.231"></span>τῆς δυσκρασίας τε καὶ
<span class="lb" data-page="17b.856" data-line="10" id="l17b.856.10"></span>τῆς φλεγμονῆς μεταλαμβάνουσαν, ἔτι τε θλιβομένην ἂν καὶ
<span class="lb" data-page="17b.856" data-line="11" id="l17b.856.11"></span>στενωχορουμένην ὑπὸ τῶν παρὰ φύσιν ὄγκων ἐν αὐτοῖς. εἴρηται
<span class="lb" data-page="17b.856" data-line="12" id="l17b.856.12"></span>δέ μοι καὶ πρόσθεν ὡς οὐχ ἁπλῶς ἕτερον ἑτέρῳ πάθος
<span class="lb" data-page="17b.856" data-line="13" id="l17b.856.13"></span>ἐπιγίνεσθαι πέφυκεν, ἀλλὰ τοῖς ἀξιολόγοις κατὰ μέγεθος.
<span class="lb" data-page="17b.856" data-line="14" id="l17b.856.14"></span>οὕτως οὖν καὶ τῷ ἥπατι φλεγμαίνοντι λὺγξ ἐπιγίνεται,
<span class="lb" data-page="17b.856" data-line="15" id="l17b.856.15"></span>διὰ τὴν τῶν νεύρων κοινωνίαν, οὐ διὰ παντὸς, ἀλλ’
<span class="lb" data-page="17b.856" data-line="16" id="l17b.856.16"></span>ὅταν εἰς μεγίστην ἀποκατασταθῇ φλεγμονήν.
</p>
<span class="lb rule" data-page="17b.856" data-line="17" id="l17b.856.17"></span>
          </article>

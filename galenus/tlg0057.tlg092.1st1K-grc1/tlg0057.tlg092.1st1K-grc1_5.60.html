<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.60">
<span class="pb page1" data-page="17b.858" id="p17b.858"></span>
<span class="milestone ed1page page1" data-n="5.296" data-unit="ed1page" id="ed1page.5.296"></span>
<span class="milestone ed2page page1" data-n="9.231" data-unit="ed2page" id="ed2page.9.231"></span>
<span class="lb head" data-page="17b.858" data-line="12" id="l17b.858.12"></span>
            <blockquote class="quote lemma">
<span class="lb" data-page="17b.858" data-line="13" id="l17b.858.13"></span><span class="milestone ed2page" data-n="9.232" data-unit="ed2page" id="ed2page.9.232"></span>Ἢν γυναικὶ ἐν γαστρὶ ἐχούσῃ αἱ καθάρσιες πορεύωνται,
<span class="lb" data-page="17b.858" data-line="14" id="l17b.858.14"></span>ἀδύνατον τὸ ἔμβρυον ὑγιαίνειν.
</blockquote>
<span class="lb rule" data-page="17b.858" data-line="15" id="l17b.858.15"></span>
            <p>
<span class="lb" data-page="17b.858" data-line="16" id="l17b.858.16"></span>Καὶ τὸ καθάρσιες πληθυντικῶς εἰρημένον καὶ τὸ πορεύωνται
<span class="lb" data-page="17b.858" data-line="17" id="l17b.858.17"></span>μετ’ αὐτοῦ λεγόμενον ἐνδείκνυται μήτε ὀλίγον εἶναι
<span class="pb" data-page="17b.859" id="p17b.859"></span>
<span class="lb" data-page="17b.859" data-line="1" id="l17b.859.1"></span>τὸ ἐκκρινόμενον αἷμα μήθ’ ἅπαξ, ἀλλὰ καὶ πολλάκις
<span class="lb" data-page="17b.859" data-line="2" id="l17b.859.2"></span>καὶ πολύ. τὸ γὰρ ἅπαξ ἢ δὶς ὀλίγον ἐκκριθὲν ἐπιφαίνεται
<span class="lb" data-page="17b.859" data-line="3" id="l17b.859.3"></span>πολλάκις ἄνευ τοῦ πεπονθέναι τι τὸ ἔμβρυον. ὅταν δὲ μηδὲν
<span class="lb" data-page="17b.859" data-line="4" id="l17b.859.4"></span>ἀπολείπηται τοῦ πλήθους τῆς τῶν ἐμμήνων καθάρσεως,
<span class="lb" data-page="17b.859" data-line="5" id="l17b.859.5"></span>ἐφεξῆς δὲ καὶ σώζηται τὴν προθεσμίαν τῶν περιόδων κατὰ
<span class="lb" data-page="17b.859" data-line="6" id="l17b.859.6"></span>τοὺς μῆνας, ἀδύνατον ὑγιαίνειν τὸ ἔμβρυον, εἴπερ γε τὸ
<span class="lb" data-page="17b.859" data-line="7" id="l17b.859.7"></span>ἐῤῥωμένον εἰς τροφὴν ἑαυτοῦ καταχρῆται τῷ φερομένῳ εἰς
<span class="lb" data-page="17b.859" data-line="8" id="l17b.859.8"></span>τὰς μήτρας ἐξ ὅλου τοῦ σώματος. ἥ γε μὴν ἔκκρισις ἡ
<span class="lb" data-page="17b.859" data-line="9" id="l17b.859.9"></span>γινομένη ταῖς κυούσαις ἐκ τῶν κατὰ τὸν αὐχένα φλεβῶν
<span class="lb" data-page="17b.859" data-line="10" id="l17b.859.10"></span>ἔοικεν ἐπιφαίνεσθαι. τῶν γὰρ ἔνδον ἐν αὐτῷ τῷ κύτει τῆς
<span class="lb" data-page="17b.859" data-line="11" id="l17b.859.11"></span>μήτρας ἐξῄρηται τὸ χωρίον, ὥστ’ οὐδὲν δι’ ἐκείνων εἰς τὸν
<span class="lb" data-page="17b.859" data-line="12" id="l17b.859.12"></span>γυναικεῖον κόλπον ἐκκριθῆναι δύναται.
</p>
<span class="lb rule" data-page="17b.859" data-line="13" id="l17b.859.13"></span>
          </article>

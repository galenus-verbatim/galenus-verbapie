<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.62">
<span class="pb page1" data-page="17b.860" id="p17b.860"></span>
<span class="milestone ed1page page1" data-n="5.296" data-unit="ed1page" id="ed1page.5.296"></span>
<span class="milestone ed2page page1" data-n="9.232" data-unit="ed2page" id="ed2page.9.232"></span>
<span class="lb head" data-page="17b.860" data-line="12" id="l17b.860.12"></span>
            <blockquote class="quote lemma">
<span class="lb" data-page="17b.860" data-line="13" id="l17b.860.13"></span><span class="milestone ed2page" data-n="9.233" data-unit="ed2page" id="ed2page.9.233"></span>Ὁκόσαι ψυχρὰς καὶ πυκνὰς τὰς μήτρας ἔχουσι
<span class="lb" data-page="17b.860" data-line="14" id="l17b.860.14"></span>οὐ κυΐσκουσι καὶ ὁκόσαι καθ’ ὑγρὰς ἔχουσι τὰς μήτρας,
<span class="lb" data-page="17b.860" data-line="15" id="l17b.860.15"></span>οὐ κυΐσκουσιν, ἀποσβέννυται γὰρ αὐταῖς ὁ γόνος καὶ
<span class="lb" data-page="17b.860" data-line="16" id="l17b.860.16"></span>ὁκόσαι ξηρὰς μᾶλλον καὶ περικαεῖς· ἐνδείῃ γὰρ τῆς τροφῆς
<span class="pb" data-page="17b.861" id="p17b.861"></span>
<span class="lb" data-page="17b.861" data-line="1" id="l17b.861.1"></span>φθείρεται τὸ σπέρμα. ὁκόσαι δ’ ἐξ ἀμφοτέρων τὴν
<span class="lb" data-page="17b.861" data-line="2" id="l17b.861.2"></span>κρᾶσιν ἔχουσι συμμέτρως ἐπίτεκνοι γίγνονται αἱ τοιαῦται.
</blockquote>
<span class="lb rule" data-page="17b.861" data-line="3" id="l17b.861.3"></span>
            <p>
<span class="lb" data-page="17b.861" data-line="4" id="l17b.861.4"></span>Εἰ τὴν προσήκουσαν ἅπασι τοῖς ἀφορισμοῖς ἐξῆς ἐπιθεῖναί
<span class="lb" data-page="17b.861" data-line="5" id="l17b.861.5"></span>μοι τάξιν, οὐκ ἂν ὤκνησα μεταθεῖναι τὸν ὀλίγον
<span class="lb" data-page="17b.861" data-line="6" id="l17b.861.6"></span>ἔμπροσθεν εἰρημένον ἀφορισμὸν εἰς τὴν τοῦδε χώραν, ὥστε
<span class="lb" data-page="17b.861" data-line="7" id="l17b.861.7"></span>συμπληρωθέντος τοῦ περὶ τῶν καθάρσεων λόγου τὸν περὶ
<span class="lb" data-page="17b.861" data-line="8" id="l17b.861.8"></span>τῶν μητρῶν αὐτοῦ ἐφεξῆς γεγράφθαι, διδάσκοντος αὐτοῦ
<span class="lb" data-page="17b.861" data-line="9" id="l17b.861.9"></span>κατὰ πόσους τρόπους αἱ γυναῖκες γίνονται στεῖραι. πρῶτος
<span class="lb" data-page="17b.861" data-line="10" id="l17b.861.10"></span>οὖν τῶν ἐν αὐτοῖς ἐκεῖνος ὁ ἀφορισμὸς ἔσται, καθ’ ὃν ἔφη,
<span class="lb" data-page="17b.861" data-line="11" id="l17b.861.11"></span>ἢν γυνὴ μὴ λαμβάνῃ ἐν γαστρὶ, βούλῃ δὲ εἰδέναι εἰ λήψεται,
<span class="lb" data-page="17b.861" data-line="12" id="l17b.861.12"></span>περικαλύψας ἱματίοις θυμία κάτω· δεύτερος δὲ οὗτος
<span class="lb" data-page="17b.861" data-line="13" id="l17b.861.13"></span>ὁ νῦν ἡμῖν προκείμενος οὗ τὸ κεφάλαιόν ἐστι. τὰς μὲν
<span class="lb" data-page="17b.861" data-line="14" id="l17b.861.14"></span>εὐκράτους μήτρας ἐπιτηδείας εἶναι πρὸς σύλληψιν, τὰς δὲ
<span class="lb" data-page="17b.861" data-line="15" id="l17b.861.15"></span>δυσκράτους, ἐὰν μὲν τοῦτο μετρίως πεπόνθασι, δυσχερῶς
<span class="lb" data-page="17b.861" data-line="16" id="l17b.861.16"></span>συλλαμβάνειν, ἐὰν δὲ ἀμέτρως, στείρας ἐργάζεσθαι τὰς γυναῖκας·
<span class="lb" data-page="17b.861" data-line="17" id="l17b.861.17"></span>ὥστε συνεπινοεῖται μὲν ἡ τῆς τῶν ἀνδρῶν ἀγονίας
<span class="lb" data-page="17b.861" data-line="18" id="l17b.861.18"></span>αἰτία, λανθάνει δὲ τοὺς πολλούς. ἀλλ’ ὁ προσέχων ἀκριβῶς
<span class="pb" data-page="17b.862" id="p17b.862"></span>
<span class="lb" data-page="17b.862" data-line="1" id="l17b.862.1"></span>τὸν νοῦν τοῖς λεγομένοις πρῶτον μὲν εἴσεται διὰ τί
<span class="lb" data-page="17b.862" data-line="2" id="l17b.862.2"></span>καὶ τῶν ἀνδρῶν ἔνιοι παντάπασιν ἄγονοι γίνονται, δεύτερον
<span class="lb" data-page="17b.862" data-line="3" id="l17b.862.3"></span>δὲ ἐπὶ τῷδε περὶ μὲν τῶν εὐκράτως ἐχόντων ἀνδρῶν
<span class="lb" data-page="17b.862" data-line="4" id="l17b.862.4"></span>τε καὶ γυναικῶν ὡς ἀεὶ γεννῶσι, κἂν καὶ δυσκράτοις μίγνυνται,
<span class="lb" data-page="17b.862" data-line="5" id="l17b.862.5"></span>περὶ δὲ τῶν δυσκράτων ὡς μετὰ τῶν ἐναντίων
<span class="lb" data-page="17b.862" data-line="6" id="l17b.862.6"></span>μόνων. εἰρήσεται γοῦν πρότερον περὶ τῶν στεριφῶν γυναικῶν,
<span class="lb" data-page="17b.862" data-line="7" id="l17b.862.7"></span>ὦν ἡ κατασκευὴ καὶ μήτρας εὐθὺς ἐξ ἀρχῆς ἀμέτρως
<span class="lb" data-page="17b.862" data-line="8" id="l17b.862.8"></span>ἐστὶ δύσκρατος, ἐπικρατούσης <span class="milestone ed1page" data-n="5.297" data-unit="ed1page" id="ed1page.5.297"></span>ἤτοι μιᾶς τῶν πρώτων
<span class="lb" data-page="17b.862" data-line="9" id="l17b.862.9"></span>ἢ δυοῖν, ὡς ἐν τοῖς περὶ κράσεων ὑπομνήμασι διώρισται,
<span class="lb" data-page="17b.862" data-line="10" id="l17b.862.10"></span>δεικνύντων ἡμῶν ὀκτὼ τὰς πάσας εἶναι δυσκρασίας,
<span class="lb" data-page="17b.862" data-line="11" id="l17b.862.11"></span>ἁπλᾶς μὲν τέτταρας, ὧν καὶ νῦν Ἱπποκράτης ἐμνημόνευσε,
<span class="lb" data-page="17b.862" data-line="12" id="l17b.862.12"></span>συνθέτους δὲ ἄλλας τέτταρας ἀλλήλαις ἐπιπλεκομένας τούτων.
<span class="lb" data-page="17b.862" data-line="13" id="l17b.862.13"></span>ἔνθα μὲν οὖν ἐπικρατεῖ ψυχρότης ἄμετρος, ὡς πυκνὴν
<span class="lb" data-page="17b.862" data-line="14" id="l17b.862.14"></span>ἐργάσασθαι τὴν μήτραν, στενὰ μὲν ἐσχάτως ἐπὶ τούτων
<span class="lb" data-page="17b.862" data-line="15" id="l17b.862.15"></span>ἐστὶ τὰ στόματα τῶν εἰς αὐτὴν καθηκόντων ἀγγείων,
<span class="lb" data-page="17b.862" data-line="16" id="l17b.862.16"></span>στέριφαι δ’ αἱ γυναῖκες, ὡς ἂν μήτε συμφῦναι τοῦ χορίου
<span class="lb" data-page="17b.862" data-line="17" id="l17b.862.17"></span>δυναμένου τοῖς στόμασι τῶν ἀγγείων μήτ’, εἰ τοῦτό ποτε
<span class="pb" data-page="17b.863" id="p17b.863"></span>
<span class="lb" data-page="17b.863" data-line="1" id="l17b.863.1"></span>γένοιτο, τραφῆναι καλῶς τὸ κύημα. ἢ γὰρ οὐδ’ ὅλως αἱ
<span class="lb" data-page="17b.863" data-line="2" id="l17b.863.2"></span>καθάρσεις γίνονται ταῖς τοιαύταις ἢ παντάπασιν
<span class="lb" data-page="17b.863" data-line="3" id="l17b.863.3"></span><span class="milestone ed2page" data-n="9.234" data-unit="ed2page" id="ed2page.9.234"></span>ὀλίγαι καὶ αὗται μοχθηραὶ, μόνου τοῦ λεπτοτέρου καὶ ὑδατωδεστέρου
<span class="lb" data-page="17b.863" data-line="4" id="l17b.863.4"></span>διεκπίπτοντος τοῦ αἵματος. καὶ γὰρ οὖν καὶ
<span class="lb" data-page="17b.863" data-line="5" id="l17b.863.5"></span>ῥᾳδίως ἐμφράττεται ταῦτα διά τε τὴν οἰκείαν στενότητα
<span class="lb" data-page="17b.863" data-line="6" id="l17b.863.6"></span>καὶ διότι φλεγματικώτερον ἀθροίζουσι χυμὸν αἱ τοιαῦται
<span class="lb" data-page="17b.863" data-line="7" id="l17b.863.7"></span>γυναῖκες ὡς τὸ πολύ. καὶ γὰρ καὶ τὸ σύμπαν σῶμα τοὐπίπαν
<span class="lb" data-page="17b.863" data-line="8" id="l17b.863.8"></span>ὅμοιόν ἐστι ταῖς μήτραις. ἐγχωρεῖ δὲ καὶ ψυχθῆναι
<span class="lb" data-page="17b.863" data-line="9" id="l17b.863.9"></span>τὸ τοῦ ἄῤῥενος σπέρμα κατὰ τὰς τοιαύτας μήτρας, εἰ
<span class="lb" data-page="17b.863" data-line="10" id="l17b.863.10"></span>μὴ θερμότερον εἴη φύσει. πρώτης μὲν οὖν τῆς ψυχρᾶς
<span class="lb" data-page="17b.863" data-line="11" id="l17b.863.11"></span>κράσεως Ἱπποκράτης ἐμνημόνευσεν εἰπὼν, ὁπόσαι ψυχρὰς
<span class="lb" data-page="17b.863" data-line="12" id="l17b.863.12"></span>καὶ πυκνὰς τὰς μήτρας ἔχουσιν. οὐ μὰ Δία συμπλέξαι
<span class="lb" data-page="17b.863" data-line="13" id="l17b.863.13"></span>βουλόμενος ἐπ’ αὐτῶν τῇ ψυχρότητι τὴν πυκνότητα, καθάπερ
<span class="lb" data-page="17b.863" data-line="14" id="l17b.863.14"></span>εἰ καὶ ξηρότητα προσέθηκεν ἢ ὑγρότητα. τούτων μὲν
<span class="lb" data-page="17b.863" data-line="15" id="l17b.863.15"></span>γὰρ οὐδετέρα διὰ παντὸς ἕπεται τῇ ψυχρότητι καὶ διὰ
<span class="lb" data-page="17b.863" data-line="16" id="l17b.863.16"></span>ταῦτα ἀνὰ μέρος ἑκατέρα μίγνυται. πυκνότης δ’ ἐξ ἀνάγκης
<span class="lb" data-page="17b.863" data-line="17" id="l17b.863.17"></span>σύνεστι ταῖς ἄγαν ψυχραῖς ὑστέραις, δι’ ἣν οὐδὲ κυῆσαι
<span class="lb" data-page="17b.863" data-line="18" id="l17b.863.18"></span>δύνανται, καθότι προείρηται. καὶ τοίνυν ἀκούσωμεν
<span class="pb" data-page="17b.864" id="p17b.864"></span>
<span class="lb" data-page="17b.864" data-line="1" id="l17b.864.1"></span>οὕτω τοῦ κατὰ τὸν ἀφορισμὸν λόγου παντὸς, ὅσαι ψυχρὰς
<span class="lb" data-page="17b.864" data-line="2" id="l17b.864.2"></span>τὰς μήτρας ἔχουσιν οὐ κυΐσκονται διὰ πυκνότητα τῆς οὐσίας
<span class="lb" data-page="17b.864" data-line="3" id="l17b.864.3"></span>αὐτῶν. διὰ τί δ’ ἡ πυκνότης ἐναντιοῦται τῇ κυήσει παρέλιπεν
<span class="lb" data-page="17b.864" data-line="4" id="l17b.864.4"></span>εἰπεῖν, ὡς ἡμῶν συνιέναι δυναμένων. καὶ ὅσαι δ’
<span class="lb" data-page="17b.864" data-line="5" id="l17b.864.5"></span>ὑγρὰς ἀμέτρως ἔχουσι τὰς μήτρας, οὐ κυΐσκονται, σβέννυται
<span class="lb" data-page="17b.864" data-line="6" id="l17b.864.6"></span>γὰρ ὁ γόνος ὥσπερ ἐν τελματώδει γῇ τὰ δημήτρια σπέρματα.
<span class="lb" data-page="17b.864" data-line="7" id="l17b.864.7"></span>καὶ μὴν ὅσαι ξηρὰς, παραπλήσιόν τι συμβαίνει τοῖς
<span class="lb" data-page="17b.864" data-line="8" id="l17b.864.8"></span>εἰς ψάμμον ἢ εἰς ἀργιλώδη γῆν ἢ πετρώδη καταβαλλομένοις
<span class="lb" data-page="17b.864" data-line="9" id="l17b.864.9"></span>σπέρμασι, κατὰ δὲ τὰς ἀμέτρως θερμὰς τοῖς εἰς
<span class="lb" data-page="17b.864" data-line="10" id="l17b.864.10"></span>πάνυ θερμὴν, οἵαπερ ἐστὶν ἐν τοῖς ὑπὸ κύνα καύμασιν.
<span class="lb" data-page="17b.864" data-line="11" id="l17b.864.11"></span>οὕτω μὲν δὴ τεττάρων ποιοτήτων ὁ Ἱπποκράτης ἐμνημόνευσεν,
<span class="lb" data-page="17b.864" data-line="12" id="l17b.864.12"></span>ἑκάστης ἰδίᾳ τὴν δύναμιν ἐξηγησάμενος, ἵν’ εἰ καὶ ποτε
<span class="lb" data-page="17b.864" data-line="13" id="l17b.864.13"></span>μιχθεῖεν ἀλλήλαις, εὔδηλος ἡ μίξις ὑπάρχῃ. μετὰ δὲ ταῦτα,
<span class="lb" data-page="17b.864" data-line="14" id="l17b.864.14"></span>φησὶν, ὅσαι δ’ ἔξ ἀμφοτέρων τῇ κράσει συμμέτρως ἔχωσιν,
<span class="lb" data-page="17b.864" data-line="15" id="l17b.864.15"></span>ἐπίτεκνοι γίνονται. τίνων ἀμφοτέρων; οὐ τῶν ποιοτήτων δηλονότι,
<span class="lb" data-page="17b.864" data-line="16" id="l17b.864.16"></span>τέτταρες γάρ εἰσιν, ἀλλὰ τῶν κατ’ αὐτὰς ἀντιθέσεων.
<span class="pb" data-page="17b.865" id="p17b.865"></span>
<span class="lb" data-page="17b.865" data-line="1" id="l17b.865.1"></span>ὡς γὰρ ἐν τοῖς περὶ κράσεων ἐδείχθη, μία μὲν εὐκρασία
<span class="lb" data-page="17b.865" data-line="2" id="l17b.865.2"></span>γίνεται. συμμέτρως ἀλλήλοις μιχθέντων τοῦ ψυχροῦ
<span class="lb" data-page="17b.865" data-line="3" id="l17b.865.3"></span>καὶ τοῦ θερμοῦ, μία δὲ ἄλλη τοῦ θ’ ὑγροῦ καὶ τοῦ ξηροῦ,
<span class="lb" data-page="17b.865" data-line="4" id="l17b.865.4"></span>καὶ δύναταί τις ὑστέρα κατὰ μὲν τὴν ἑτέραν ἀντίθεσιν εὔκρατος
<span class="lb" data-page="17b.865" data-line="5" id="l17b.865.5"></span>εἶναι, κατὰ δὲ τὴν ἑτέραν δύσκρατος. ἀλλ’ εἰς μὲν
<span class="lb" data-page="17b.865" data-line="6" id="l17b.865.6"></span>τὸ μὴ κυΐσκεσθαι καὶ ἡ ἑτέρα τῶν δυσκρασιῶν ἱκανή. γίνεσθαι
<span class="lb" data-page="17b.865" data-line="7" id="l17b.865.7"></span>δὲ ἐπίτεκνον γυναῖκα χωρὶς τῶν ἀμφοτέρων εὐκρασιῶν
<span class="lb" data-page="17b.865" data-line="8" id="l17b.865.8"></span>ἀδύνατον. ὁ μὲν οὖν Ἱπποκράτης ὥσπερ τὸν ἔμπροσθεν
<span class="lb" data-page="17b.865" data-line="9" id="l17b.865.9"></span>λόγον ἅπαντα περὶ τῶν γυναικείων ἔγραψεν, οὕτω καὶ
<span class="lb" data-page="17b.865" data-line="10" id="l17b.865.10"></span>τόνδε τὸν νῦν εἰρημένον ὑπὲρ τῶν κατὰ τὰς ὑστέρας κράσεων,
<span class="lb" data-page="17b.865" data-line="11" id="l17b.865.11"></span>οὐ μὴν γέ τι προσέγραψε περὶ τῶν ἀνδρῶν, ἤτοι γ’
<span class="lb" data-page="17b.865" data-line="12" id="l17b.865.12"></span>ὡς ἐκ τῶν εἰρημένων ἕτοιμον ἡμῖν ὂν ἐπὶ τὸ σπέρμα τὰς
<span class="lb" data-page="17b.865" data-line="13" id="l17b.865.13"></span>αὐτὰς δυσκρασίας μετενεγκεῖν ἢ ὡς ὕστερον μὲν εἰπεῖν ἀναβαλλόμενος,
<span class="lb" data-page="17b.865" data-line="14" id="l17b.865.14"></span>ἐπιλαθόμενος δέ. τινὲς μέντοι προσέγραψαν
<span class="lb" data-page="17b.865" data-line="15" id="l17b.865.15"></span>ὑπὲρ τῶν ἀῤῥένων ἐφεξῆς ἀφορισμὸν ἕτερον, οὗ ἡ ἀρχὴ
<span class="lb" data-page="17b.865" data-line="16" id="l17b.865.16"></span>παραπλησίως δὲ καὶ ἐπὶ τῶν ἀῤῥένων, ὃν οἱ δοκιμώτατοι
<span class="lb" data-page="17b.865" data-line="17" id="l17b.865.17"></span>τῷ ἐξηγησαμένῳ τοὺς ἀφορισμοὺς λείπεσθαί φασι φανερῶς
<span class="lb" data-page="17b.865" data-line="18" id="l17b.865.18"></span>καὶ τῆς διανοίας τοῦ Ἱπποκράτους καὶ τῆς ἑρμηνείας· καὶ
<span class="pb" data-page="17b.866" id="p17b.866"></span>
<span class="lb" data-page="17b.866" data-line="1" id="l17b.866.1"></span>μέντοι καὶ κατὰ τὴν ἀναλογίαν ὧν ἔγραψεν<span class="milestone ed2page" data-n="9.235" data-unit="ed2page" id="ed2page.9.235"></span> ἐπὶ
<span class="lb" data-page="17b.866" data-line="2" id="l17b.866.2"></span>τῶν γυναικῶν ὁ Ἱπποκράτης ἐστὶν ἡμῖν ἐπὶ τοὺς ἄνδρας
<span class="lb" data-page="17b.866" data-line="3" id="l17b.866.3"></span>μεταβαίνουσι λέγειν ἤτοι διὰ τὴν ψυχρότητα τῆς κράσεως
<span class="lb" data-page="17b.866" data-line="4" id="l17b.866.4"></span>οὐκ ἀκριβῶς πέττεσθαι τὸ σπέρμα καὶ διὰ τοῦτο μετρίας
<span class="lb" data-page="17b.866" data-line="5" id="l17b.866.5"></span>μὲν τῆς ἐν αὐτῷ γινομένης δυσκρασίας δεῖσθαι μήτρας ἱκανῶς
<span class="lb" data-page="17b.866" data-line="6" id="l17b.866.6"></span>θερμῆς, ἀμέτρου δ’ ὑπαρχούσης ἄγονον εἶναι παντάπασιν
<span class="lb" data-page="17b.866" data-line="7" id="l17b.866.7"></span>ἢ δι’ ὑγρότητα πάλιν οὐκ ἐκπέττεσθαι καὶ δεῖσθαι
<span class="lb" data-page="17b.866" data-line="8" id="l17b.866.8"></span>καὶ τοῦτο μετρίας μὲν τῆς δυσκρασίας οὔσης, θερμοτέρας
<span class="lb" data-page="17b.866" data-line="9" id="l17b.866.9"></span>τε καὶ ξηροτέρας τῆς μήτρας, ἀμέτρου δὲ γενομένης ἄγονον
<span class="lb" data-page="17b.866" data-line="10" id="l17b.866.10"></span>ὑπάρχειν, ὡσαύτως δὲ διὰ μὲν ὑπερβάλλουσαν θερμότητα
<span class="lb" data-page="17b.866" data-line="11" id="l17b.866.11"></span>πεφρυγμένῳ παραπλήσιόν τι γενέσθαι τὸ σπέρμα, διὰ δὲ
<span class="lb" data-page="17b.866" data-line="12" id="l17b.866.12"></span>ξηρότητα μηδ’ ἐκταθῆναι δύνασθαι κατὰ τὴν πρώτην ἔκπτωσιν
<span class="lb" data-page="17b.866" data-line="13" id="l17b.866.13"></span>οὗ μάλιστα δεῖ πρὸς τὸ κυῆσαι τὴν γυναῖκα. δέδεικται
<span class="lb" data-page="17b.866" data-line="14" id="l17b.866.14"></span>γὰρ ἐν τοῖς περὶ σπέρματος λόγοις, εἰ μὴ τῷ πλείστῳ
<span class="lb" data-page="17b.866" data-line="15" id="l17b.866.15"></span>τοῦ κύτους τῆς μήτρας ἐπεκταθείη τὸ σπέρμα, μὴ
<span class="lb" data-page="17b.866" data-line="16" id="l17b.866.16"></span>συλλαμβάνειν αὐτήν. τούτων οὖν ἡμῖν ὥσπερ στοιχείων
<span class="lb" data-page="17b.866" data-line="17" id="l17b.866.17"></span>παρεσκευασμένων ἐφεξῆς εἴπομεν ὅπερ ἔμπροσθεν εἰπεῖν ἀνεβαλλόμεθα,
<span class="lb" data-page="17b.866" data-line="18" id="l17b.866.18"></span>προβεβλημένων ὑπὸ τοῦ Πλάτωνος ἐν τῷ Θεαιτήτῳ.
<span class="pb" data-page="17b.867" id="p17b.867"></span>
<span class="lb" data-page="17b.867" data-line="1" id="l17b.867.1"></span>φησὶ γὰρ τοῦτο ἔργον εἶναι μέγιστον τῶν μαιῶν ὡς
<span class="lb" data-page="17b.867" data-line="2" id="l17b.867.2"></span>ἐπίστασθαι συνάγειν ἀλλήλοις ἐπιτήδεια σώματα πρὸς κύησιν,
<span class="lb" data-page="17b.867" data-line="3" id="l17b.867.3"></span>ὅπερ ἐδείχθη νῦν ἐν τῷ λόγῳ μετὰ τοῦ διαγιγνώσκειν
<span class="lb" data-page="17b.867" data-line="4" id="l17b.867.4"></span>δύνασθαι τίνες μὲν ἄγονοι τῶν ἀνδρῶν εἰσι, τίνες δὲ στερίφαι
<span class="lb" data-page="17b.867" data-line="5" id="l17b.867.5"></span>τῶν γυναικῶν. αἱ μὲν γὰρ ἄμετροι δυσκρασίαι τούτων
<span class="lb" data-page="17b.867" data-line="6" id="l17b.867.6"></span>αἰτίαι· μέτριαι δ’ εἴπερ εἰσὶν, εἰ μὲν ταῖς ἐναντίαις
<span class="lb" data-page="17b.867" data-line="7" id="l17b.867.7"></span>συνάγονται, κυήσουσιν αἱ γυναῖκες, εἰ δὲ ταῖς ὁμοίαις, οὐ
<span class="lb" data-page="17b.867" data-line="8" id="l17b.867.8"></span>κυήσουσιν. οὐ γὰρ οἷόν τέ ἐστι τὸ ψυχρότερον σπέρμα κατὰ
<span class="lb" data-page="17b.867" data-line="9" id="l17b.867.9"></span>τὴν ψυχροτέραν ὑστέραν τελεσφορεῖσθαι, καθάπερ οὐδὲ
<span class="lb" data-page="17b.867" data-line="10" id="l17b.867.10"></span>τὸ ξηρότερον ἐν τῇ ξηροτέρᾳ καὶ τῶν ἄλλων ἑκάτερον ὡσαύτως.
<span class="lb" data-page="17b.867" data-line="11" id="l17b.867.11"></span>ἀλλὰ δεῖται τὸ μὲν ψυχρότερον σπέρμα τοσούτῳ
<span class="lb" data-page="17b.867" data-line="12" id="l17b.867.12"></span>θερμοτέρας ὑστέρας, ὅσῳ περ ἂν αὐτὸ τῆς ἀρίστης ἀπολείπεται
<span class="lb" data-page="17b.867" data-line="13" id="l17b.867.13"></span>κράσεως, τὸ δ’ ὑγρότερον τῆς ξηροτέρας, καὶ ἐπὶ
<span class="lb" data-page="17b.867" data-line="14" id="l17b.867.14"></span>τῶν ἄλλων ὁμοίως. διάγνωσις δὲ πασῶν τῶν ἀμέτρων κατὰ
<span class="lb" data-page="17b.867" data-line="15" id="l17b.867.15"></span>τὴν ὑστέραν δυσκρασιῶν ἐστιν ἢν ὀλίγον ἔμπροσθεν εἴρηκεν
<span class="lb" data-page="17b.867" data-line="16" id="l17b.867.16"></span>ὁ Ἱπποκράτης διὰ τῆς τῶν ἀρωμάτων πυρίας. ἡ μὲν
<span class="lb" data-page="17b.867" data-line="17" id="l17b.867.17"></span>γὰρ ψυχρότης διὰ τὴν πυκνότητα τῆς ὑστέρας οὐκ ἐᾷ
<span class="lb" data-page="17b.867" data-line="18" id="l17b.867.18"></span>μέχρι τοῦ στόματος καὶ τῶν ῥινῶν ἀναφέρεσθαι τὴν ὀσμὴν
<span class="lb" data-page="17b.867" data-line="19" id="l17b.867.19"></span>τῶν θυμιωμένων, ὡσαύτως δὲ καὶ ἡ ξηρότης. ἡ δὲ ὑγρότης
<span class="pb" data-page="17b.868" id="p17b.868"></span>
<span class="lb" data-page="17b.868" data-line="1" id="l17b.868.1"></span>ὥσπερ τὸν γόνον ὑπ’ αὐτοῦ λέλεκται σβεννύειν, οὕτω
<span class="lb" data-page="17b.868" data-line="2" id="l17b.868.2"></span>καὶ τὴν τῶν ἀρωμάτων ποιότητα. λοιπὴ δὲ ἡ σφοδρὰ θερμότης
<span class="lb" data-page="17b.868" data-line="3" id="l17b.868.3"></span>εἰ τὴν τῶν ἀρωμάτων δύναμιν ἀλλοιώσει τε καὶ διαφθερεῖ
<span class="lb" data-page="17b.868" data-line="4" id="l17b.868.4"></span>καὶ διὰ τοῦτο οὐκ ἐάσει διασώζουσαν αὐτὴν τὸ εἰλικρινὲς
<span class="lb" data-page="17b.868" data-line="5" id="l17b.868.5"></span>ἀναφέρεσθαι πρός τε τὸ στόμα καὶ τὰς ῥῖνας αὐτάρκης,
<span class="lb" data-page="17b.868" data-line="6" id="l17b.868.6"></span>κἀπὶ τούτων τῶν φύσεων εἰς διάγνωσιν καὶ τῶν
<span class="lb" data-page="17b.868" data-line="7" id="l17b.868.7"></span>ἀρωμάτων γενήσεται πυρία. εἰ δὲ οὐχ ἱκανὴ ταῦτα δρᾷν
<span class="lb" data-page="17b.868" data-line="8" id="l17b.868.8"></span>ἐστιν, ἐξ ἄλλων γνωρισμάτων ἐπισκεπτέον ἡμῖν ἔσται τὴν
<span class="lb" data-page="17b.868" data-line="9" id="l17b.868.9"></span>τοιαύτην φύσιν αὐτὸ τοῦτο πρῶτον ἐγνωκότας ὡς ἐστὶ
<span class="lb" data-page="17b.868" data-line="10" id="l17b.868.10"></span>σπάνιος ἡ τοιαύτη κρᾶσις ἐπὶ τῶν γυναικῶν, ἐπειδὴ φύσει
<span class="lb" data-page="17b.868" data-line="11" id="l17b.868.11"></span>ψυχρότερόν ἐστι τὸ θῆλυ τοῦ ἄῤῥενος. ὥστε καὶ διὰ τοῦτο
<span class="lb" data-page="17b.868" data-line="12" id="l17b.868.12"></span>τὴν Ἱπποκράτους διάγνωσιν, ἣν ἐκ τῆς τῶν ἀρωμάτων
<span class="lb" data-page="17b.868" data-line="13" id="l17b.868.13"></span>ποιεῖται πυρίας, ἐπὶ τῶν στεριφῶν γυναικῶν εἶναι χρησιμωτάτην
<span class="lb" data-page="17b.868" data-line="14" id="l17b.868.14"></span>ἤτοι πάσης ἀμέτρου δυσκρασίας ὑποπιπτούσης ἢ κατὰ
<span class="lb" data-page="17b.868" data-line="15" id="l17b.868.15"></span>τὸ σπάνιον ἐκφευγούσης αὐτὴν μιᾶς ἐπ’ ἐκείνων τῶν γυναικῶν
<span class="lb" data-page="17b.868" data-line="16" id="l17b.868.16"></span>αἱ <span class="milestone ed1page" data-n="5.298" data-unit="ed1page" id="ed1page.5.298"></span>λεπταί τε φαίνονται καὶ μέλαιναι καὶ δασεῖαι,
<span class="lb" data-page="17b.868" data-line="17" id="l17b.868.17"></span>ὥστε ἐξ αὐτῶν<span class="milestone ed2page" data-n="9.236" data-unit="ed2page" id="ed2page.9.236"></span> τούτων γινώσκεσθαι τὴν
<span class="lb" data-page="17b.868" data-line="18" id="l17b.868.18"></span>ἀμετρίαν τῆς κράσεως ἄνευ τῆς διὰ τῶν ἀρωμάτων πυρίας.
</p>
<span class="lb rule" data-page="17b.868" data-line="19" id="l17b.868.19"></span>
          </article>

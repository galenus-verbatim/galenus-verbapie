<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.63">
<span class="pb page1" data-page="17b.869" id="p17b.869"></span>
<span class="milestone ed1page page1" data-n="5.298" data-unit="ed1page" id="ed1page.5.298"></span>
<span class="milestone ed2page page1" data-n="9.236" data-unit="ed2page" id="ed2page.9.236"></span>
<span class="lb head" data-page="17b.869" data-line="1" id="l17b.869.1"></span>
            <blockquote class="quote lemma">
<span class="lb" data-page="17b.869" data-line="2" id="l17b.869.2"></span>Παραπλησίως δὲ καὶ ἐπὶ τῶν ἀῤῥένων· ἢ γὰρ δι’ ἀραιότητα
<span class="lb" data-page="17b.869" data-line="3" id="l17b.869.3"></span>τοῦ σώματος τὸ πνεῦμα ἔξω φέρεται, πρὸς τὸ μὴ παραπέμπειν
<span class="lb" data-page="17b.869" data-line="4" id="l17b.869.4"></span>τὸ σπέρμα, ἢ διὰ τὴν πυκνότητα τὸ ὑγρὸν οὐ
<span class="lb" data-page="17b.869" data-line="5" id="l17b.869.5"></span>διαχωρέει ἔξω, ἢ διὰ τὴν ψυχρότητα οὐκ ἐκπυριῆται,
<span class="lb" data-page="17b.869" data-line="6" id="l17b.869.6"></span>ὥστε ἀθροίζεσθαι πρὸς τὸν τόπον τοῦτον, ἢ διὰ τὴν θερμασίαν
<span class="lb" data-page="17b.869" data-line="7" id="l17b.869.7"></span>τὸ αὐτὸ τοῦτο γίνεται.
</blockquote>
<span class="lb rule" data-page="17b.869" data-line="8" id="l17b.869.8"></span>
            <p>
<span class="lb" data-page="17b.869" data-line="9" id="l17b.869.9"></span>Ὁ τοῦτον παραθεὶς τὸν ἀφορισμὸν οὐδὲ τῶν ἰδίων
<span class="lb" data-page="17b.869" data-line="10" id="l17b.869.10"></span>ἀκούει φωνῶν. ἐπαγγειλάμενος γὰρ ἐπὶ τῶν ἀῤῥένων παραπλήσιον
<span class="lb" data-page="17b.869" data-line="11" id="l17b.869.11"></span>ποιήσασθαι τὸν λόγον, ὥσπερ ἐπὶ τῶν γυναικῶν ὁ
<span class="lb" data-page="17b.869" data-line="12" id="l17b.869.12"></span>Ἱπποκράτης ἔγραψεν, οὐκ ἔπραξε τοῦτο. τεττάρων γὰρ
<span class="lb" data-page="17b.869" data-line="13" id="l17b.869.13"></span>ἐκείνου δυσκρασιῶν μνημονεύσαντος ἐχρῆν καὶ τοῦτον ἐπὶ
<span class="lb" data-page="17b.869" data-line="14" id="l17b.869.14"></span>τῶν ἀῤῥένων εἰρηκέναι τὰς τέσσαρας, ὥσπερ ἡμεῖς. ἐποιήσαμεν.
<span class="lb" data-page="17b.869" data-line="15" id="l17b.869.15"></span>ὁ δ’ οὐχ οὕτως, ἀλλὰ πρῶτον μὲν τὴν ἀραιότητα
<span class="lb" data-page="17b.869" data-line="16" id="l17b.869.16"></span>εὐθέως τοῦ σώματος μέμφεται μὴ λελεγμένην ἐπὶ τῶν γυναικῶν,
<span class="lb" data-page="17b.869" data-line="17" id="l17b.869.17"></span>εἶτ’ οὐδ’ αὐτὸς ὁ λόγος αὐτῷ καθ’ ἑαυτὸν ἐξεταζόμενος
<span class="pb" data-page="17b.870" id="p17b.870"></span>
<span class="lb" data-page="17b.870" data-line="1" id="l17b.870.1"></span>ἀληθής ἐστι. φαίνονται γὰρ οὐκ ὀλίγοι τῶν ἀνδρῶν
<span class="lb" data-page="17b.870" data-line="2" id="l17b.870.2"></span>ἀραιὸν μὲν ἔχοντες τὸ σῶμα, γονιμώτατον δὲ σπερμαίνοντες.
<span class="lb" data-page="17b.870" data-line="3" id="l17b.870.3"></span>καὶ οὐδὲν θαυμαστόν· ἡ γὰρ ἀραιότης τοῦ σώματος
<span class="lb" data-page="17b.870" data-line="4" id="l17b.870.4"></span>ἐπὶ θερμοτέραις ἅμα καὶ ὑγροτέραις γίνεται κράσεσιν, αἵπερ
<span class="lb" data-page="17b.870" data-line="5" id="l17b.870.5"></span>δὴ μάλιστά εἰσι πολυσπερμόταται ἅμα καὶ γονιμώταται.
<span class="lb" data-page="17b.870" data-line="6" id="l17b.870.6"></span>καὶ γὰρ καὶ τὴν ὕλην ἔχουσιν, ἔξ ἧς τὸ σπέρμα γίνεται
<span class="lb" data-page="17b.870" data-line="7" id="l17b.870.7"></span>δαψιλῆ καὶ τὴν δύναμιν ἐξ ἧς πέττεται. ἐξακοντίζεται δὲ
<span class="lb" data-page="17b.870" data-line="8" id="l17b.870.8"></span>τὸ σπέρμα τῇ συντονίᾳ τῶν σπερματικῶν ἀγγείων ἐκθλιβόμενον
<span class="lb" data-page="17b.870" data-line="9" id="l17b.870.9"></span>οὐχ ὑπὸ πνεύματος ὠθούμενον. ἀναμέμικται μὲν
<span class="lb" data-page="17b.870" data-line="10" id="l17b.870.10"></span>γὰρ οὐσία πνευματικὴ τῇ τοῦ σπέρματος ὑγρότητι, δεῖται
<span class="lb" data-page="17b.870" data-line="11" id="l17b.870.11"></span>δὲ καὶ αὕτη τῶν ἐκθλιβόντων αὐτὴν, ὥσπερ καὶ ἡ ὑγρότης
<span class="lb" data-page="17b.870" data-line="12" id="l17b.870.12"></span>τοσοῦτον πλεονεκτοῦσα τῆς ξηρότητος ὅσον καὶ θᾶττον ἐξακοντίζεται
<span class="lb" data-page="17b.870" data-line="13" id="l17b.870.13"></span>καὶ μέχρι πλείονος φέρεται. ταῦτα μὲν οὖν ὁ
<span class="lb" data-page="17b.870" data-line="14" id="l17b.870.14"></span>παραγράψας τὸν ἀφορισμὸν ἀγνοεῖ καὶ πρὸς τούτοις ὅταν
<span class="lb" data-page="17b.870" data-line="15" id="l17b.870.15"></span>φῇ διὰ τὴν πυκνότητα τὸ ὑγρὸν οὐ διαχωρεῖν ἔξω. εἰ μὲν
<span class="lb" data-page="17b.870" data-line="16" id="l17b.870.16"></span>γὰρ ὑγρὸν ἄλλο τι λέγει καὶ μὴ τὸ σπέρμα, ληρώδης ὁ λόγος·
<span class="lb" data-page="17b.870" data-line="17" id="l17b.870.17"></span>εἰ δὲ τὸ σπέρμα φησὶ διὰ τὴν πυκνότητα τοῦ σώματος
<span class="pb" data-page="17b.871" id="p17b.871"></span>
<span class="lb" data-page="17b.871" data-line="1" id="l17b.871.1"></span>ὅλου, μὴ διαχωρεῖν ἔξω παντάπασιν ἀγνοεῖ τὴν τῶν σπερματικῶν
<span class="lb" data-page="17b.871" data-line="2" id="l17b.871.2"></span>ὀργάνων κατασκευὴν, ἄμεινον γὰρ ἦν αἰτιᾶσθαι
<span class="lb" data-page="17b.871" data-line="3" id="l17b.871.3"></span>τὴν ἐκείνων στενότητα. καὶ μὲν δὴ καὶ τὸ ἐφεξῆς εἰρημένον,
<span class="lb" data-page="17b.871" data-line="4" id="l17b.871.4"></span>ἄχρι τινὸς, ἀληθῶς ἀδιανόητον ἔχει τὸ ἐπιφερόμενον.
<span class="lb" data-page="17b.871" data-line="5" id="l17b.871.5"></span>τὸ μὲν γὰρ διὰ τὴν ψυχρότητα τῆς κράσεως μὴ ἐκπυριᾶσθαι
<span class="lb" data-page="17b.871" data-line="6" id="l17b.871.6"></span>τὸ σπέρμα καὶ διὰ τοῦτο ἄγονον ὑπάρχειν ἀληθές ἐστι,
<span class="lb" data-page="17b.871" data-line="7" id="l17b.871.7"></span>τὸ δὲ ἀθροίζεσθαι μὴ δύνασθαι πρὸς τὸν τόπον τοῦτον
<span class="lb" data-page="17b.871" data-line="8" id="l17b.871.8"></span>ἐκ περιττοῦ πρόσκειται.<span class="milestone ed2page" data-n="9.237" data-unit="ed2page" id="ed2page.9.237"></span> μετὰ δὲ τοῦ μὴ προσειρῆσθαι
<span class="lb" data-page="17b.871" data-line="9" id="l17b.871.9"></span>τὸν τόπον ὑπ’ αὐτοῦ, καταλελεῖφθαι δ’ ὑφ’ ἡμῶν
<span class="lb" data-page="17b.871" data-line="10" id="l17b.871.10"></span>νοηθῆναι. καίτοι γ’ ἡ τούτων φωνὴ τὴν ἀναφορὰν ἔχει
<span class="lb" data-page="17b.871" data-line="11" id="l17b.871.11"></span>ὡς ἐπὶ τὸ προειρημένον. ἀλλὰ ταῦτα μὲν σμικρὰ, τὸ δ’
<span class="lb" data-page="17b.871" data-line="12" id="l17b.871.12"></span>ἐπὶ τῇ τελευτῇ μέγα σφάλμα, λέγοντος αὐτοῦ διὰ τὴν θερμασίαν.
<span class="lb" data-page="17b.871" data-line="13" id="l17b.871.13"></span>τὸ αὐτὸ τοῦτο γίνεσθαι· φανερῶς γὰρ ἐπὶ τὸ
<span class="lb" data-page="17b.871" data-line="14" id="l17b.871.14"></span>προειρημένον ὁ λόγος οὗτος ἀναφέρεται. προείρηται δὲ διὰ
<span class="lb" data-page="17b.871" data-line="15" id="l17b.871.15"></span>τὴν ψυχρότητα, οὐκ ἐκπυριᾶται, ὡς ἀθροίζεσθαι πρὸς τὸν
<span class="lb" data-page="17b.871" data-line="16" id="l17b.871.16"></span>τόπον τοῦτον, ὥστε καὶ διὰ τὴν θερμασίαν χρὴ νοεῖν οὐκ
<span class="lb" data-page="17b.871" data-line="17" id="l17b.871.17"></span>ἐκπυριώμενον οὐδὲ ἀθροιζόμενον ἐν τοῖς σπερματικοῖς ὀργάνοις
<span class="lb" data-page="17b.871" data-line="18" id="l17b.871.18"></span>τὸ σπέρμα. προφανῶς δέ ἐστιν ἄτοπον τοῦτο· φρύγεσθαι
<span class="pb" data-page="17b.872" id="p17b.872"></span>
<span class="lb" data-page="17b.872" data-line="1" id="l17b.872.1"></span>μὲν γὰρ ἢ ὀπτᾶσθαι ἤ τι τοιοῦτον λέγειν, πάσχειν
<span class="lb" data-page="17b.872" data-line="2" id="l17b.872.2"></span>τὸ σπέρμα διὰ τὴν θερμότητα λόγον ἔχει· τὸ δὲ μὴ ἐκπυριᾶσθαι
<span class="lb" data-page="17b.872" data-line="3" id="l17b.872.3"></span>παντάπασιν ἄτοπον.
</p>
<span class="lb rule" data-page="17b.872" data-line="4" id="l17b.872.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.65">
<span class="pb page1" data-page="17b.877" id="p17b.877"></span>
<span class="milestone ed1page page1" data-n="5.299" data-unit="ed1page" id="ed1page.5.299"></span>
<span class="milestone ed2page page1" data-n="9.239" data-unit="ed2page" id="ed2page.9.239"></span>
<span class="lb head" data-page="17b.877" data-line="8" id="l17b.877.8"></span>
            <blockquote class="quote lemma">
<span class="lb" data-page="17b.877" data-line="9" id="l17b.877.9"></span>Ὁκόσοισιν οἰδήματα ἐφ’ ἕλκεσι φαίνεται, οὐ μάλα σπῶνται,
<span class="lb" data-page="17b.877" data-line="10" id="l17b.877.10"></span>οὐδὲ μαίνονται τουτέων δ’ ἀφανισθέντων ἐξαίφνης,
<span class="lb" data-page="17b.877" data-line="11" id="l17b.877.11"></span>τοῖσι μὲν ὄπισθεν σπασμοὶ, τέτανοι· τοῖσι δὲ ἔμπροσθεν
<span class="lb" data-page="17b.877" data-line="12" id="l17b.877.12"></span>μανίαι, ὀδύναι πλευροῦ ὀξεῖαι ἢ ἐμπύησις ἢ δυσεντερίη,
<span class="lb" data-page="17b.877" data-line="13" id="l17b.877.13"></span>ἢν ἐρυθρὰ ᾖ τὰ οἰδήματα.
</blockquote>
<span class="lb rule" data-page="17b.877" data-line="14" id="l17b.877.14"></span>
            <p>
<span class="lb" data-page="17b.877" data-line="15" id="l17b.877.15"></span>Τοὺς παρὰ φύσιν ὄγκους ἅπαντας ὁ Ἱπποκράτης οἰδήματα
<span class="lb" data-page="17b.877" data-line="16" id="l17b.877.16"></span>προσαγορεύει, περιεχομένων ἐν αὐτοῖς δηλονότι καὶ
<span class="pb" data-page="17b.878" id="p17b.878"></span>
<span class="lb" data-page="17b.878" data-line="1" id="l17b.878.1"></span>τῶν φλεγμονῶν καὶ μέντοι καὶ αὐτὸ τοῦτο τοὔνομα τὸ τῆς
<span class="lb" data-page="17b.878" data-line="2" id="l17b.878.2"></span>φλεγμονῆς ἐπὶ τῆς φλογώσεως μᾶλλον οἱ παλαιοὶ πάντες
<span class="lb" data-page="17b.878" data-line="3" id="l17b.878.3"></span>ἔλεγον, εἰ καὶ χωρὶς ὄγκου συσταίη. ἔστι μὲν οὖν τὸ νῦν
<span class="lb" data-page="17b.878" data-line="4" id="l17b.878.4"></span>λεγόμενον τοιοῦτον, οἶς ὄγκοι τοῖς ἕλκεσιν ἐπιγίνονται, οὐ
<span class="lb" data-page="17b.878" data-line="5" id="l17b.878.5"></span>πάνυ τι σπῶνται οὐδὲ μαίνονται. τοῦτο δὲ ἔνδειξιν ἔχει
<span class="lb" data-page="17b.878" data-line="6" id="l17b.878.6"></span>τοῦ καὶ σπᾶσθαι μέν τινας ἐπ’ αὐτοῖς καὶ μαίνεσθαι, ἀλλὰ
<span class="lb" data-page="17b.878" data-line="7" id="l17b.878.7"></span>σπανίως τοῦτο πάσχειν, ὅταν δηλονότι μέγεθος ἀξιόλογον ἢ
<span class="lb" data-page="17b.878" data-line="8" id="l17b.878.8"></span>κακοήθειάν τινα προσλάβωσιν, ἂν μέντοι τύχωσιν ἀφανισθέντες
<span class="lb" data-page="17b.878" data-line="9" id="l17b.878.9"></span>ἐξαίφνης οἱ ὄγκοι, σπασμούς τε καὶ τετάνους ὅταν
<span class="lb" data-page="17b.878" data-line="10" id="l17b.878.10"></span>ἐν τοῖς ὀπίσω μέρεσιν ᾖ τὰ ἕλκη, τουτέστι κατὰ τὸν νῶτον.
<span class="lb" data-page="17b.878" data-line="11" id="l17b.878.11"></span>τὰ δ’ ἄλλα τὰ ἐφεξῆς εἰρημένα τοῖς ἐν τοῖς πρόσω μέρεσι
<span class="lb" data-page="17b.878" data-line="12" id="l17b.878.12"></span>γεγενημένοις ἕπεσθαί φησι. νευρώδη μὲν γὰρ τὰ ὄπισθεν,
<span class="lb" data-page="17b.878" data-line="13" id="l17b.878.13"></span>ἀρτηριώδη δὲ καὶ φλεβώδη τὰ ἔμπροσθέν ἐστιν. ὅταν οὖν
<span class="lb" data-page="17b.878" data-line="14" id="l17b.878.14"></span>ἀπὸ τῶν ἡλκωμένων μερῶν ὁ χυμὸς ὁ ποιήσας τὸ οἴδημα
<span class="lb" data-page="17b.878" data-line="15" id="l17b.878.15"></span>ἐπαναβῇ πρός τι τῶν κυρίων μορίων, ἐν μὲν τοῖς νευρώδεσι
<span class="lb" data-page="17b.878" data-line="16" id="l17b.878.16"></span>μέρεσι τοῖς ὀπίσω σπασμοὶ καὶ τέτανοι γενήσονται,
<span class="lb" data-page="17b.878" data-line="17" id="l17b.878.17"></span><span class="milestone ed2page" data-n="9.240" data-unit="ed2page" id="ed2page.9.240"></span>νεύρων δὲ ταῦτα πάθη, ἐν δὲ τοῖς πρόσω μανία
<span class="pb" data-page="17b.879" id="p17b.879"></span>
<span class="lb" data-page="17b.879" data-line="1" id="l17b.879.1"></span>μὲν, ἐὰν ἐπὶ τὴν κεφαλὴν ἀνενεχθῇ, πλευροῦ δ’ ἄλγημα τραπέντος
<span class="lb" data-page="17b.879" data-line="2" id="l17b.879.2"></span>ἐπὶ θώρακα τοῦ χυμοῦ. πολλάκις δ’ οὗτοι καὶ ἔμπυοι
<span class="lb" data-page="17b.879" data-line="3" id="l17b.879.3"></span>γίνονται, μὴ διαφορηθέντος αὐτοῦ δυσεντερίαν δ’
<span class="lb" data-page="17b.879" data-line="4" id="l17b.879.4"></span>ἔσεσθαί φησιν, ἐὰν ἐρυθρῶν ὄντων τῶν οἰδημάτων ἐξαίφνης
<span class="lb" data-page="17b.879" data-line="5" id="l17b.879.5"></span>γένηται μετάστασις. ἐκείνην μέντοι τὴν δυσεντερίαν
<span class="lb" data-page="17b.879" data-line="6" id="l17b.879.6"></span>ὀνομάζομεν αἱματηρὰν, ἥτις ἐστὶν αἵματος κένωσις δι’ ἐντέρων
<span class="lb" data-page="17b.879" data-line="7" id="l17b.879.7"></span>χωρὶς ἑλκώσεως. ὅτι μὲν οὖν ἂν κατὰ νῶτον ἢ τὰ
<span class="lb" data-page="17b.879" data-line="8" id="l17b.879.8"></span>πρόσω μόρια τὰ τούτοις ἀνακείμενά ποτε συμβῇ ἀφανισθῆναι
<span class="lb" data-page="17b.879" data-line="9" id="l17b.879.9"></span>τὰ οἰδήματα, τοῖς εἰρημένοις πάθεσι περιπίπτουσιν οἱ
<span class="lb" data-page="17b.879" data-line="10" id="l17b.879.10"></span>κάμνοντες ἑωράκαμεν. οὐ μὴν ὁ Ἱπποκράτης αὐτὸς ἐδήλωσεν
<span class="lb" data-page="17b.879" data-line="11" id="l17b.879.11"></span>εἴτε περὶ τούτων λέγει μόνων τῶν μορίων εἴτε περὶ
<span class="lb" data-page="17b.879" data-line="12" id="l17b.879.12"></span>πάντων ἁπλῶς ὥστε καὶ τὰ κῶλα περιλαμβάνεσθαι κατὰ
<span class="lb" data-page="17b.879" data-line="13" id="l17b.879.13"></span>τὸν λόγον. ἐπὶ μὲν οὖν κνημῶν οὐκ εἰσὶν ἐν τοῖς πρόσω
<span class="lb" data-page="17b.879" data-line="14" id="l17b.879.14"></span>μέρεσι μύες εἰς τένοντας εὐρώστους τελευτῶντες, ἐπὶ δὲ
<span class="lb" data-page="17b.879" data-line="15" id="l17b.879.15"></span>τοῦ μηροῦ τὸν ἐν τοῖς πρόσω μέρεσι τοῦ γόνατος τένοντα
<span class="lb" data-page="17b.879" data-line="16" id="l17b.879.16"></span>μέγιστον ὁρῶμεν, ἐφ’ ᾧ κατὰ συμπάθειαν εὔλογόν ἐστιν
<span class="lb" data-page="17b.879" data-line="17" id="l17b.879.17"></span>ἀκολουθῆσαι σπασμὸν μᾶλλον ἤ τινι τῶν ὀπίσω τοῦ μηροῦ
<span class="lb" data-page="17b.879" data-line="18" id="l17b.879.18"></span>κειμένων μυῶν, σαρκώδεις γάρ εἰσιν ἅπαντες. ὥστ’ οὐκ
<span class="pb" data-page="17b.880" id="p17b.880"></span>
<span class="lb" data-page="17b.880" data-line="1" id="l17b.880.1"></span>ἀληθὲς εἶναι δόξει τὸ καθόλου λεγόμενον, ὡς τοῖς ὀπίσω
<span class="lb" data-page="17b.880" data-line="2" id="l17b.880.2"></span>μέρεσι μόνοις ἕπονται σπασμοί. φαίνεταί γε μὴν ὡς τὸ
<span class="lb" data-page="17b.880" data-line="3" id="l17b.880.3"></span>πολὺ τοῦτο γινόμενον, οὐκ ἐπί σκελῶν μόνων, ἀλλὰ καὶ χειρῶν,
<span class="lb" data-page="17b.880" data-line="4" id="l17b.880.4"></span>ἴσως διὰ τὸ κατ’ εὐθυωρίαν εἶναι ταῦτα πάντα τὰ
<span class="lb" data-page="17b.880" data-line="5" id="l17b.880.5"></span>μέρη τῷ νωτιαίῳ, πεφυκέναι δὲ ἀπὸ τούτου τά τε τῶν κώλων
<span class="lb" data-page="17b.880" data-line="6" id="l17b.880.6"></span>νεῦρα καὶ τὰ τῶν ῥαχιτῶν μυῶν.
</p>
<span class="lb rule" data-page="17b.880" data-line="7" id="l17b.880.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.69">
<span class="pb page1" data-page="17b.883" id="p17b.883"></span>
<span class="milestone ed1page page1" data-n="5.300" data-unit="ed1page" id="ed1page.5.300"></span>
<span class="milestone ed2page page1" data-n="9.242" data-unit="ed2page" id="ed2page.9.242"></span>
<span class="lb head" data-page="17b.883" data-line="12" id="l17b.883.12"></span>
            <blockquote class="quote lemma">
<span class="lb" data-page="17b.883" data-line="13" id="l17b.883.13"></span>Ῥίγεα ἄρχεται γυναιξὶ μὲν ἐξ ὀσφύος μᾶλλον καὶ διὰ νότου
<span class="lb" data-page="17b.883" data-line="14" id="l17b.883.14"></span>εἰς κεφαλὴν, ἀτὰρ καὶ ἀνδράσιν ὄπισθεν τοῦ σώματος
<span class="lb" data-page="17b.883" data-line="15" id="l17b.883.15"></span>μᾶλλον ἢ ἔμπροσθεν, οἷον ἀπό τε πήχεων, μηρῶν, ἀτὰρ
<span class="lb" data-page="17b.883" data-line="16" id="l17b.883.16"></span>καὶ τὸ δέρμα ἀραιὸν ἔχουσι, καὶ δηλοῖ δὲ τοῦτο ἡ θρίξ.
</blockquote>
<span class="lb rule" data-page="17b.883" data-line="17" id="l17b.883.17"></span>
            <span class="pb" data-page="17b.884" id="p17b.884"></span>
            <p>
<span class="lb" data-page="17b.884" data-line="1" id="l17b.884.1"></span>Ῥίγος πᾶν ἄρχεται μὲν μετά τινος αἰσθητῆς ψύξεως.
<span class="lb" data-page="17b.884" data-line="2" id="l17b.884.2"></span>ἑτοιμότερα δ’ οὐ ψυγῆναι μόνον, ἀλλὰ καὶ τῆς ψύξεως αἰσθάνεσθαι
<span class="lb" data-page="17b.884" data-line="3" id="l17b.884.3"></span>τὰ κατὰ νῶτον, ὥστ’ εἰκότως ἐντεῦθεν ἄρχεται
<span class="lb" data-page="17b.884" data-line="4" id="l17b.884.4"></span>τὰ ῥίγη καὶ θᾶττόν γε ταῖς γυναιξὶ γίνεται ταυτὶ, διότι
<span class="lb" data-page="17b.884" data-line="5" id="l17b.884.5"></span>καὶ ψυχρότερόν ἐστι τὸ θῆλυ φύσει καὶ ἀσθενέστερον. ἀναθεῖ
<span class="lb" data-page="17b.884" data-line="6" id="l17b.884.6"></span>δ’ ἐντεῦθεν ἀρξάμενον τὸ ῥῖγος ἐπὶ τὴν ἀρχὴν τῶν
<span class="lb" data-page="17b.884" data-line="7" id="l17b.884.7"></span>νεύρων, τὴν κεφαλὴν, τάχιστα γιγνομένης διὰ τοῦ νωτιαίου
<span class="lb" data-page="17b.884" data-line="8" id="l17b.884.8"></span>τῆς συμπαθείας. ἐπειδὴ καὶ οὗτος ὁμοίως ἐγκεφάλου ψυχρός
<span class="lb" data-page="17b.884" data-line="9" id="l17b.884.9"></span>ἐστι φύσει καὶ διὰ τὴν μαλακότητα τῆς οὐσίας ὁμοίως
<span class="lb" data-page="17b.884" data-line="10" id="l17b.884.10"></span>εὐάλωτος. ἐκ δὲ τῶν πρόσω μερῶν οὐκ ἄρχεται τὰ ῥίγη,
<span class="lb" data-page="17b.884" data-line="11" id="l17b.884.11"></span>διότι θερμότερα τῶν ὀπίσω τὴν κρᾶσιν ἐστὶ καὶ τούτων
<span class="lb" data-page="17b.884" data-line="12" id="l17b.884.12"></span>γνώρισμα τίθεται τὴν ἀραιότητα τοῦ δέρματος, αὐτῆς δὲ
<span class="lb" data-page="17b.884" data-line="13" id="l17b.884.13"></span>πάλιν ταύτης τὸ πλῆθος τῶν τριχῶν. εἴρηται δέ μοι περὶ
<span class="lb" data-page="17b.884" data-line="14" id="l17b.884.14"></span>τριχῶν γενέσεως αὐτάρκως ἐν τοῖς περὶ κράσεων
<span class="lb" data-page="17b.884" data-line="15" id="l17b.884.15"></span>ὑπομνήμασιν.
</p>
<span class="lb rule" data-page="17b.884" data-line="16" id="l17b.884.16"></span>
          </article>

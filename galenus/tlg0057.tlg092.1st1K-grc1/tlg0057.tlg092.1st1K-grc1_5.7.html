<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.7">
<span class="pb page1" data-page="17b.790" id="p17b.790"></span>
<span class="milestone ed1page page1" data-n="5.286" data-unit="ed1page" id="ed1page.5.286"></span>
<span class="milestone ed2page page1" data-n="9.197" data-unit="ed2page" id="ed2page.9.197"></span>
<span class="lb head" data-page="17b.790" data-line="7" id="l17b.790.7"></span>
            <blockquote class="quote lemma">
<span class="lb" data-page="17b.790" data-line="8" id="l17b.790.8"></span>Τὰ ἐπιληπτικὰ ὁκόσοισι πρὸ τῆς ἤβης γίνεται, μετάστασιν
<span class="lb" data-page="17b.790" data-line="9" id="l17b.790.9"></span>ἔχει. ὁκόσοισι δὲ πέντε καὶ εἴκοσιν ἐτέων γίνεται,
<span class="lb" data-page="17b.790" data-line="10" id="l17b.790.10"></span>τουτέοισι τὰ πολλὰ συναποθνήσκει.
</blockquote>
<span class="lb rule" data-page="17b.790" data-line="11" id="l17b.790.11"></span>
            <p>
<span class="lb" data-page="17b.790" data-line="12" id="l17b.790.12"></span><span class="milestone ed2page" data-n="9.198" data-unit="ed2page" id="ed2page.9.198"></span>Κυρίως μὲν ὀνομάζονται μεταστάσεις πάθους,
<span class="lb" data-page="17b.790" data-line="13" id="l17b.790.13"></span>ὅταν ἐξ ἑτέρου μέρους εἰς ἕτερον μετέρχωνται, καταχρωμένων
<span class="lb" data-page="17b.790" data-line="14" id="l17b.790.14"></span>δὲ καὶ αἱ λύσεις οὕτω προσαγορεύονται. καί μοι δοκεῖ
<span class="lb" data-page="17b.790" data-line="15" id="l17b.790.15"></span>νῦν ὁ Ἱπποκράτης κατὰ τὸ δεύτερον σημαινόμενον κεχρῆσθαι
<span class="lb" data-page="17b.790" data-line="16" id="l17b.790.16"></span>τῇ προσηγορίᾳ. οὐ μόνον γὰρ εἰς ἕτερα μόρια μεθισταμένων
<span class="lb" data-page="17b.790" data-line="17" id="l17b.790.17"></span>τῶν τὴν ἐπιληψίαν ἐργαζομένων χυμῶν λύεται τὸ
<span class="pb" data-page="17b.791" id="p17b.791"></span>
<span class="lb" data-page="17b.791" data-line="1" id="l17b.791.1"></span>πάθος, ἀλλὰ καὶ τελέως ἐκθεραπευομένων· εἰσὶ μὲν γὰρ
<span class="lb" data-page="17b.791" data-line="2" id="l17b.791.2"></span>οὗτοι παχεῖς καὶ ψυχροὶ καὶ φλεγματικοί. παύονται δ’
<span class="lb" data-page="17b.791" data-line="3" id="l17b.791.3"></span>ὑπό τε τῆς ἡλικίας ἐπὶ τὸ ξηρότερον μεταβαλλούσης καὶ διὰ
<span class="lb" data-page="17b.791" data-line="4" id="l17b.791.4"></span>γυμνασίαν καὶ διὰ δίαιταν ξηραντικὴν, ἅμα τοῖς ἐπιτηδείοις
<span class="lb" data-page="17b.791" data-line="5" id="l17b.791.5"></span>φαρμάκοις. ἀλλὰ νῦν γε ὁ Ἱπποκράτης μόνης τῆς καθ’
<span class="lb" data-page="17b.791" data-line="6" id="l17b.791.6"></span>ἡλικίαν μέμνηται μεταβολῆς ὑφ’ ἧς διδασκόμενοι καὶ τὸ
<span class="lb" data-page="17b.791" data-line="7" id="l17b.791.7"></span>τῆς διαίτης εἶδος ἅμα τοῖς φαρμάκοις εὑρήσομεν. ὅπερ
<span class="lb" data-page="17b.791" data-line="8" id="l17b.791.8"></span>οὖν ἐν ἑτέρῳ μέρει τῶν ἀφορισμῶν εἶπε, τῶν ἐπιληπτικῶν
<span class="lb" data-page="17b.791" data-line="9" id="l17b.791.9"></span>τοῖσι νέοισιν ἀπαλλαγὴν αἱ μεγάλαι μεταβολαὶ, μάλιστα
<span class="lb" data-page="17b.791" data-line="10" id="l17b.791.10"></span>τῆς ἡλικίας καὶ τῶν χωρίων καὶ τῶν βίων καὶ τόπων ποιέουσι,
<span class="lb" data-page="17b.791" data-line="11" id="l17b.791.11"></span>ταῦτα νῦν ἐπ’ αὐτῶν τῶν παθῶν ἐδήλωσε, τὰ μὲν
<span class="lb" data-page="17b.791" data-line="12" id="l17b.791.12"></span>πρὸ τῆς ἥβης συνιστάμενα τῶν ἐπιληπτικῶν παθῶν παύεσθαι
<span class="lb" data-page="17b.791" data-line="13" id="l17b.791.13"></span>λέγων ἐν τῇ τῆς ἡλικίας μεταβολῇ, τὰ δ’ ἐξωτέρω
<span class="lb" data-page="17b.791" data-line="14" id="l17b.791.14"></span>τῶν εἴκοσι πέντε ἐτῶν συναποθνήσκειν, ᾧ καὶ δῆλον ὡς καὶ
<span class="lb" data-page="17b.791" data-line="15" id="l17b.791.15"></span>τὸν τῆς ἥβης χρόνον ἕως τῶν πέντε καὶ εἴκοσιν ἐτῶν ἐκτετάσθαι
<span class="lb" data-page="17b.791" data-line="16" id="l17b.791.16"></span>νομίζει, τὴν ἀρχὴν λαμβάνοντα μετὰ τὴν δευτέραν
<span class="lb" data-page="17b.791" data-line="17" id="l17b.791.17"></span>ἑβδομάδα. πρόδηλον δὲ ὡς οὔτε πᾶσιν ἰαθήσεται τὸ πάθος
<span class="lb" data-page="17b.791" data-line="18" id="l17b.791.18"></span>ὑπὸ τῆς ἡβηστικῆς ἡλικίας, εἰ μὴ καὶ τἄλλα πράττειν
<span class="pb" data-page="17b.792" id="p17b.792"></span>
<span class="lb" data-page="17b.792" data-line="1" id="l17b.792.1"></span>ὀρθῶς, οὔθ’ οἷς ἐν ταύτῃ συνέστη διὰ παντὸς παραμένει
<span class="lb" data-page="17b.792" data-line="2" id="l17b.792.2"></span>καλῶς διαιτωμένοις. ἀλλ’ ὅτι γε τὴν ἀπὸ τῆς ἡλικίας ἴασιν
<span class="lb" data-page="17b.792" data-line="3" id="l17b.792.3"></span>οὐκ ἔχει, συγκαταγηράσει δ’ ὅσον ἐπ’ αὐτῇ τὸ πάθος
<span class="lb" data-page="17b.792" data-line="4" id="l17b.792.4"></span>αὐτοῖς ἐδήλωσε σαφῶς, οὐ μὴν σαφῶς γέ τι λέλεκται· καίτοι
<span class="lb" data-page="17b.792" data-line="5" id="l17b.792.5"></span>δοκοῦν εἶναι σαφὲς τοῖς ἀμελέστερον ἀκούουσι τοῖς
<span class="lb" data-page="17b.792" data-line="6" id="l17b.792.6"></span>πέντε καὶ εἴκοσιν ἐτῶν συναποθνήσκειν τὸ πάθος οἷς ἐγένετο
<span class="lb" data-page="17b.792" data-line="7" id="l17b.792.7"></span>πέμπτον καὶ εἰκοστὸν ἔτος ἄγουσιν, ἀλλ’ ἔτι καὶ μᾶλλον
<span class="lb" data-page="17b.792" data-line="8" id="l17b.792.8"></span>οἷς ἐξωτέρω. προσθέντες οὖν τὸ λεῖπον τῇ λέξει τοῦ
<span class="lb" data-page="17b.792" data-line="9" id="l17b.792.9"></span>Ἱπποκράτους ἀληθῆ τελέως αὐτὴν ἀπεργασόμεθα, τὰ ἐπιληπτικὰ
<span class="lb" data-page="17b.792" data-line="10" id="l17b.792.10"></span>παθήματα. τὰ μὲν πρὸ τῆς ἥβης συνιστάμενα
<span class="lb" data-page="17b.792" data-line="11" id="l17b.792.11"></span>κατὰ τὸν ἐκείνης λύεται καιρὸν, τὰ δ’ ἐξωτέρω τῆς ἥβης
<span class="lb" data-page="17b.792" data-line="12" id="l17b.792.12"></span>συναποθνήσκει. καιρὸς δ’ ἥβης ἐστὶν ὁ μετὰ τεσσαρεσκαίδεκα
<span class="lb" data-page="17b.792" data-line="13" id="l17b.792.13"></span>μέχρι πέντε καὶ εἴκοσιν ἐτῶν. ἔστι δὲ καὶ ἄλλη τις
<span class="lb" data-page="17b.792" data-line="14" id="l17b.792.14"></span>γραφὴ τοιαύτη· οἷσι δὲ πέντε καὶ εἴκοσιν ἐτέων γίνεται,
<span class="lb" data-page="17b.792" data-line="15" id="l17b.792.15"></span>τὰ πολλὰ συναποθνήσκει, σημαίνοντος τοῦ τὰ πολλά ταὐτὸν
<span class="lb" data-page="17b.792" data-line="16" id="l17b.792.16"></span>τῷ ὡς ἐπὶ τὸ πολύ.
</p>
<span class="lb rule" data-page="17b.792" data-line="17" id="l17b.792.17"></span>
          </article>

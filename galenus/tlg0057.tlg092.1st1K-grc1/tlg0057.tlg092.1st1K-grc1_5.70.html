<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.70">
<span class="pb page1" data-page="17b.885" id="p17b.885"></span>
<span class="milestone ed1page page1" data-n="5.300" data-unit="ed1page" id="ed1page.5.300"></span>
<span class="milestone ed2page page1" data-n="9.242" data-unit="ed2page" id="ed2page.9.242"></span>
<span class="lb head" data-page="17b.885" data-line="1" id="l17b.885.1"></span>
            <blockquote class="quote lemma">
<span class="lb" data-page="17b.885" data-line="2" id="l17b.885.2"></span>Οἱ ὑπὸ τεταρταίων ἁλισκόμενοι οὐ πάνυ τοι ὑπὸ σπασμῶν
<span class="lb" data-page="17b.885" data-line="3" id="l17b.885.3"></span>ἁλίσκονται. ἢν δὲ ἁλίσκωνται πρότερον, εἶτα καὶ ἐπιγένηται
<span class="lb" data-page="17b.885" data-line="4" id="l17b.885.4"></span>τεταρταῖος, παύονται.
</blockquote>
<span class="lb rule" data-page="17b.885" data-line="5" id="l17b.885.5"></span>
            <p>
<span class="lb" data-page="17b.885" data-line="6" id="l17b.885.6"></span><span class="milestone ed2page" data-n="9.243" data-unit="ed2page" id="ed2page.9.243"></span>Ὁ μὲν ἐπὶ κενώσει γενόμενος σπασμὸς ὀξύτατός
<span class="lb" data-page="17b.885" data-line="7" id="l17b.885.7"></span>ἐστι καὶ ὀλεθριώτατος. ὁ δ’ ἐπὶ πληρώσει τῶν νευρωδῶν
<span class="lb" data-page="17b.885" data-line="8" id="l17b.885.8"></span>μορίων οἶος καὶ ἐπιληπτικὸς οὔτ’ ὀξύτατος οὔθ’
<span class="lb" data-page="17b.885" data-line="9" id="l17b.885.9"></span>ὁμοίως ἐκείνων κινδυνώδης. μέμνηται δὲ νῦν ὁ Ἱπποκράτης
<span class="lb" data-page="17b.885" data-line="10" id="l17b.885.10"></span>τοιούτου σπασμοῦ. τὸ γὰρ ἁλισκόμενοι ἁλίσκονται
<span class="lb" data-page="17b.885" data-line="11" id="l17b.885.11"></span>παράτασιν δηλοῖ τοῦ χρόνου. τοῦτον οὖν τὸν σπασμὸν ὁ
<span class="lb" data-page="17b.885" data-line="12" id="l17b.885.12"></span>τεταρταῖος οὐκ ἐᾷ γενέσθαι, ἀλλὰ καὶ εἰ φθάσειε προσγενέσθαι,
<span class="lb" data-page="17b.885" data-line="13" id="l17b.885.13"></span>λύει. γίνεται δ’ ὑπὸ γλίσχρων χυμῶν τε καὶ φλεγματικῶν
<span class="lb" data-page="17b.885" data-line="14" id="l17b.885.14"></span>ἐμπλαττομένων γε τοῖς νευρώδεσι μορίοις. οὔσης
<span class="lb" data-page="17b.885" data-line="15" id="l17b.885.15"></span>δὲ τοῖς τοιούτοις χυμοῖς διττῆς τῆς ἰάσεως, ἐκκρίσεώς τε
<span class="lb" data-page="17b.885" data-line="16" id="l17b.885.16"></span>καὶ πέψεως, ἀμφοτέρας ὁ τεταρταῖος ἔχει, τὴν μὲν ἔκκρισιν
<span class="lb" data-page="17b.885" data-line="17" id="l17b.885.17"></span>τῷ ῥίγει· μόνος γὰρ ὁ τοιοῦτος σπασμὸς ἱκανῶς ἐκκρῖναι
<span class="pb" data-page="17b.886" id="p17b.886"></span>
<span class="lb" data-page="17b.886" data-line="1" id="l17b.886.1"></span>παχὺν χυμόν· τὴν δὲ πέψιν τῷ λόγῳ τῆς ἐπιγενομένης
<span class="lb" data-page="17b.886" data-line="2" id="l17b.886.2"></span>τῷ ῥίγει θερμασίας.
</p>
<span class="lb rule" data-page="17b.886" data-line="3" id="l17b.886.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.72">
<span class="pb page1" data-page="17b.886" id="p17b.886"></span>
<span class="milestone ed1page page1" data-n="5.300" data-unit="ed1page" id="ed1page.5.300"></span>
<span class="milestone ed2page page1" data-n="9.243" data-unit="ed2page" id="ed2page.9.243"></span>
<span class="lb head" data-page="17b.886" data-line="16" id="l17b.886.16"></span>
            <blockquote class="quote lemma">
<span class="lb" data-page="17b.886" data-line="17" id="l17b.886.17"></span>Οἱ ἰκτεριώδεες οὐ πάνυ τι πνευματώδεες εἰσίν.
</blockquote>
<span class="lb rule" data-page="17b.886" data-line="18" id="l17b.886.18"></span>
            <span class="pb" data-page="17b.887" id="p17b.887"></span>
            <p>
<span class="lb" data-page="17b.887" data-line="1" id="l17b.887.1"></span>Πνευματώδεις νῦν εἰρῆσθαι νομιστέον ἐκείνους ὅσοι
<span class="lb" data-page="17b.887" data-line="2" id="l17b.887.2"></span>κατὰ γαστέρα πλῆθος ἀθροίζουσι φυσώδους πνεύματος,
<span class="lb" data-page="17b.887" data-line="3" id="l17b.887.3"></span><span class="milestone ed2page" data-n="9.244" data-unit="ed2page" id="ed2page.9.244"></span>ἤτοι δι’ ἐρυγῶν κενούμενον ἢ διὰ φυσῶν ἢ παραμένον
<span class="lb" data-page="17b.887" data-line="4" id="l17b.887.4"></span>τε καὶ διατεῖνον τὰ τῇδε. γίνεται δὲ τοῦτο ποτὲ μὲν δι’
<span class="lb" data-page="17b.887" data-line="5" id="l17b.887.5"></span>ἀτονίαν τέ τινα καὶ ἀσθένειαν αὐτῶν τῶν κατὰ γαστέρα
<span class="lb" data-page="17b.887" data-line="6" id="l17b.887.6"></span>μορίων, ἐνίοτε δ’ ἐπὶ φλεγματώδει χυμῷ καὶ ψυχρῷ. οὗτοι
<span class="lb" data-page="17b.887" data-line="7" id="l17b.887.7"></span>μὲν οὖν οἱ διὰ φλεγματικὸν χυμὸν πνευματώδεις ἐναντίοι
<span class="lb" data-page="17b.887" data-line="8" id="l17b.887.8"></span>τοῖς ἰκτεριώδεσίν εἰσι χολώδεσιν οὖσιν, ὥστε οὐκ ἄν ποτε
<span class="lb" data-page="17b.887" data-line="9" id="l17b.887.9"></span>κατὰ τὴν τοῦ πλεονάζοντος χυμοῦ φύσιν οἱ ἰκτεριώδεις
<span class="lb" data-page="17b.887" data-line="10" id="l17b.887.10"></span>γίγνονται πνευματώδεις. ἐγχωρεῖ δ’ αὐτοὺς ἐπ’ ἀῤῥωστίᾳ τῶν
<span class="lb" data-page="17b.887" data-line="11" id="l17b.887.11"></span>μερῶν φυσώδεις γίνεσθαι. διὰ τοῦτ’ οὖν προσέθηκε τῷ
<span class="lb" data-page="17b.887" data-line="12" id="l17b.887.12"></span>λόγῳ τὸ οὐ πάνυ τι, τὸ μὲν διηνεκὲς τῆς ἀποφάσεως κωλύων,
<span class="lb" data-page="17b.887" data-line="13" id="l17b.887.13"></span>ἐνδεικνύμενος δὲ ὡς τὸ πολὺ γίνεσθαι τὸ προειρημένον.
<span class="lb" data-page="17b.887" data-line="14" id="l17b.887.14"></span>οὐ πάνυ γάρ τοι τοῖς κατὰ γαστέρα μορίοις ἅπαντα
<span class="lb" data-page="17b.887" data-line="15" id="l17b.887.15"></span>ἄτονα ἔστιν εὑρεῖν τοὺς ἰκτεριώδεις.
</p>
<span class="lb rule" data-page="17b.887" data-line="16" id="l17b.887.16"></span>
          </article>

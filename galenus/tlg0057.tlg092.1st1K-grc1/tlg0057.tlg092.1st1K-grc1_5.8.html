<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:5.8">
<span class="pb page1" data-page="17b.793" id="p17b.793"></span>
<span class="milestone ed1page page1" data-n="5.286" data-unit="ed1page" id="ed1page.5.286"></span>
<span class="milestone ed2page page1" data-n="9.198" data-unit="ed2page" id="ed2page.9.198"></span>
<span class="lb head" data-page="17b.793" data-line="1" id="l17b.793.1"></span>
            <blockquote class="quote lemma">
<span class="lb" data-page="17b.793" data-line="2" id="l17b.793.2"></span><span class="milestone ed2page" data-n="9.199" data-unit="ed2page" id="ed2page.9.199"></span>Ὁκόσοι πλευριτικοὶ γινόμενοι οὐκ ἀνακαθαίρονται
<span class="lb" data-page="17b.793" data-line="3" id="l17b.793.3"></span>ἐν τεσσαρεσκαίδεκα ἡμέρῃσιν, τουτέοισιν ἐς ἐμπύημα
<span class="lb" data-page="17b.793" data-line="4" id="l17b.793.4"></span>μεθίσταται.
</blockquote>
<span class="lb rule" data-page="17b.793" data-line="5" id="l17b.793.5"></span>
            <p>
<span class="lb" data-page="17b.793" data-line="6" id="l17b.793.6"></span>Τὴν διὰ τῶν πτυσμάτων κένωσιν τῶν τὴν πλευρῖτιν
<span class="lb" data-page="17b.793" data-line="7" id="l17b.793.7"></span>ἐργασαμένων χυμῶν ἀνακάθαρσιν καὶ κάθαρσιν εἴωθεν ὀνομάζειν
<span class="lb" data-page="17b.793" data-line="8" id="l17b.793.8"></span>ὁ Ἱπποκράτης, ὥσπερ γε καὶ τὸ πτύειν τούτους καθαίρεσθαι
<span class="lb" data-page="17b.793" data-line="9" id="l17b.793.9"></span>κατά τε τὸ περὶ διαίτης ὀξέων καὶ τὸ προγνωστικὸν
<span class="lb" data-page="17b.793" data-line="10" id="l17b.793.10"></span>ὠνόμασεν. ἀλλὰ νῦν γε χρόνον ὁρίζει τῆς καθάρσεως,
<span class="lb" data-page="17b.793" data-line="11" id="l17b.793.11"></span>ἐν ᾧ μὴ γενομένης αὐτῆς εἰς ἐμπύημά φησι μεθίστασθαι
<span class="lb" data-page="17b.793" data-line="12" id="l17b.793.12"></span>τὴν πλευρῖτιν, ἤτοι τὴν εἰς πῦον μεταβολὴν οὕτως ὀνομάζων
<span class="lb" data-page="17b.793" data-line="13" id="l17b.793.13"></span>ἅπασαν, ὥσπερ κἀν τῷ προγνωστικῷ πολλάκις, ἢ τὴν
<span class="lb" data-page="17b.793" data-line="14" id="l17b.793.14"></span>μεταξὺ θώρακός τε καὶ πνεύμονος ἔκχυσιν τοῦ πύου. γίνεται
<span class="lb" data-page="17b.793" data-line="15" id="l17b.793.15"></span>γὰρ ἑκάτερον τούτων, ὅταν οἱ πλευριτικοὶ μὴ καθαρθῶσι
<span class="lb" data-page="17b.793" data-line="16" id="l17b.793.16"></span>διὰ τῶν πτυσμάτων. ἀλλὰ τό γε δεύτερον τῶν εἰρημένων
<span class="lb" data-page="17b.793" data-line="17" id="l17b.793.17"></span>ἐν τοῖς ἐφεξῆς αὐτὸς ὠνόμασε ῥῆξιν ἐμπυήματος.
</p>
<span class="lb rule" data-page="17b.793" data-line="18" id="l17b.793.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.10">
<span class="pb page1" data-page="18a.20" id="p18a.20"></span>
<span class="milestone ed1page page1" data-n="5.303" data-unit="ed1page" id="ed1page.5.303"></span>
<span class="milestone ed2page page1" data-n="9.253" data-unit="ed2page" id="ed2page.9.253"></span>
<span class="lb head" data-page="18a.20" data-line="1" id="l18a.20.1"></span>
            <blockquote class="quote lemma">
<span class="lb" data-page="18a.20" data-line="2" id="l18a.20.2"></span>Κεφαλὴν πονέοντι περιωδυνέοντι πῦον ἢ ὕδωρ ἢ αἷμα
<span class="lb" data-page="18a.20" data-line="3" id="l18a.20.3"></span>ῥυὲν κατὰ τὰς ῥῖνας ἢ κατὰ τὰ ὦτα ἢ κατὰ τὸ στόμα
<span class="lb" data-page="18a.20" data-line="4" id="l18a.20.4"></span>λύει τὸ νόσημα.
</blockquote>
<span class="lb rule" data-page="18a.20" data-line="5" id="l18a.20.5"></span>
            <p>
<span class="lb" data-page="18a.20" data-line="6" id="l18a.20.6"></span>Πολλὰ καὶ ἄλλα οὕτω δέδεικται λέγων ὁ Ἱπποκράτης,
<span class="lb" data-page="18a.20" data-line="7" id="l18a.20.7"></span>ἐφ’ ὧν ἐὰν μὴ προσέχῃ τις τὸν νοῦν, δοκεῖ μόνον εἶναι τὸ
<span class="lb" data-page="18a.20" data-line="8" id="l18a.20.8"></span>λεγόμενον ὑπ’ αὐτοῦ θεραπευτικὸν τοῦ πάθους, ἄλλο δὲ οὐδέν.
<span class="lb" data-page="18a.20" data-line="9" id="l18a.20.9"></span>ὁ δὲ οὐ τοῦτο μόνον φησὶν, ἀλλ’ ἁπλῶς ὅτι πῦον ἢ
<span class="lb" data-page="18a.20" data-line="10" id="l18a.20.10"></span>ὕδωρ ῥυὲν, ἤτοι διὰ τῶν ὤτων ἢ τῶν ῥινῶν λύει τὸ νόσημα.
<span class="lb" data-page="18a.20" data-line="11" id="l18a.20.11"></span>καὶ εἴ γε οὕτως ἀντιστρέφων εἰρήκει, καθάπερ ἐγὼ
<span class="lb" data-page="18a.20" data-line="12" id="l18a.20.12"></span>νῦν, ἀνέγκλητος ἂν ἦν ὁ λόγος. ἐπειδὰν ἤτοι διὰ φλεγμονὴν
<span class="lb" data-page="18a.20" data-line="13" id="l18a.20.13"></span>ἢ ὑγρῶν ἀπέπτων πλῆθος ἠθροισμένον ἐν τῇ κεφαλῇ τὴν
<span class="lb" data-page="18a.20" data-line="14" id="l18a.20.14"></span>ὀδύνην συμβαίνει γίνεσθαι, τηνικαῦτα τῆς φλεγμονῆς διαπυησάσης
<span class="lb" data-page="18a.20" data-line="15" id="l18a.20.15"></span>ἢ τῆς ὑγρότητος ἐκκριθείσης λύσιν γίνεσθαι τῆς
<span class="lb" data-page="18a.20" data-line="16" id="l18a.20.16"></span>ὀδύνης. ἐὰν δὲ διὰ πνεῦμα φυσῶδες ἢ αἵματος πλῆθος ἢ
<span class="pb" data-page="18a.21" id="p18a.21"></span>
<span class="lb" data-page="18a.21" data-line="1" id="l18a.21.1"></span>δάκνουσαν χολὴν ἢ ὅλως κατὰ δυσκρασίαν ἡ ὀδύνη γίνεται,
<span class="lb" data-page="18a.21" data-line="2" id="l18a.21.2"></span>δι’ ἄλλων ἰαθήσεται.
</p>
<span class="lb rule" data-page="18a.21" data-line="3" id="l18a.21.3"></span>
          </article>

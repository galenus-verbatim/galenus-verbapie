<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.11">
<span class="pb page1" data-page="18a.21" id="p18a.21"></span>
<span class="milestone ed1page page1" data-n="5.303" data-unit="ed1page" id="ed1page.5.303"></span>
<span class="milestone ed2page page1" data-n="9.253" data-unit="ed2page" id="ed2page.9.253"></span>
<span class="lb head" data-page="18a.21" data-line="4" id="l18a.21.4"></span>
            <blockquote class="quote lemma">
<span class="lb" data-page="18a.21" data-line="5" id="l18a.21.5"></span><span class="milestone ed2page" data-n="9.254" data-unit="ed2page" id="ed2page.9.254"></span>Τοῖσι μελαγχολικοῖσι καὶ τοῖσι νεφριτικοῖσιν αἱμοῤῥοΐδες
<span class="lb" data-page="18a.21" data-line="6" id="l18a.21.6"></span>ἐπιγινόμεναι ἀγαθόν.
</blockquote>
<span class="lb rule" data-page="18a.21" data-line="7" id="l18a.21.7"></span>
            <p>
<span class="lb" data-page="18a.21" data-line="8" id="l18a.21.8"></span>Οὐ τῷ τῆς κενώσεως μόνον λόγῳ αἱμοῤῥοΐδες ἰῶνται
<span class="lb" data-page="18a.21" data-line="9" id="l18a.21.9"></span>τὰ τοιαῦτα τῶν παθῶν, ἀλλὰ καὶ αὐτὴ ἡ ποιότης τοῦ κενουμένου.
<span class="lb" data-page="18a.21" data-line="10" id="l18a.21.10"></span>παχὺ γὰρ εἰώθασιν αἱ τοιαῦται κενοῦν αἷμα
<span class="lb" data-page="18a.21" data-line="11" id="l18a.21.11"></span>μεστὸν τοῦ μελαγχολικοῦ χυμοῦ, παραπλησίαν ἔχοντος ἐν
<span class="lb" data-page="18a.21" data-line="12" id="l18a.21.12"></span>αἵματι δύναμιν, οἵαν περ ἐν τοῖς οἴνοις ἡ τρὺξ, ὥστ’ οὐδὲν
<span class="lb" data-page="18a.21" data-line="13" id="l18a.21.13"></span>θαυμαστὸν καὶ μελαγχολίαν καὶ νεφρῖτιν ἰᾶσθαι διὰ τῶν
<span class="lb" data-page="18a.21" data-line="14" id="l18a.21.14"></span>αἱμοῤῥοΐδων, ἐκκενοῦν πεφυκυιῶν τὴν οἷον ἰλὺν τοῦ αἵματος.
</p>
<span class="lb rule" data-page="18a.21" data-line="15" id="l18a.21.15"></span>
          </article>

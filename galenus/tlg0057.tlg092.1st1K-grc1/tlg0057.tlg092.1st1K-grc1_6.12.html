<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.12">
<span class="pb page1" data-page="18a.21" id="p18a.21"></span>
<span class="milestone ed1page page1" data-n="5.303" data-unit="ed1page" id="ed1page.5.303"></span>
<span class="milestone ed2page page1" data-n="9.254" data-unit="ed2page" id="ed2page.9.254"></span>
<span class="lb head" data-page="18a.21" data-line="16" id="l18a.21.16"></span>
            <blockquote class="quote lemma">
<span class="lb" data-page="18a.21" data-line="17" id="l18a.21.17"></span><span class="milestone ed1page" data-n="5.304" data-unit="ed1page" id="ed1page.5.304"></span>Αἱμοῤῥοΐδας ἰηθέντι χρονίας, ἢν μὴ μία διαφυλαχθῇ,
<span class="lb" data-page="18a.21" data-line="18" id="l18a.21.18"></span>κίνδυνος ὕδρωπα ἐπιγενέσθαι ἢ φθίσιν.
</blockquote>
<span class="lb rule" data-page="18a.21" data-line="19" id="l18a.21.19"></span>
            <span class="pb" data-page="18a.22" id="p18a.22"></span>
            <p>
<span class="lb" data-page="18a.22" data-line="1" id="l18a.22.1"></span>Τὰς αἱμοῤῥοΐδας ἀδύνατον γενέσθαι χωρὶς τοῦ διὰ
<span class="lb" data-page="18a.22" data-line="2" id="l18a.22.2"></span>πλῆθός τε καὶ πάχος αἵματος ἀναστομωθῆναί τινας φλέβας,
<span class="lb" data-page="18a.22" data-line="3" id="l18a.22.3"></span>ἀποτιθεμένου τοῦ ἥπατος εἰς αὐτὰς ἰλυῶδές τε καὶ
<span class="lb" data-page="18a.22" data-line="4" id="l18a.22.4"></span>μελαγχολικὸν αἷμα. ἐὰν οὖν ἀποκλείσῃ τις αὐτὸ τῆς ἐντεῦθεν
<span class="lb" data-page="18a.22" data-line="5" id="l18a.22.5"></span>φορᾶς, ἅμα μὲν σκιῤῥῶδες ἐργάζεται τὸ ἧπαρ, ἅμα
<span class="lb" data-page="18a.22" data-line="6" id="l18a.22.6"></span>δὲ καὶ τῷ πλήθει καὶ τῷ πάχει βαρυνόμενον ἀποσβέννυσι
<span class="lb" data-page="18a.22" data-line="7" id="l18a.22.7"></span>τὴν ἐν αὐτῷ θερμασίαν, ὁμοίου τοῦ συμβαίνοντος ὄντος
<span class="lb" data-page="18a.22" data-line="8" id="l18a.22.8"></span>τῷ κατὰ τὰς ἐκτὸς φλόγας, ὑφ’ ὧν κακῶς ξύλα πολλὰ σωρευθέντα
<span class="lb" data-page="18a.22" data-line="9" id="l18a.22.9"></span>πνίγει τε καὶ σβέννυσι τὸ πῦρ. εἴπερ οὖν ὑπὸ
<span class="lb" data-page="18a.22" data-line="10" id="l18a.22.10"></span>τῆς ἐμφύτου θερμασίας γεννᾶται τὸ αἷμα, πρόδηλον ὡς
<span class="lb" data-page="18a.22" data-line="11" id="l18a.22.11"></span>οὐκέτι γεννηθήσεται σβεννυμένης αὐτῆς, ὁ δὲ ὕδερος ἀποτυχίᾳ
<span class="lb" data-page="18a.22" data-line="12" id="l18a.22.12"></span>τῆς αἱματώσεως γίνεται. ἐὰν δέ ποτε δυνηθῇ τὸ
<span class="lb" data-page="18a.22" data-line="13" id="l18a.22.13"></span>ἧπαρ ἀπώσασθαι τὸ πλῆθος ἐπὶ τὰς ἐν τῷ πνεύμονι φλέβας,
<span class="lb" data-page="18a.22" data-line="14" id="l18a.22.14"></span>ἀγγείου ῥαγέντος ἐνταῦθα φθινώδεις γίνονται. εἰκότως
<span class="lb" data-page="18a.22" data-line="15" id="l18a.22.15"></span>οὖν συμβουλεύει κἂν μίαν φυλάττειν αἱμοῤῥοΐδα, ὡς
<span class="lb" data-page="18a.22" data-line="16" id="l18a.22.16"></span>διὰ ταύτης ἐκκενοῦσθαι τὴν ἰλυώδη κακοχυμίαν τοῦ ἥπατος
<span class="lb" data-page="18a.22" data-line="17" id="l18a.22.17"></span>καὶ μάλιστα ἐφ’ ὧν ἐμελέτησε χρόνῳ πλείονι διὰ τούτων
<span class="lb" data-page="18a.22" data-line="18" id="l18a.22.18"></span>ἐκκρίνειν αὐτὰς φλεβῶν.
</p>
<span class="lb rule" data-page="18a.22" data-line="19" id="l18a.22.19"></span>
          </article>

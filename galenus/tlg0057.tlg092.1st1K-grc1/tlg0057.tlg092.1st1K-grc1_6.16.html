<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.16">
<span class="pb page1" data-page="18a.25" id="p18a.25"></span>
<span class="milestone ed1page page1" data-n="5.304" data-unit="ed1page" id="ed1page.5.304"></span>
<span class="milestone ed2page page1" data-n="9.256" data-unit="ed2page" id="ed2page.9.256"></span>
<span class="lb head" data-page="18a.25" data-line="1" id="l18a.25.1"></span>
            <blockquote class="quote lemma">
<span class="lb" data-page="18a.25" data-line="2" id="l18a.25.2"></span>Ὑπὸ πλευρίτιδος ἢ ὑπὸ περιπνευμονίης ἐχομένῳ διαῤῥοίη
<span class="lb" data-page="18a.25" data-line="3" id="l18a.25.3"></span>ἐπιγινομένη κακόν.
</blockquote>
<span class="lb rule" data-page="18a.25" data-line="4" id="l18a.25.4"></span>
            <p>
<span class="lb" data-page="18a.25" data-line="5" id="l18a.25.5"></span>Τοῖς πάσχουσι μορίοις οὐχ ἁπλῶς ἕτερα συμπάσχειν
<span class="lb" data-page="18a.25" data-line="6" id="l18a.25.6"></span>πέφυκεν, ἀλλ’ ὅταν ἐν ἰσχυρῷ γένωνται πάθει. κατὰ τοῦτ’
<span class="lb" data-page="18a.25" data-line="7" id="l18a.25.7"></span>οὖν καὶ τῷ ἥπατι παθόντι λυγμὸς μὲν ἐπιγίνεται, στομάχου
<span class="lb" data-page="18a.25" data-line="8" id="l18a.25.8"></span>συμπαθόντος, βὴξ δὲ καὶ δύσπνοια τῶν ἀναπνευστικῶν
<span class="lb" data-page="18a.25" data-line="9" id="l18a.25.9"></span>ὀργάνων. οὕτω γοῦν καὶ τοῖς ἀναπνευστικοῖς ὀργάνοις
<span class="lb" data-page="18a.25" data-line="10" id="l18a.25.10"></span>μεγάλως κακοπραγοῦσι τὸ ἧπαρ συμπάσχει, καὶ τοῦτό γε
<span class="lb" data-page="18a.25" data-line="11" id="l18a.25.11"></span>σαφῶς ἐνεδείξατο καὶ αὐτὸς ὁ Ἱπποκράτης οὐχ ἁπλῶς εἰπὼν
<span class="lb" data-page="18a.25" data-line="12" id="l18a.25.12"></span>ὑπὸ πλευρίτιδος ἢ περιπνευμονίας ἐκταραχθεῖσαν τὴν
<span class="lb" data-page="18a.25" data-line="13" id="l18a.25.13"></span>κοιλίαν κακὸν εἶναι σημεῖον, ἀλλὰ προσθεὶς τῷ ἐχομένῳ,
<span class="lb" data-page="18a.25" data-line="14" id="l18a.25.14"></span>ὡσεὶ κατεχομένῳ καὶ βιαζομένῳ τῷ κάμνοντι πρὸς τῶν
<span class="lb" data-page="18a.25" data-line="15" id="l18a.25.15"></span>τοιούτων παθῶν, εἰρήκει τὴν διάῤῥοιαν ἐπιγινομένην κακὸν
<span class="lb" data-page="18a.25" data-line="16" id="l18a.25.16"></span>εἶναι σημεῖον, ἐπειδὴ τοῖς οὕτως ἔχουσι διάῤῥοια γίνεται,
<span class="lb" data-page="18a.25" data-line="17" id="l18a.25.17"></span>μήθ’ ἕλκειν ἔτι καλῶς εἰς ἑαυτὸ τὴν τροφὴν δυναμένου τοῦ
<span class="pb" data-page="18a.26" id="p18a.26"></span>
<span class="lb" data-page="18a.26" data-line="1" id="l18a.26.1"></span>ἥπατος μήθ’ αἱματοῦν, ἔστι δ’ ὅτε καὶ τῆς κοιλίας διαφθειρούσης
<span class="lb" data-page="18a.26" data-line="2" id="l18a.26.2"></span>αὐτήν. ἐπὶ μέντοι μετρίᾳ πλευρίτιδί τε καὶ περιπνευμονίᾳ
<span class="lb" data-page="18a.26" data-line="3" id="l18a.26.3"></span>διάῤῥοια ἐπιγινομένη δύναταί ποτε τῷ λόγῳ τῆς
<span class="lb" data-page="18a.26" data-line="4" id="l18a.26.4"></span>κενώσεως ὠφελῆσαι καὶ μᾶλλον ὅταν φαίνηται τὰ τῆς πέψεως
<span class="lb" data-page="18a.26" data-line="5" id="l18a.26.5"></span>σημεῖα τοῖς πάθεσι παρόντα καὶ οὔτε φόβος ἐστὶν,
<span class="lb" data-page="18a.26" data-line="6" id="l18a.26.6"></span>ἀλλὰ καὶ ἀκινδύνως. κοινῇ δ’ ἐπὶ τούτων καὶ τῶν ἄλλων
<span class="lb" data-page="18a.26" data-line="7" id="l18a.26.7"></span>ἁπάντων, ὅσα κατὰ τὸν αὐτὸν λέγεται τρόπον, ἐκείνου μεμνῆσθαι
<span class="lb" data-page="18a.26" data-line="8" id="l18a.26.8"></span>προσήκει, τοῦ διὰ μηδὲν ἄλλο πρόσκαιρόν τε καὶ
<span class="lb" data-page="18a.26" data-line="9" id="l18a.26.9"></span>πρόδηλον ἐπιγεγονέναι τὸ σύμπτωμα. καθάπερ γε καὶ νῦν
<span class="lb" data-page="18a.26" data-line="10" id="l18a.26.10"></span>τὴν διάῤῥοιαν ἐξ ἐδέσματός τινος ἢ πόματος, ἀλλὰ τῷ λόγῳ
<span class="lb" data-page="18a.26" data-line="11" id="l18a.26.11"></span>τοῦ νοσήματος. ὅσα γὰρ δι’ ἄλλο τι καὶ μὴ διὰ τὸ νόσημα
<span class="lb" data-page="18a.26" data-line="12" id="l18a.26.12"></span>γέγονεν, οὐ δύναται σημαίνειν αὐτοῦ τὸ ἦθος εἴ γε συνῆφθαι
<span class="lb" data-page="18a.26" data-line="13" id="l18a.26.13"></span>χρὴ κατά τι τὸ σημεῖον τῷ δηλουμένῳ πρὸ αὐτοῦ.
</p>
<span class="lb rule" data-page="18a.26" data-line="14" id="l18a.26.14"></span>
          </article>

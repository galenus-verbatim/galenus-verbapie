<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.18">
<span class="pb page1" data-page="18a.27" id="p18a.27"></span>
<span class="milestone ed1page page1" data-n="5.304" data-unit="ed1page" id="ed1page.5.304"></span>
<span class="milestone ed2page page1" data-n="9.257" data-unit="ed2page" id="ed2page.9.257"></span>
<span class="lb head" data-page="18a.27" data-line="9" id="l18a.27.9"></span>
            <blockquote class="quote lemma">
<span class="lb" data-page="18a.27" data-line="10" id="l18a.27.10"></span>Κύστιν διακοπέντι ἢ ἐγκέφαλον ἢ καρδίην ἢ φρένας ἢ τῶν
<span class="lb" data-page="18a.27" data-line="11" id="l18a.27.11"></span>ἐντέρων τι τῶν λεπτῶν ἢ κοιλίην ἢ ἧπαρ θανατῶδες.
</blockquote>
<span class="lb rule" data-page="18a.27" data-line="12" id="l18a.27.12"></span>
            <p>
<span class="lb" data-page="18a.27" data-line="13" id="l18a.27.13"></span>Τὸ θανατῶδες ὄνομα πολλάκις εἴρηται ἐν ἄλλοις τε
<span class="lb" data-page="18a.27" data-line="14" id="l18a.27.14"></span>καὶ κατ’ αὐτὸ τοῦτο τὸ βιβλίον, ἐπὶ τῶν ἔξ ἀνάγκης τεθνηξομένων,
<span class="lb" data-page="18a.27" data-line="15" id="l18a.27.15"></span>πολλάκις δὲ τῶν ὡς ἐπὶ τὸ πολύ. διὸ καὶ νῦν
<span class="lb" data-page="18a.27" data-line="16" id="l18a.27.16"></span>ἄδηλόν ἐστιν εἴτε πάντως ἀποφαίνεται θάνατον ἕπεσθαι
<span class="lb" data-page="18a.27" data-line="17" id="l18a.27.17"></span>ταῖς τῶν εἰρημένων μορίων διακοπαῖς, εἴτ’ ἐπί τινων ἐγχωρεῖ
<span class="pb" data-page="18a.28" id="p18a.28"></span>
<span class="lb" data-page="18a.28" data-line="1" id="l18a.28.1"></span>σωθῆναι σπανίως τὸν ἄνθρωπον. ὅτι μὲν οὖν ἡ τῆς
<span class="lb" data-page="18a.28" data-line="2" id="l18a.28.2"></span>καρδίας τρῶσις ἐπιφέρει θάνατον ἐξ ἀνάγκης ἕν τι τῶν
<span class="lb" data-page="18a.28" data-line="3" id="l18a.28.3"></span>ὁμολογουμένων ἐστὶν, οὐ μὴν ἐπί γε τῶν ἄλλων ὡμολόγηται
<span class="lb" data-page="18a.28" data-line="4" id="l18a.28.4"></span>πᾶσα τρῶσις ἄφυκτον ἔχειν τὸν θάνατον, ἀλλ’ ἡ μεγάλη
<span class="lb" data-page="18a.28" data-line="5" id="l18a.28.5"></span>τε καὶ μέχρι πάθους, ὅπερ εἰκός ἐστι σημαίνεσθαι πρὸς
<span class="lb" data-page="18a.28" data-line="6" id="l18a.28.6"></span>τῆς διακοπέντι φωνῆς, ἵνα ὅ τε τῆς κύστεως χιτὼν ὅλως
<span class="lb" data-page="18a.28" data-line="7" id="l18a.28.7"></span>διακοπῇ μέχρι τῆς ἐντὸς εὐρυχωρίας, ἕκαστόν τε τῶν ἄλλων.
<span class="lb" data-page="18a.28" data-line="8" id="l18a.28.8"></span>ἐπὶ μὲν οὖν τῆς κύστεως ὡμολόγηται τὸ μὴ συμφύεσθαι
<span class="lb" data-page="18a.28" data-line="9" id="l18a.28.9"></span>τὴν τοιαύτην τρῶσιν, ὥσπερ γε καὶ τοῦ νευρώδους
<span class="lb" data-page="18a.28" data-line="10" id="l18a.28.10"></span><span class="milestone ed1page" data-n="5.305" data-unit="ed1page" id="ed1page.5.305"></span>τῶν φρενῶν καὶ τῶν λεπτῶν ἐντέρων. ἐπὶ δὲ τῆς
<span class="lb" data-page="18a.28" data-line="11" id="l18a.28.11"></span>κοιλίας ἀμφισβητεῖται.<span class="milestone ed2page" data-n="9.258" data-unit="ed2page" id="ed2page.9.258"></span> τινὲς γὰρ σεσῶσθαί φασιν
<span class="lb" data-page="18a.28" data-line="12" id="l18a.28.12"></span>ἐπ’ αὐτῇ σπανίως τοὺς τρωθέντας. ἥπατος δὲ οὐ μόνον
<span class="lb" data-page="18a.28" data-line="13" id="l18a.28.13"></span>τρῶσιν βαθεῖαν ἐπὶ τῶν λοβῶν γινομένην θεραπεύεσθαί
<span class="lb" data-page="18a.28" data-line="14" id="l18a.28.14"></span>φασιν, ἀλλὰ καὶ λοβὸν ἀποτμηθέντα. ἴσμεν δ’ ὅτι κἀν τῷ
<span class="lb" data-page="18a.28" data-line="15" id="l18a.28.15"></span>περὶ τῶν ὀλεθρίων τραυμάτων ἔνια τῶν εἰρημένων ἐπιχειρεῖ
<span class="lb" data-page="18a.28" data-line="16" id="l18a.28.16"></span>θεραπεύειν ὁ γράψας τὸ βιβλίον. τό γε μὴν ἀκόλλητον
<span class="lb" data-page="18a.28" data-line="17" id="l18a.28.17"></span>μένειν τὴν διακοπὴν αὐτῶν, ἐπὶ μὲν τῆς καρδίας τε καὶ
<span class="lb" data-page="18a.28" data-line="18" id="l18a.28.18"></span>τοῦ διαφράγματος ἐκ τῆς διηνεκοῦς τῶν μορίων γίνεται
<span class="pb" data-page="18a.29" id="p18a.29"></span>
<span class="lb" data-page="18a.29" data-line="1" id="l18a.29.1"></span>κινήσεως, ἐπὶ δὲ τῆς κύστεως ὅτι νευρώδης καὶ λεπτὴ καὶ
<span class="lb" data-page="18a.29" data-line="2" id="l18a.29.2"></span>ἄναιμος ἀμέλει καὶ τὸν τράχηλον αὐτῆς ὁρῶμεν ὁσημέραι
<span class="lb" data-page="18a.29" data-line="3" id="l18a.29.3"></span>θεραπευόμενον ἐν ταῖς λιθοτομίαις, ἐπειδὴ σαρκώδης ἐστί.
<span class="lb" data-page="18a.29" data-line="4" id="l18a.29.4"></span>τὸ δ’ ἧπαρ αἱμοῤῥαγικὰς ἔχει τὰς τρώσεις, καὶ διὰ τοῦτο
<span class="lb" data-page="18a.29" data-line="5" id="l18a.29.5"></span>ἀποθνήσκειν φθάνουσιν οἱ τρωθέντες οὕτως, πρὶν αὐτὸ κολληθῆναι.
<span class="lb" data-page="18a.29" data-line="6" id="l18a.29.6"></span>τὸ δ’ οὕτως εἶπον, ἵνα καὶ φλέψ τις διακοπῇ,
<span class="lb" data-page="18a.29" data-line="7" id="l18a.29.7"></span>διὰ τοῦτ’ οὖν οὔτε οἱ τὰς ἐπιπολῆς αὐτοῦ τρώσεις ἰᾶσθαι
<span class="lb" data-page="18a.29" data-line="8" id="l18a.29.8"></span>λέγοντες οὔτε οἱ τοὺς λοβοὺς ἀφῃρηκέναι δοκοῦσιν ἀληθεύειν.
<span class="lb" data-page="18a.29" data-line="9" id="l18a.29.9"></span>ἐγκέφαλον δὲ τρωθέντα πολλάκις εἴδομεν ἰαθέντα καὶ ἅπαξ
<span class="lb" data-page="18a.29" data-line="10" id="l18a.29.10"></span>ἐν τῇ κατὰ τὴν Ἰωνίαν Σμύρνῃ, ἔτι γε τοῦ διδασκάλου
<span class="lb" data-page="18a.29" data-line="11" id="l18a.29.11"></span>Πέλοπος ζῶντος, ἐπ’ ἀξιολόγῳ τῇ τρώσει. τουτὶ μὲν οὖν
<span class="lb" data-page="18a.29" data-line="12" id="l18a.29.12"></span>τῶν πάνυ σπανίων ἐστὶν, ἀληθὲς δὲ τὸ τὰς μεγάλας τρώσεις
<span class="lb" data-page="18a.29" data-line="13" id="l18a.29.13"></span>οἵας περ ἔοικεν ὁ Ἱπποκράτης ὀνομάζειν διακοπὰς ἐπιφέρειν
<span class="lb" data-page="18a.29" data-line="14" id="l18a.29.14"></span>θάνατον. αἵ γε μὴν ἄχρι τινὸς τῶν ἐν αὐτῷ κοιλιῶν
<span class="lb" data-page="18a.29" data-line="15" id="l18a.29.15"></span>τρώσεις ὁμολογοῦνται πᾶσι θάνατον ἐπιφέρειν. ἡ δὲ τῶν
<span class="lb" data-page="18a.29" data-line="16" id="l18a.29.16"></span>λεπτῶν ἐντέρων φύσις καὶ μᾶλλόν γε ἡ τῆς κοιλίας οὐκ ὀλίγον
<span class="lb" data-page="18a.29" data-line="17" id="l18a.29.17"></span>μετέχει τῆς σαρκώδους οὐσίας, καὶ διὰ τοῦτο ἐπιπολῆς
<span class="pb" data-page="18a.30" id="p18a.30"></span>
<span class="lb" data-page="18a.30" data-line="1" id="l18a.30.1"></span>μὲν τρωθέντα κολλᾶται πολλάκις, ὅλα δὲ διακοπέντα μέχρι
<span class="lb" data-page="18a.30" data-line="2" id="l18a.30.2"></span>τῆς ἔσω κοιλίας ἐν τῷ σπανιωτάτῳ. οὐ τοῦτο δέ μοι δοκεῖ
<span class="lb" data-page="18a.30" data-line="3" id="l18a.30.3"></span>διὰ τὴν οὐσίαν αὐτῶν, ἀλλ’ ὅτι φάρμακον ἐπιθεῖναι, καθάπερ
<span class="lb" data-page="18a.30" data-line="4" id="l18a.30.4"></span>τοῖς ἔξω τραύμασιν οὐ δυνάμεθα. διὸ καὶ διὰ τῶν
<span class="lb" data-page="18a.30" data-line="5" id="l18a.30.5"></span>καταπινομένων ἐπιχειρεῖ θεραπεύειν τὴν κοιλίαν ὁ περὶ
<span class="lb" data-page="18a.30" data-line="6" id="l18a.30.6"></span>τῶν ὀλεθρίων τραυμάτων γράψας, εἴτ’ αὐτὸς ὁ Ἱπποκράτης
<span class="lb" data-page="18a.30" data-line="7" id="l18a.30.7"></span>εἴτ’ ἄλλος τις ἕτερος.
</p>
<span class="lb rule" data-page="18a.30" data-line="8" id="l18a.30.8"></span>
          </article>

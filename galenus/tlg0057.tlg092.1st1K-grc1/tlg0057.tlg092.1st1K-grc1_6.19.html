<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.19">
<span class="pb page1" data-page="18a.30" id="p18a.30"></span>
<span class="milestone ed1page page1" data-n="5.305" data-unit="ed1page" id="ed1page.5.305"></span>
<span class="milestone ed2page page1" data-n="9.258" data-unit="ed2page" id="ed2page.9.258"></span>
<span class="lb head" data-page="18a.30" data-line="9" id="l18a.30.9"></span>
            <blockquote class="quote lemma">
<span class="lb" data-page="18a.30" data-line="10" id="l18a.30.10"></span>Ἐπὴν διακοπῇ ὀστέον ἢ χόνδρος ἢ νεῦρον ἢ γνάθου τὸ λεπτὸν
<span class="lb" data-page="18a.30" data-line="11" id="l18a.30.11"></span>ἢ ἀκροποσθίη, οὔτε αὔξεται οὔτε συμφύεται.
</blockquote>
<span class="lb rule" data-page="18a.30" data-line="12" id="l18a.30.12"></span>
            <p>
<span class="lb" data-page="18a.30" data-line="13" id="l18a.30.13"></span>Αὔξεσθαι μὲν γὰρ λέγει τὸ γεννᾶσθαί τινα ἑτέραν
<span class="lb" data-page="18a.30" data-line="14" id="l18a.30.14"></span>οὐσίαν τοιαύτην, οἷα τοῦ διακοπέντος ἐστὶν, ὥσπερ ἐπὶ τῶν
<span class="lb" data-page="18a.30" data-line="15" id="l18a.30.15"></span>κοίλων ἑλκῶν ὁρᾶται σὰρξ βλαστάνουσα, συμφύεσθαι δὲ
<span class="lb" data-page="18a.30" data-line="16" id="l18a.30.16"></span>ὅταν τοῦ διακοπέντος σώματος τὰ χείλη κολληθῇ. τὸ μὲν
<span class="lb" data-page="18a.30" data-line="17" id="l18a.30.17"></span>οὖν μὴ γεννᾶσθαι χόνδρον ἢ ὀστοῦν <span class="milestone ed2page" data-n="9.259" data-unit="ed2page" id="ed2page.9.259"></span>ὡμολόγηται,
<span class="pb" data-page="18a.31" id="p18a.31"></span>
<span class="lb" data-page="18a.31" data-line="1" id="l18a.31.1"></span>περὶ δὲ τοῦ μὴ κολλᾶσθαί τινες ἀμφισβητοῦσιν, ἐναργῶς
<span class="lb" data-page="18a.31" data-line="2" id="l18a.31.2"></span>γὰρ ὁρᾶσθαί φασι τὰ καταγνύμενα τῶν ὀστῶν κολλώμενα.
<span class="lb" data-page="18a.31" data-line="3" id="l18a.31.3"></span>πεπλάνηνται δ’ οἱ τοιοῦτοι καὶ διδάξειεν ἄν τις αὐτοὺς ἐπὶ
<span class="lb" data-page="18a.31" data-line="4" id="l18a.31.4"></span>τῶν ἀλόγων ζώων, ὅσα κατάξαντά τι μόριον ἐπωρώθη.
<span class="lb" data-page="18a.31" data-line="5" id="l18a.31.5"></span>ταῦτα γὰρ εἴτε τις ζῶντα εἴτε τεθνεῶτα βούλοιτο σκοπεῖν
<span class="lb" data-page="18a.31" data-line="6" id="l18a.31.6"></span>ἀνατεμὼν εὑρήσει σαφῶς ὑπὸ τοῦ πώρου καθάπερ ὑπὸ
<span class="lb" data-page="18a.31" data-line="7" id="l18a.31.7"></span>δεσμοῦ τινος ἐν κύκλῳ περιγραφέντος ἐσφιγμένα τὰ κεχωρισμένα
<span class="lb" data-page="18a.31" data-line="8" id="l18a.31.8"></span>μόρια τῶν ὀστέων, ἅπερ εἰ ἀποξέσειεν, ἀκόλλητον
<span class="lb" data-page="18a.31" data-line="9" id="l18a.31.9"></span>ὄψεται τὸ βάθος τοῦ κατάγματος. οὕτω δὲ καὶ περὶ τῶν
<span class="lb" data-page="18a.31" data-line="10" id="l18a.31.10"></span>εἰρημένων ἀμφισβητοῦσί τινες, οἱ μὲν αὐξάνεσθαι λέγοντες,
<span class="lb" data-page="18a.31" data-line="11" id="l18a.31.11"></span>οὐ μὴν συμφύεσθαι, τινὲς δὲ ἐν τῷ σπανίῳ καὶ συμφύεσθαι.
<span class="lb" data-page="18a.31" data-line="12" id="l18a.31.12"></span>τοῦ μὲν οὖν αὐξηθῆναι τὰ κατὰ διάβρωσιν ἡλκωμένα δεῖται,
<span class="lb" data-page="18a.31" data-line="13" id="l18a.31.13"></span>καὶ οὐδένα τεθέαμαι τῶν οὕτω παθόντων μὴ σαρκωθέντα,
<span class="lb" data-page="18a.31" data-line="14" id="l18a.31.14"></span>τοῦ κολληθῆναι δὲ τὰ διῃρημένα καὶ οὐ τὰ διακεκομμένα.
<span class="lb" data-page="18a.31" data-line="15" id="l18a.31.15"></span>διαφέρει γὰρ ἀλλήλων ταῦτα τῶν διακεκομμένων
<span class="lb" data-page="18a.31" data-line="16" id="l18a.31.16"></span>ἐς τὸ πέρας ἐχόντων διήκουσαν τὴν διαίρεσιν, ἅπερ
<span class="lb" data-page="18a.31" data-line="17" id="l18a.31.17"></span>ἔφη νῦν ὁ Ἱπποκράτης μὴ συμφύεσθαι, οὐ μόνον ὅτι
<span class="lb" data-page="18a.31" data-line="18" id="l18a.31.18"></span>νευρώδη τέ ἐστι καὶ λεπτὰ, ἀλλ’ ὅτι καὶ τοιούτων αὐτῶν
<span class="pb" data-page="18a.32" id="p18a.32"></span>
<span class="lb" data-page="18a.32" data-line="1" id="l18a.32.1"></span>ὄντων, ἀφίστανται τὰ χείλη τῆς τρώσεως ἀλλήλων οὐκ
<span class="lb" data-page="18a.32" data-line="2" id="l18a.32.2"></span>ὀλίγον.
</p>
<span class="lb rule" data-page="18a.32" data-line="3" id="l18a.32.3"></span>
          </article>

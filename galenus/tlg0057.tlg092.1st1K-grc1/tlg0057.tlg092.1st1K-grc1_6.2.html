<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.2">
<span class="pb page1" data-page="18a.9" id="p18a.9"></span>
<span class="milestone ed1page page1" data-n="5.302" data-unit="ed1page" id="ed1page.5.302"></span>
<span class="milestone ed2page page1" data-n="9.248" data-unit="ed2page" id="ed2page.9.248"></span>
<span class="lb head" data-page="18a.9" data-line="13" id="l18a.9.13"></span>
            <blockquote class="quote lemma">
<span class="lb" data-page="18a.9" data-line="14" id="l18a.9.14"></span>Οἷσι ῥῖνες ὑγρότεραι φύσει καὶ ἡ γονὴ ὑγροτέρη, ὑγιαίνουσι
<span class="lb" data-page="18a.9" data-line="15" id="l18a.9.15"></span>νοσηρότερον, οἷσι δὲ τἀναντία, ὑγιεινότερον.
</blockquote>
<span class="lb rule" data-page="18a.9" data-line="16" id="l18a.9.16"></span>
            <span class="pb" data-page="18a.10" id="p18a.10"></span>
            <p>
<span class="lb" data-page="18a.10" data-line="1" id="l18a.10.1"></span>Ἐν μὲν ταῖς ξηροτέραις φύσει κράσεσιν οὐδὲν ὅλως
<span class="lb" data-page="18a.10" data-line="2" id="l18a.10.2"></span>ἐρεῖ διὰ τῶν ῥινῶν ἐξ ἐγκεφάλου περίττωμα σαφὲς οὐδ’
<span class="lb" data-page="18a.10" data-line="3" id="l18a.10.3"></span>αἰσθητὸν, ὥσπερ οὐδὲ διὰ τοῦ δέρματος ἱδρὼς, ἀλλ’ ἡ καλουμένη
<span class="lb" data-page="18a.10" data-line="4" id="l18a.10.4"></span>πρὸς τῶν ἰατρῶν ἄδηλος διαπνοὴ τὰ λελεπτυσμένα
<span class="lb" data-page="18a.10" data-line="5" id="l18a.10.5"></span>τῶν περιττωμάτων ἀτμοειδῶς ἐκκενοῖ. ταῖς δ’ ὑγροτέραις
<span class="lb" data-page="18a.10" data-line="6" id="l18a.10.6"></span>φύσεσιν αἰσθητὰ γίνεται περιττώματα καὶ μάλιστα κατὰ
<span class="lb" data-page="18a.10" data-line="7" id="l18a.10.7"></span>τὸν ἐγκέφαλον, ὅτι φύσει ψυχρότερός ἐστι. ταῖς δ’ αὐταῖς
<span class="lb" data-page="18a.10" data-line="8" id="l18a.10.8"></span>ταύταις καὶ τὴν γονὴν, τουτέστι τὸ σπέρμα, γίνεσθαί φησιν
<span class="lb" data-page="18a.10" data-line="9" id="l18a.10.9"></span>ὑγροτέραν ὥσπερ καὶ ἐν ταῖς ξηροτέραις ἀναλισκομένης τῆς
<span class="lb" data-page="18a.10" data-line="10" id="l18a.10.10"></span>ὑδατώδους ὑγρότητος,<span class="milestone ed2page" data-n="9.249" data-unit="ed2page" id="ed2page.9.249"></span> παχύτερόν τε καὶ ξηρότερόν
<span class="lb" data-page="18a.10" data-line="11" id="l18a.10.11"></span>ἐστι τὸ σπέρμα. τοὺς οὖν ὑγροτέρους, εἴτ’ οὖν μόνον τὸν
<span class="lb" data-page="18a.10" data-line="12" id="l18a.10.12"></span>ἐγκέφαλον εἴτε καὶ τὸ σύμπαν σῶμα τὴν ὑγιεινὴν διαγωγὴν
<span class="lb" data-page="18a.10" data-line="13" id="l18a.10.13"></span>οὐκ ἄμεμπτον ἔχειν συμβέβηκεν, ἀλλὰ κατάῤῥοις τε συνεχῶς
<span class="lb" data-page="18a.10" data-line="14" id="l18a.10.14"></span>ἐπὶ σμικραῖς αἰτίαις ἁλίσκεσθαι, κἂν δι’ ὑπερώας αὐτοῖς
<span class="lb" data-page="18a.10" data-line="15" id="l18a.10.15"></span>κάτω ῥέπῃ τὸ περίττωμα, κακοῦσθαι τὰ ὑποκείμενα φάρυγγα
<span class="lb" data-page="18a.10" data-line="16" id="l18a.10.16"></span>καὶ λάρυγγα καὶ τραχεῖαν ἀρτηρίαν καὶ πνεύμονα
<span class="lb" data-page="18a.10" data-line="17" id="l18a.10.17"></span>καὶ στόμαχον καὶ γαστέρα καὶ βῆχάς τε αὐτοῖς γίνεσθαι
<span class="lb" data-page="18a.10" data-line="18" id="l18a.10.18"></span>καὶ δυσπνοίας καὶ συνάγχας, ἀπεψίας τε καὶ διαῤῥοίας.
<span class="pb" data-page="18a.11" id="p18a.11"></span>
<span class="lb" data-page="18a.11" data-line="1" id="l18a.11.1"></span>ἔστι δ’ ὅτε καὶ δυσεντερίας, ὅταν ἁλμυρώτερόν πως γένηται
<span class="lb" data-page="18a.11" data-line="2" id="l18a.11.2"></span>τὸ καταῤῥέον, ἀναγκαῖόν ἐστιν. εἴρηται δ’ αὐτῷ κἀν τῷ
<span class="lb" data-page="18a.11" data-line="3" id="l18a.11.3"></span>περὶ ὑδάτων καὶ τόπων καὶ ἀέρων βιβλίῳ περὶ τούτων,
<span class="lb" data-page="18a.11" data-line="4" id="l18a.11.4"></span>ὥσπερ γε κἀν τοῖς περὶ νούσων τε καὶ παθῶν.
</p>
<span class="lb rule" data-page="18a.11" data-line="5" id="l18a.11.5"></span>
          </article>

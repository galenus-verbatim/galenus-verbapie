<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.20">
<span class="pb page1" data-page="18a.32" id="p18a.32"></span>
<span class="milestone ed1page page1" data-n="5.305" data-unit="ed1page" id="ed1page.5.305"></span>
<span class="milestone ed2page page1" data-n="9.259" data-unit="ed2page" id="ed2page.9.259"></span>
<span class="lb head" data-page="18a.32" data-line="4" id="l18a.32.4"></span>
            <blockquote class="quote lemma">
<span class="lb" data-page="18a.32" data-line="5" id="l18a.32.5"></span>Ἢν ἐς τὴν κοιλίην αἷμα ἐκχυθῇ παρὰ φύσιν, ἀνάγκη
<span class="lb" data-page="18a.32" data-line="6" id="l18a.32.6"></span>ἐκπυηθῆναι.
</blockquote>
<span class="lb rule" data-page="18a.32" data-line="7" id="l18a.32.7"></span>
            <p>
<span class="lb" data-page="18a.32" data-line="8" id="l18a.32.8"></span>Τινὲς μὲν χωρὶς ἄρθρου γράφουσιν ἢν ἐς κοιλίην αἷμα
<span class="lb" data-page="18a.32" data-line="9" id="l18a.32.9"></span>ἐκχυθῇ, βουλόμενοι πᾶσαν δηλοῦσθαι κοιλότητα. μαρτυρεῖ
<span class="lb" data-page="18a.32" data-line="10" id="l18a.32.10"></span>γ’ αὐτοῖς ἡ τοῦ παρὰ φύσιν προσθήκη, τοιοῦτόν τι δι’ αὐτῆς
<span class="lb" data-page="18a.32" data-line="11" id="l18a.32.11"></span>ἐνδεικνυμένου τοῦ Ἱπποκράτους· ἐὰν ἐκχυθῇ ποτε τῆς
<span class="lb" data-page="18a.32" data-line="12" id="l18a.32.12"></span>οἰκείας κοιλότητος τὸ αἷμα καὶ εἰς ἑτέραν κοιλότητα ἡντιναοῦν
<span class="lb" data-page="18a.32" data-line="13" id="l18a.32.13"></span>ἀφίκηται, μένειν αἵματι τούτῳ παντάπασιν ἀμήχανον.
<span class="lb" data-page="18a.32" data-line="14" id="l18a.32.14"></span>οὕτω γοῦν καὶ κατὰ τὰς φλεγμονὰς καὶ τὰς ἐκχυμώσεις
<span class="lb" data-page="18a.32" data-line="15" id="l18a.32.15"></span>ὀνομαζομένας φαίνεται γιγνόμενον ἐπὶ μὲν τῶν φλεγμονῶν
<span class="lb" data-page="18a.32" data-line="16" id="l18a.32.16"></span>κατὰ μικρὰ διασπειρομένου τοῦ αἵματος εἰς τὰς λόγῳ
<span class="lb" data-page="18a.32" data-line="17" id="l18a.32.17"></span>θεωρητὰς ἐν ταῖς μυσὶ κοιλότητας, ἐπὶ δὲ τῶν ἐκχυμώσεων
<span class="lb" data-page="18a.32" data-line="18" id="l18a.32.18"></span>εἰς τὰς περικειμένας χώρας τοῖς ἀγγείοις ἐκχεομένου.
<span class="pb" data-page="18a.33" id="p18a.33"></span>
<span class="lb" data-page="18a.33" data-line="1" id="l18a.33.1"></span>τὸ δ’ ἐκπυηθῆναι κακῶς εἴρηται μιᾶς μεταβολῆς ὄνομα
<span class="lb" data-page="18a.33" data-line="2" id="l18a.33.2"></span>ὑπάρχον. διὸ καί τινες εἰς τὸ γενικώτερον αὐτὸ μεταλαμβάνουσιν
<span class="lb" data-page="18a.33" data-line="3" id="l18a.33.3"></span>εἰς τὸ φθαρῆναι, τοῦτο σημαίνεσθαι λέγοντες ὑπ’
<span class="lb" data-page="18a.33" data-line="4" id="l18a.33.4"></span>αὐτοῦ. καὶ γὰρ οὕτω φαίνεται γιγνόμενον ὡς μὴ διαμένειν
<span class="lb" data-page="18a.33" data-line="5" id="l18a.33.5"></span>αἷμα τὸ τῆς κατὰ φύσιν χώρας ἐκπεσὸν, ἀλλὰ ποτὲ μὲν
<span class="lb" data-page="18a.33" data-line="6" id="l18a.33.6"></span>ἐκπυΐσκεσθαι, ποτὲ δὲ μελαίνασθαι, ποτὲ δὲ θρομβοῦσθαι,
<span class="lb" data-page="18a.33" data-line="7" id="l18a.33.7"></span>καὶ μάλισθ’ ὅταν εἰς μεγάλην κοιλότητα ἐκπέσῃ παρὰ φύσιν.
</p>
<span class="lb rule" data-page="18a.33" data-line="8" id="l18a.33.8"></span>
          </article>

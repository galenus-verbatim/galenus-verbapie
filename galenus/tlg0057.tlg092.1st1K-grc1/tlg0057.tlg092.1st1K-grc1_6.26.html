<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.26">
<span class="pb page1" data-page="18a.37" id="p18a.37"></span>
<span class="milestone ed1page page1" data-n="5.306" data-unit="ed1page" id="ed1page.5.306"></span>
<span class="milestone ed2page page1" data-n="9.262" data-unit="ed2page" id="ed2page.9.262"></span>
<span class="lb head" data-page="18a.37" data-line="11" id="l18a.37.11"></span>
            <blockquote class="quote lemma">
<span class="lb" data-page="18a.37" data-line="12" id="l18a.37.12"></span>Οἶσιν ἂν ἐν τοῖσι καύσοισι τρόμοι γένωνται παρακοπὴ λύει.
</blockquote>
<span class="lb rule" data-page="18a.37" data-line="13" id="l18a.37.13"></span>
            <p>
<span class="lb" data-page="18a.37" data-line="14" id="l18a.37.14"></span>Εἴτ’ αὐτὸς ὁ Ἱπποκράτης τοὺς τοιούτους ἀφορισμοὺς
<span class="lb" data-page="18a.37" data-line="15" id="l18a.37.15"></span>ἔγραψεν, οἷον παραδείγματα λόγων γενικωτέρων τε καὶ καθολικωτέρων,
<span class="lb" data-page="18a.37" data-line="16" id="l18a.37.16"></span>εἴτ’ ἄλλοι παρέθεσαν, ἐάσαντες ζητεῖν ἑτέροις,
<span class="lb" data-page="18a.37" data-line="17" id="l18a.37.17"></span>ἐκεῖνο μόνον ἐπ’ αὐτῶν φυλάττοιμεν, ὅπερ καὶ πρόσθεν
<span class="pb" data-page="18a.38" id="p18a.38"></span>
<span class="lb" data-page="18a.38" data-line="1" id="l18a.38.1"></span>μὲν εἴρηται καὶ νῦν δὲ ἐπὶ τοῦ καύσου λεχθήσεται. τὰ
<span class="lb" data-page="18a.38" data-line="2" id="l18a.38.2"></span>γὰρ ποιοῦντα τὸν πυρετὸν τοῦτον αἴτια κατὰ τὸ φλεβῶδες
<span class="lb" data-page="18a.38" data-line="3" id="l18a.38.3"></span>ὑπάρχοντα γένος, ὅταν εἰς τὰ νεῦρα μεταστῇ, τρόμον μὲν
<span class="lb" data-page="18a.38" data-line="4" id="l18a.38.4"></span>πρώτως ἐργάζεται, συμπασχούσης δὲ τῆς ἀρχῆς καὶ παραφροσύνας.
<span class="lb" data-page="18a.38" data-line="5" id="l18a.38.5"></span>ὡς οὖν ἐπὶ καύσου ἡ μετάστασις, οὕτω κἀπὶ
<span class="lb" data-page="18a.38" data-line="6" id="l18a.38.6"></span>παντὸς ἄλλου πυρετοῦ δύναται γενέσθαι καὶ ὅλως ἐξ ἀρτηριῶν
<span class="lb" data-page="18a.38" data-line="7" id="l18a.38.7"></span>καὶ φλεβῶν εἰς νεῦρα μετάστασις τῶν λυπούντων χυμῶν,
<span class="lb" data-page="18a.38" data-line="8" id="l18a.38.8"></span>ὥσπερ αὖ πάλιν ἐκ νεύρων εἰς αὐτά. οὐκ ἀκριβῶς
<span class="lb" data-page="18a.38" data-line="9" id="l18a.38.9"></span>οὖν εἴρηκε τὸν καῦσον ὑπὸ τῆς παραφροσύνης λύεσθαι.
<span class="lb" data-page="18a.38" data-line="10" id="l18a.38.10"></span>ταῦτα γὰρ ὀνομάζειν ὁ Ἱπποκράτης ἐπιγινόμενά τισι
<span class="lb" data-page="18a.38" data-line="11" id="l18a.38.11"></span>λύειν αὐτῶν τὴν κατασκευὴν, ὅσα τελέως ἐκθεραπεύει τὸν
<span class="lb" data-page="18a.38" data-line="12" id="l18a.38.12"></span>ἄνθρωπον, οὐχ ὅσα γεννᾷ πάθος ἕτερον οὐδὲν ἧττον τοῦ
<span class="lb" data-page="18a.38" data-line="13" id="l18a.38.13"></span>πρόσθεν ἐπικίνδυνον.
</p>
<span class="lb rule" data-page="18a.38" data-line="14" id="l18a.38.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.28">
<span class="pb page1" data-page="18a.40" id="p18a.40"></span>
<span class="milestone ed1page page1" data-n="5.306" data-unit="ed1page" id="ed1page.5.306"></span>
<span class="milestone ed2page page1" data-n="9.263" data-unit="ed2page" id="ed2page.9.263"></span>
<span class="lb head" data-page="18a.40" data-line="15" id="l18a.40.15"></span>
            <blockquote class="quote lemma">
<span class="lb" data-page="18a.40" data-line="16" id="l18a.40.16"></span><span class="milestone ed2page" data-n="9.264" data-unit="ed2page" id="ed2page.9.264"></span>Εὐνοῦχοι οὐ ποδαγριῶσιν οὐδὲ φαλακροὶ γίνονται.
</blockquote>
<span class="lb rule" data-page="18a.40" data-line="17" id="l18a.40.17"></span>
            <span class="pb" data-page="18a.41" id="p18a.41"></span>
            <p>
<span class="lb" data-page="18a.41" data-line="1" id="l18a.41.1"></span>Τοὺς εὐνούχους τὸ τῆς τομῆς τῶν ὄρχεων πάθος
<span class="lb" data-page="18a.41" data-line="2" id="l18a.41.2"></span>ὁμοίους ταῖς γυναιξὶ ποιεῖ. ἐκείναις οὖν ὥσπερ οὐ γίνεται
<span class="lb" data-page="18a.41" data-line="3" id="l18a.41.3"></span>φαλάκρωσις, οὕτως οὐδὲ τοῖς εὐνούχοις διὰ τὸ ψυχρὸν
<span class="lb" data-page="18a.41" data-line="4" id="l18a.41.4"></span>τῆς κράσεως. τὸ μέντοι μὴ ποδαγριᾷν αὐτοὺς ἐν μὲν τοῖς
<span class="lb" data-page="18a.41" data-line="5" id="l18a.41.5"></span>καθ’ Ἱπποκράτην χρόνοις ἦν ἀληθὲς, ἐν δὲ τῷ νῦν οὐκέτι,
<span class="lb" data-page="18a.41" data-line="6" id="l18a.41.6"></span>διὰ τὴν ὑπερβάλλουσαν ἀργίαν τε ἅμα καὶ ἀκολασίαν τῆς
<span class="lb" data-page="18a.41" data-line="7" id="l18a.41.7"></span>διαίτης. ἔχει δὲ ὧδε τὸ σύμπαν· ἀναγκαῖον μὲν ἀσθενεστέρους
<span class="lb" data-page="18a.41" data-line="8" id="l18a.41.8"></span>ἔχειν τοὺς πόδας, μέλλει τις ἁλῶναι ποδάγρα, καθάπερ
<span class="lb" data-page="18a.41" data-line="9" id="l18a.41.9"></span>τὸν ἐγκέφαλον, εἰ μέλλει τις ἐπιληπτικὸς ἔσεσθαι.
<span class="lb" data-page="18a.41" data-line="10" id="l18a.41.10"></span>οὐ μὴν ἀναγκαῖόν γε πάντως ἑκάτερον ἁλῶναι τῷ πάθει
<span class="lb" data-page="18a.41" data-line="11" id="l18a.41.11"></span>μηδὲν ἐν τῷ βίῳ πλημμελοῦντα. μαθήσῃ δὲ ἐναργῶς ὅτι
<span class="lb" data-page="18a.41" data-line="12" id="l18a.41.12"></span>τοῦ μέρους ἡ ἀσθένεια τὸ πάθος οὐχ ἱκανὴ ποιεῖν ἐστιν
<span class="lb" data-page="18a.41" data-line="13" id="l18a.41.13"></span>ἐν τῷ μεταξὺ χρόνῳ τῶν παροξυσμῶν, ἐν ᾧ μηδὲν ὅλως
<span class="lb" data-page="18a.41" data-line="14" id="l18a.41.14"></span>ἐνοχλοῦνται, καίτοι τῆς φυσικῆς ἀσθενείας διὰ παντὸς
<span class="lb" data-page="18a.41" data-line="15" id="l18a.41.15"></span>ὑπαρχούσης αὐτῇ. εὔδηλον δὲ καὶ τοῦτ’ ἔστιν ἐπὶ τῶν ποδαγρικῶν
<span class="lb" data-page="18a.41" data-line="16" id="l18a.41.16"></span>ἐναργῶς φαινόμενον, ὡς ἐπιῤῥέοντος αὐτοῖς τινος
<span class="lb" data-page="18a.41" data-line="17" id="l18a.41.17"></span>ἐπὶ τοὺς πόδας χυμοῦ περιττοῦ συνίσταται τὸ πάθος. ἐὰν
<span class="lb" data-page="18a.41" data-line="18" id="l18a.41.18"></span>οὖν μηδέποθ’ οὗτος ἐπιῤῥέει, πρόδηλον ὡς οὐδὲ τὸ πάθος
<span class="pb" data-page="18a.42" id="p18a.42"></span>
<span class="lb" data-page="18a.42" data-line="1" id="l18a.42.1"></span>ἔσται ποτὲ, οὐκ ἐπιῤῥυήσεται δὲ διὰ παντὸς, εἰ τὸ σῶμα
<span class="lb" data-page="18a.42" data-line="2" id="l18a.42.2"></span>γενήσεται δ’ ἀπέριττον, ἐὰν γυμνάζηται τὰ μέτρια καὶ πέττῃ
<span class="lb" data-page="18a.42" data-line="3" id="l18a.42.3"></span>καλῶς ὁ ἄνθρωπος τὴν τροφὴν, ὅθεν ἀργίαι τε καὶ ἀδηφαγίαι
<span class="lb" data-page="18a.42" data-line="4" id="l18a.42.4"></span>βλάπτουσιν αὐτούς. βλάπτουσι δὲ καὶ τῶν ἰσχυρῶν
<span class="lb" data-page="18a.42" data-line="5" id="l18a.42.5"></span>καὶ πολλῶν οἴνων αἱ πόσεις καὶ <span class="milestone ed1page" data-n="5.307" data-unit="ed1page" id="ed1page.5.307"></span>μάλισθ’ ὅταν
<span class="lb" data-page="18a.42" data-line="6" id="l18a.42.6"></span>ἄνευ τοῦ προεδηδοκέναι τις αὐτῶν προσφέρηται. πληροῦσι
<span class="lb" data-page="18a.42" data-line="7" id="l18a.42.7"></span>γὰρ ἑτοίμως οἷ τοι τὸ νευρῶδες γένος, ὥσπερ καὶ αἱ συνουσίαι.
<span class="lb" data-page="18a.42" data-line="8" id="l18a.42.8"></span>κατὰ μὲν τοὺς Ἱπποκράτους χρόνους ὀλίγοι παντάπασιν
<span class="lb" data-page="18a.42" data-line="9" id="l18a.42.9"></span>ἐποδαγρίων, διὰ τὸ τοῦ βίου κόσμιον, ηὐξημένης δὲ
<span class="lb" data-page="18a.42" data-line="10" id="l18a.42.10"></span>τῆς τροφῆς εἰς τοσοῦτον ἐν τοῖς καθ’ ἡμᾶς χρόνοις, ὡς
<span class="lb" data-page="18a.42" data-line="11" id="l18a.42.11"></span>ἂν μηδ’ ἐπινοεῖν ἔστι προσθήκην αὐτῇ, ἄπειρόν τι τὸ
<span class="lb" data-page="18a.42" data-line="12" id="l18a.42.12"></span>πλῆθος τῶν ποδαγριώντων ἐστίν. ἐνίων μὲν οὖν οὔτε γυμναζομένων
<span class="lb" data-page="18a.42" data-line="13" id="l18a.42.13"></span>καὶ πρὸ τῆς τροφῆς πινόντων οἴνους ἰσχυροὺς,
<span class="lb" data-page="18a.42" data-line="14" id="l18a.42.14"></span>ἀφροδισίοις τε χρωμένων ἀμέτρως. ἐνίων δὲ, εἰ καὶ μὴ
<span class="lb" data-page="18a.42" data-line="15" id="l18a.42.15"></span>περὶ πάντα, καθ’ ἓν γοῦν ἢ δεύτερον ὧν εἶπον πάντως
<span class="lb" data-page="18a.42" data-line="16" id="l18a.42.16"></span>ἁμαρτανόντων. ἀλλ’ ὅταν ἡ πλημμέλεια γίνηται μεγάλη,
<span class="lb" data-page="18a.42" data-line="17" id="l18a.42.17"></span>πολλάκις ἐξαρκεῖ καὶ μόνον ἕν τι τῶν εἰρημένων ἁμαρτηθέν.
<span class="lb" data-page="18a.42" data-line="18" id="l18a.42.18"></span>διὰ τοῦτο γοῦν καὶ οἱ εὐνοῦχοι ποδαγριῶσιν, εἰ καὶ
<span class="pb" data-page="18a.43" id="p18a.43"></span>
<span class="lb" data-page="18a.43" data-line="1" id="l18a.43.1"></span>ὅτι μάλιστα τῶν ἀφροδισίων ἀπέχονται. τηλικαύτη γοῦν
<span class="lb" data-page="18a.43" data-line="2" id="l18a.43.2"></span>ἔστιν ἥ τε ἀργία καὶ ἡ ἀπληστία ἐπ’ αὐτῶν καὶ οἰνοφλυγία,
<span class="lb" data-page="18a.43" data-line="3" id="l18a.43.3"></span>ὥστε καὶ τῶν ἀφροδισίων<span class="milestone ed2page" data-n="9.265" data-unit="ed2page" id="ed2page.9.265"></span> χωρὶς ἁλῶναι δύνασθαι
<span class="lb" data-page="18a.43" data-line="4" id="l18a.43.4"></span>ποδάγρᾳ. τὰ δ’ αὐτὰ δηλονότι κἀπὶ τῶν ἀρθριτικῶν εἰρῆσθαι
<span class="lb" data-page="18a.43" data-line="5" id="l18a.43.5"></span>νόμιζε. τοὐπίπαν γὰρ ἅπαντες οἱ ἀρθριτικοὶ πρότεροι
<span class="lb" data-page="18a.43" data-line="6" id="l18a.43.6"></span>γίνονται ποδαγρικοί. προσελήλυθε δὲ ταῖς εἰρημέναις
<span class="lb" data-page="18a.43" data-line="7" id="l18a.43.7"></span>αἰτίαις, δι’ ἃς νῦν ποδαγριῶσι πολλοὶ, καὶ τὸ πατέρων τοὺς
<span class="lb" data-page="18a.43" data-line="8" id="l18a.43.8"></span>πλείστους γεγονέναι καὶ πάππων ἤδη ποδαγρικῶν, ἐφ’ ὧν
<span class="lb" data-page="18a.43" data-line="9" id="l18a.43.9"></span>δηλονότι τὸ σπέρμα μοχθηρότερον ἦν καὶ διὰ τοῦτο καὶ τοῖς
<span class="lb" data-page="18a.43" data-line="10" id="l18a.43.10"></span>ἐγγόνοις ἰσχυροτέραν τοῖς μορίοις εἰργάσατο τὴν ἀσθένειαν.
</p>
<span class="lb rule" data-page="18a.43" data-line="11" id="l18a.43.11"></span>
          </article>

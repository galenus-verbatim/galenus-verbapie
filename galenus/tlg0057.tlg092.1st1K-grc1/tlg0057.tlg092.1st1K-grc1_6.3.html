<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.3">
<span class="pb page1" data-page="18a.11" id="p18a.11"></span>
<span class="milestone ed1page page1" data-n="5.302" data-unit="ed1page" id="ed1page.5.302"></span>
<span class="milestone ed2page page1" data-n="9.249" data-unit="ed2page" id="ed2page.9.249"></span>
<span class="lb head" data-page="18a.11" data-line="6" id="l18a.11.6"></span>
            <blockquote class="quote lemma">
<span class="lb" data-page="18a.11" data-line="7" id="l18a.11.7"></span>Ἐν τῇσι μακρῇσι δυσεντερίῃσιν αἱ ἀποσιτίαι κακὸν, καὶ
<span class="lb" data-page="18a.11" data-line="8" id="l18a.11.8"></span>ξὺν πυρετῷ κάκιον.
</blockquote>
<span class="lb rule" data-page="18a.11" data-line="9" id="l18a.11.9"></span>
            <p>
<span class="lb" data-page="18a.11" data-line="10" id="l18a.11.10"></span>Αἱ δυσεντερίαι γίνονται μὲν ὑπὸ δριμέων χυμῶν, ἑλκώσεις
<span class="lb" data-page="18a.11" data-line="11" id="l18a.11.11"></span>δ’ εἰσὶν ἐντέρων, ἐν ἀρχῇ μὲν ἐπιπολῆς ξυομένων,
<span class="lb" data-page="18a.11" data-line="12" id="l18a.11.12"></span>τῷ χρόνῳ δὲ βαθύτερα καὶ σηπεδονώδη τοὐπίπαν ἰσχόντων
<span class="lb" data-page="18a.11" data-line="13" id="l18a.11.13"></span>τὰ ἕλκη, καθ’ ὃν μάλιστα χρόνον ἡ γαστὴρ αὐτοῖς συμπάσχουσα
<span class="lb" data-page="18a.11" data-line="14" id="l18a.11.14"></span>βλάπτεται περὶ τὰς πέψεις, ἐπανιούσης δ’ ἀεὶ καὶ
<span class="lb" data-page="18a.11" data-line="15" id="l18a.11.15"></span>μᾶλλον ἀνωτέρω τῆς κακώσεως, ἐπειδὰν καὶ τὸ στόμα συμπάθῃ
<span class="lb" data-page="18a.11" data-line="16" id="l18a.11.16"></span>τῆς κοιλίας, ἀπόσιτοι γίνονται, τουτέστιν ἀνόρεκτοι.
<span class="lb" data-page="18a.11" data-line="17" id="l18a.11.17"></span>γίγνονται μὲν γὰρ ἐνίοτε καὶ κατ’ ἀρχὰς ἀπόσιτοι διὰ τοὺς
<span class="lb" data-page="18a.11" data-line="18" id="l18a.11.18"></span>συῤῥεόντας ἰχῶρας ἐξ ἥπατος, ἐφ’ ὧν ἔφαμεν ἐξύσθαι τὰ
<span class="pb" data-page="18a.12" id="p18a.12"></span>
<span class="lb" data-page="18a.12" data-line="1" id="l18a.12.1"></span>ἔντερα καὶ μάλισθ’ ὅταν ὦσιν οὗτοι πικρόχολοι, μέρος γὰρ
<span class="lb" data-page="18a.12" data-line="2" id="l18a.12.2"></span>αὐτῶν ἐπιπολάζον ἀναφέρεται πρὸς τὸ στόμα τῆς γαστρός.
<span class="lb" data-page="18a.12" data-line="3" id="l18a.12.3"></span>κατὰ δὲ τὰς χρονίας δυσεντερίας, ὅταν ἐπιγένηται τοῦτο τὸ
<span class="lb" data-page="18a.12" data-line="4" id="l18a.12.4"></span>σύμπτωμα, νέκρωσιν ἤδη τινὰ σημαίνει γεγονέναι τῇ γαστρὶ
<span class="lb" data-page="18a.12" data-line="5" id="l18a.12.5"></span>κατὰ συμπάθειαν, ἐφ’ ᾗ τελέως ἀπολωλεκέναι ἀναγκαῖον τὸ
<span class="lb" data-page="18a.12" data-line="6" id="l18a.12.6"></span>εἰς τὴν ζωὴν ἔργον. εἰ δ’ ἅμα τῇ ἀνορεξίᾳ καὶ πυρετὸς
<span class="lb" data-page="18a.12" data-line="7" id="l18a.12.7"></span>ἐπιγένοιτο τῇ δυσεντερίᾳ, δυοῖν θάτερον, ἢ σηπεδών τίς
<span class="lb" data-page="18a.12" data-line="8" id="l18a.12.8"></span>ἐστι περὶ τὰ ἕλκη, ἢ ἀξιόλογος φλεγμονή· καὶ οὕτως, ὡς εἴρηται,
<span class="lb" data-page="18a.12" data-line="9" id="l18a.12.9"></span>συμπασχούσης ὅλης αὐτῆς ἤδη τῆς γαστρὸς ὀλεθρίως
<span class="lb" data-page="18a.12" data-line="10" id="l18a.12.10"></span>ἔχουσιν οἱ κάμνοντες.
</p>
<span class="lb rule" data-page="18a.12" data-line="11" id="l18a.12.11"></span>
          </article>

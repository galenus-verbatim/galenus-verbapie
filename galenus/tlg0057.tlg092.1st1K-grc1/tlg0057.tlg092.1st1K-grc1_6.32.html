<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.32">
<span class="pb page1" data-page="18a.50" id="p18a.50"></span>
<span class="milestone ed1page page1" data-n="5.308" data-unit="ed1page" id="ed1page.5.308"></span>
<span class="milestone ed2page page1" data-n="9.268" data-unit="ed2page" id="ed2page.9.268"></span>
<span class="lb head" data-page="18a.50" data-line="14" id="l18a.50.14"></span>
            <blockquote class="quote lemma">
<span class="lb" data-page="18a.50" data-line="15" id="l18a.50.15"></span>Τραυλοὶ ὑπὸ διαῤῥοίης μάλιστα ἁλίσκονται μακρῆς.
</blockquote>
<span class="lb rule" data-page="18a.50" data-line="16" id="l18a.50.16"></span>
            <span class="pb" data-page="18a.51" id="p18a.51"></span>
            <p>
<span class="lb" data-page="18a.51" data-line="1" id="l18a.51.1"></span>Ὥσπερ τὸ ψελλίζεσθαι τῆς διαλέκτου πάθος ἐστὶν, οὐ
<span class="lb" data-page="18a.51" data-line="2" id="l18a.51.2"></span>τῆς φωνῆς, οὕτω καὶ τὸ τραυλίζειν μὴ δυναμένης τῆς γλώττης
<span class="lb" data-page="18a.51" data-line="3" id="l18a.51.3"></span>ἀκριβῶς ἐκείνας διαρθροῦν τὰς φωνὰς, ὅσαι διὰ τοῦ
<span class="lb" data-page="18a.51" data-line="4" id="l18a.51.4"></span>τ καὶ ρ λέγονται, καθάπερ αὐτήν τε ταύτην τὴν τραύλωσιν
<span class="lb" data-page="18a.51" data-line="5" id="l18a.51.5"></span>καὶ ὁμοίως τάσδε, τρέχει, τρέμει, τραχὺς, τροχὸς,
<span class="lb" data-page="18a.51" data-line="6" id="l18a.51.6"></span>τρυφερὸς ὅσαι τε ἄλλαι παραπλήσιαι. δέονται γὰρ αἱ
<span class="lb" data-page="18a.51" data-line="7" id="l18a.51.7"></span>τοιαῦται πᾶσαι τῆς γλώττης μετὰ τοῦ πλατύνεσθαι στηριζομένης
<span class="lb" data-page="18a.51" data-line="8" id="l18a.51.8"></span>ἐπὶ τοῖς προσθίοις ὀδοῦσιν. ὅταν οὖν ἀτονωτέρα
<span class="lb" data-page="18a.51" data-line="9" id="l18a.51.9"></span>τισὶ ὑπάρχῃ, στηρίζεται χεῖρον καὶ οὐ διαρθροῖ τὸν τοῦ τ
<span class="lb" data-page="18a.51" data-line="10" id="l18a.51.10"></span>καὶ ρ φθόγγον, ἀλλ’ ἐπὶ τὸν τ καὶ λ μεταπίπτει. δύναται
<span class="lb" data-page="18a.51" data-line="11" id="l18a.51.11"></span>δ’ αὐτῇ γενέσθαι τοῦτο καὶ διότι βραχυτέρα πώς ἐστι τοῦ
<span class="lb" data-page="18a.51" data-line="12" id="l18a.51.12"></span>προσήκοντος, ὅπερ ἐστὶ σπανιώτατον· ἀλλὰ καὶ διότι μαλακωτέρα
<span class="lb" data-page="18a.51" data-line="13" id="l18a.51.13"></span>τε καὶ ὑγροτέρα τὴν κρᾶσιν ἡ τραύλωσις γίνεται.
<span class="lb" data-page="18a.51" data-line="14" id="l18a.51.14"></span>οὕτω γοῦν καὶ τὰ παιδία τραυλίζει παραπλησίου τοῦ συμβαίνοντος
<span class="lb" data-page="18a.51" data-line="15" id="l18a.51.15"></span>αὐτοῖς ὑπάρχοντος οἷόν τι καὶ περὶ τὴν βάδισιν
<span class="lb" data-page="18a.51" data-line="16" id="l18a.51.16"></span>γίνεται. καὶ γὰρ καὶ ταύτην τὰ μὲν οὐδ’ ὅλως, τὰ δ’ οὐχ
<span class="lb" data-page="18a.51" data-line="17" id="l18a.51.17"></span>ἱκανῶς ἔχει τῶν σκελῶν αὐτοῖς διὰ μαλακότητα στηρίζεσθαι
<span class="lb" data-page="18a.51" data-line="18" id="l18a.51.18"></span>βεβαίως ἀδυνατούντων. ἐνίοις δὲ καὶ τῶν τελείων, ὅταν
<span class="pb" data-page="18a.52" id="p18a.52"></span>
<span class="lb" data-page="18a.52" data-line="1" id="l18a.52.1"></span>διαλεγόμενοι κάμνωσι, συμβαίνει τραυλίζειν, ὥσπερ καὶ τοῖς
<span class="lb" data-page="18a.52" data-line="2" id="l18a.52.2"></span>ἐπὶ τὸ πλεῖστον αὐλήσασιν, οὕτω δὲ καὶ τοῖς ἐν νόσῳ κεκμηκόσιν
<span class="lb" data-page="18a.52" data-line="3" id="l18a.52.3"></span>ἰσχυρῶς τὴν δύναμιν, ὥσπερ γε καὶ διὰ τὸ σφοδρότερον
<span class="lb" data-page="18a.52" data-line="4" id="l18a.52.4"></span>ξηρανθῆναι τὴν γλῶτταν ἐνίοις. ἀλλ’ ἡ τοσαύτη
<span class="lb" data-page="18a.52" data-line="5" id="l18a.52.5"></span>ξηρότης οὐδενὶ τῶν κατὰ φύσιν ἐχόντων ὑπάρξαι δύναται.
<span class="lb" data-page="18a.52" data-line="6" id="l18a.52.6"></span>καὶ διὰ τοῦτο μόνης ὑγρότητος ἀμέτρου σύμπτωμά ἐστιν
<span class="lb" data-page="18a.52" data-line="7" id="l18a.52.7"></span>ἐν τοῖς φύσει τραυλοῖς ἡ τῆς διαλέκτου βλάβη μὴ δυναμένων
<span class="lb" data-page="18a.52" data-line="8" id="l18a.52.8"></span>τῶν μυῶν τῆς γλώττης ἐγκρατῶς στηρίζεσθαι. τοῦτο
<span class="lb" data-page="18a.52" data-line="9" id="l18a.52.9"></span>δὲ αὐτοῖς συμβαίνειν ἐγχωρεῖ μὲν καὶ διὰ τὴν οἰκείαν ἀῤῥωστίαν,
<span class="lb" data-page="18a.52" data-line="10" id="l18a.52.10"></span>ἐγχωρεῖ δὲ καὶ διὰ τὴν τῶν νεύρων, ὧν παρ’ ἐγκεφάλου
<span class="lb" data-page="18a.52" data-line="11" id="l18a.52.11"></span>λαμβάνει δηλονότι. καὶ οἱ μεθύοντες οὖν ἐνίοτε
<span class="lb" data-page="18a.52" data-line="12" id="l18a.52.12"></span>τραυλίζουσι, τοῦτο μὲν ὑγρότητι<span class="milestone ed2page" data-n="9.269" data-unit="ed2page" id="ed2page.9.269"></span> πολλῇ διαβρεχομένου
<span class="lb" data-page="18a.52" data-line="13" id="l18a.52.13"></span>τοῦ ἐγκεφάλου, τοῦτο δ’ ὑπὸ πλήθους αὐτῆς βαρυνομένου.
<span class="lb" data-page="18a.52" data-line="14" id="l18a.52.14"></span>συμβήσεται γοῦν οὕτω καὶ τοῖς φύσει τραυλοῖς ἤτοι
<span class="lb" data-page="18a.52" data-line="15" id="l18a.52.15"></span>τὸν ἐγκέφαλον ὑγρὸν ὑπάρχειν ἢ τὴν γλῶτταν ἢ ἀμφότερα.
<span class="lb" data-page="18a.52" data-line="16" id="l18a.52.16"></span>τοῦ μὲν οὖν ἐγκεφάλου τοιαύτην ἔχοντος κρᾶσιν ἀποῤῥεῖν
<span class="lb" data-page="18a.52" data-line="17" id="l18a.52.17"></span>μὲν εἰκός ἐστι περιττωμάτων ὑγρῶν πλῆθος, ὑποδέχεσθαι
<span class="lb" data-page="18a.52" data-line="18" id="l18a.52.18"></span>δὲ αὐτὰ καταῤῥέοντα τὴν γαστέρα, κἀντεῦθεν ἁλίσκεσθαι
<span class="pb" data-page="18a.53" id="p18a.53"></span>
<span class="lb" data-page="18a.53" data-line="1" id="l18a.53.1"></span>διαῤῥοίαις μακραῖς τὸν ἄνθρωπον. τῆς γλώττης δ’ αὐτῆς
<span class="lb" data-page="18a.53" data-line="2" id="l18a.53.2"></span>ὑγροτέρας οὔσης σφόδρα φύσει καὶ τὴν κοιλίαν εἰκὸς εἶναι
<span class="lb" data-page="18a.53" data-line="3" id="l18a.53.3"></span>τοιαύτην, ὡς ἂν θατέρου τῶν χιτώνων αὐτῆς κοινοῦ πρὸς
<span class="lb" data-page="18a.53" data-line="4" id="l18a.53.4"></span>τὴν γλῶτταν ὑπάρχοντος, ἀσθενοῦς δὲ δι’ ὑγρότητα, κοιλίας
<span class="lb" data-page="18a.53" data-line="5" id="l18a.53.5"></span>δ’ οἰκεῖον πάθημα, χρονία διάῤῥοια.
</p>
<span class="lb rule" data-page="18a.53" data-line="6" id="l18a.53.6"></span>
          </article>

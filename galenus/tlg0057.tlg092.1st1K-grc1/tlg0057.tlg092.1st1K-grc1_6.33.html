<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.33">
<span class="pb page1" data-page="18a.53" id="p18a.53"></span>
<span class="milestone ed1page page1" data-n="5.308" data-unit="ed1page" id="ed1page.5.308"></span>
<span class="milestone ed2page page1" data-n="9.269" data-unit="ed2page" id="ed2page.9.269"></span>
<span class="lb head" data-page="18a.53" data-line="7" id="l18a.53.7"></span>
            <blockquote class="quote lemma">
<span class="lb" data-page="18a.53" data-line="8" id="l18a.53.8"></span>Οἱ ὀξυρεγμιώδεες οὐ πάνυ τι πλευριτικοὶ γίνονται.
</blockquote>
<span class="lb rule" data-page="18a.53" data-line="9" id="l18a.53.9"></span>
            <p>
<span class="lb" data-page="18a.53" data-line="10" id="l18a.53.10"></span>Τοὺς ὀξυρεγμιώδεις ὀξεῖαν ἔχοντας ἐρυγὴν σπανίως φησὶν
<span class="lb" data-page="18a.53" data-line="11" id="l18a.53.11"></span>ἁλίσκεσθαι πλευρίτισι· τὸ γὰρ οὐ πάνυ τῶν σπανίως
<span class="lb" data-page="18a.53" data-line="12" id="l18a.53.12"></span>γιγνομένων δηλωτικόν ἐστιν, οὐ τῶν οὐδ’ ὅλως, ὡς ἔνιοι
<span class="lb" data-page="18a.53" data-line="13" id="l18a.53.13"></span>τῶν ἐξηγησαμένων τὸ βιβλίον ἔγραψαν. εἴρηται δ’ ἡμῖν ἐν
<span class="lb" data-page="18a.53" data-line="14" id="l18a.53.14"></span>τοῖς περὶ πλευρίτιδος λόγοις ὡς ἡ μὲν ἅμα τοῖς ὠχροῖς τε
<span class="lb" data-page="18a.53" data-line="15" id="l18a.53.15"></span>καὶ ξανθοῖς πτύσμασιν ἐπὶ χολώδεσι γίνεται χυμοῖς, ἡ δ’
<span class="lb" data-page="18a.53" data-line="16" id="l18a.53.16"></span>ἅμα τοῖς ἀφρώδεσι ἐπὶ φλεγματικοῖς. ὥσπερ καὶ ἡ μὲν
<span class="lb" data-page="18a.53" data-line="17" id="l18a.53.17"></span>ἅμα τοῖς μελαντέροις ἐπὶ τοῖς μελαγχολικοῖς, ἡ δ’ ἅμα
<span class="pb" data-page="18a.54" id="p18a.54"></span>
<span class="lb" data-page="18a.54" data-line="1" id="l18a.54.1"></span>τοῖς ἐρυθροῖς ἐπ’ αὐτῷ τῷ αἵματι. φλεγμονὴ μὲν γάρ
<span class="lb" data-page="18a.54" data-line="2" id="l18a.54.2"></span>ἐστι περὶ τὸν ὑπεζωκότα καλούμενον ὑμένα ἡ τῶν πλευριτικῶν
<span class="lb" data-page="18a.54" data-line="3" id="l18a.54.3"></span>διάθεσις. ἁπάσης δὲ φλεγμονῆς γινομένης ὑπὸ πλεονεξίας
<span class="lb" data-page="18a.54" data-line="4" id="l18a.54.4"></span>τινὸς χυμοῦ κατὰ τὴν ἐκείνου φύσιν, τό τε τῶν
<span class="lb" data-page="18a.54" data-line="5" id="l18a.54.5"></span>πτυσμάτων εἶδος ἐπιγίνεται τοῖς πλευριτικοῖς ἥ τε τῆς σωτηρίας,
<span class="lb" data-page="18a.54" data-line="6" id="l18a.54.6"></span>ἥ τε τοῦ θανάτου προσδοκία. καταδέχεσθαι δ’
<span class="lb" data-page="18a.54" data-line="7" id="l18a.54.7"></span>οὐχ ὁμοίως πεφύκασι τοὺς χυμοὺς οἵ θ’ ὑμένες καὶ ὁ
<span class="lb" data-page="18a.54" data-line="8" id="l18a.54.8"></span>πνεύμων. πυκνὴ μὲν γὰρ καὶ ἡ τῶν ὑμένων φύσις, ἀραιὸς
<span class="lb" data-page="18a.54" data-line="9" id="l18a.54.9"></span>δὲ πάντῃ καὶ μανὸς ὁ πνεύμων ἐστὶν, ὥστε τούτῳ μὲν ἅπαντας
<span class="lb" data-page="18a.54" data-line="10" id="l18a.54.10"></span>ἕτοιμον δέχεσθαι τοὺς χυμοὺς, τῷ δ’ ὑπεζωκότι τοὺς
<span class="lb" data-page="18a.54" data-line="11" id="l18a.54.11"></span>χολώδεις μᾶλλον. διὰ τοῦτο οὖν οἷς φύσει πλεονάζει τὸ
<span class="lb" data-page="18a.54" data-line="12" id="l18a.54.12"></span>φλέγμα, σπανίως ἁλίσκονται πλευρίτισι καὶ μάλιστ’ ἐὰν ἁλυκότητά
<span class="lb" data-page="18a.54" data-line="13" id="l18a.54.13"></span>τινα καὶ δριμύτητα προσλάβῃ. τὸ γὰρ τοιοῦτον
<span class="lb" data-page="18a.54" data-line="14" id="l18a.54.14"></span>δάκνον τὰ ἔντερα πρὸς τὴν διαχώρησιν ἐρεθίζει καὶ συμβαίνει
<span class="lb" data-page="18a.54" data-line="15" id="l18a.54.15"></span>τηνικαῦτα μὴ μόνον τῷ φλέγματι κενοῦσθαι, συναπέρχεσθαι
<span class="lb" data-page="18a.54" data-line="16" id="l18a.54.16"></span>δ’ αὐτῷ πολλὰ καὶ τῶν ἄλλων περιττωμάτων.
<span class="lb" data-page="18a.54" data-line="17" id="l18a.54.17"></span>ἔλεγε δ’ αὐτὸς ἐν τῷ περὶ ὑδάτων τε καὶ τόπων καὶ ἀέρων
<span class="pb" data-page="18a.55" id="p18a.55"></span>
<span class="lb" data-page="18a.55" data-line="1" id="l18a.55.1"></span>ἥκιστα πλευρίτισί τε καὶ τοῖς ἄλλοις νοσήμασι ἁλίσκεσθαι
<span class="lb" data-page="18a.55" data-line="2" id="l18a.55.2"></span>τοὺς ὑγρὰν ἔχοντας φύσει τὴν γαστέρα.
</p>
<span class="lb rule" data-page="18a.55" data-line="3" id="l18a.55.3"></span>
          </article>

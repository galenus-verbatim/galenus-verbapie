<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.34">
<span class="pb page1" data-page="18a.55" id="p18a.55"></span>
<span class="milestone ed1page page1" data-n="5.308" data-unit="ed1page" id="ed1page.5.308"></span>
<span class="milestone ed2page page1" data-n="9.269" data-unit="ed2page" id="ed2page.9.269"></span>
<span class="lb head" data-page="18a.55" data-line="4" id="l18a.55.4"></span>
            <blockquote class="quote lemma">
<span class="lb" data-page="18a.55" data-line="5" id="l18a.55.5"></span><span class="milestone ed2page" data-n="9.270" data-unit="ed2page" id="ed2page.9.270"></span>Ὁκόσοι φαλακροὶ, τουτέοισι κιρσοὶ μεγάλοι οὐ γίνονται,
<span class="lb" data-page="18a.55" data-line="6" id="l18a.55.6"></span>ὁκόσοις δ’ ἂν φαλακροῖς ἐοῦσι κιρσοὶ ἐπιγίνωνται,
<span class="lb" data-page="18a.55" data-line="7" id="l18a.55.7"></span>πάλιν οὗτοι γίνονται δασέες.
</blockquote>
<span class="lb rule" data-page="18a.55" data-line="8" id="l18a.55.8"></span>
            <p>
<span class="lb" data-page="18a.55" data-line="9" id="l18a.55.9"></span>Ὁπόταν ἐν ἀνδρὸς φρονίμου συγγράμματι λόγος εὑρεθῇ
<span class="lb" data-page="18a.55" data-line="10" id="l18a.55.10"></span>προφανῶς ψευδὴς, εἰκότως ἀπορεῖσθαι συμβαίνει τοὺς
<span class="lb" data-page="18a.55" data-line="11" id="l18a.55.11"></span>ἀναγινώσκοντας αὐτὸν καὶ πρῶτον μὲν ἑαυτοῖς ἀπιστεῖν, ὡς
<span class="lb" data-page="18a.55" data-line="12" id="l18a.55.12"></span>μηδὲ τὰ φανερὰ γινώσκουσι, εἶθ’ ἑξῆς ὑποπτεύειν, μή τι
<span class="lb" data-page="18a.55" data-line="13" id="l18a.55.13"></span>τῶν ὑποκειμένων ψευδὲς εἴη. τίς γὰρ οὐκ οἶδε ἀνίατόν τι
<span class="lb" data-page="18a.55" data-line="14" id="l18a.55.14"></span>πάθημα τὴν φαλάκρωσιν ὑπάρχουσαν; ἀλλὰ καὶ τὸ μηδέποτε
<span class="lb" data-page="18a.55" data-line="15" id="l18a.55.15"></span>ἐπιγίνεσθαι μεγάλους κιρσοὺς τοῖς φαλακροῖς οὐκ
<span class="lb" data-page="18a.55" data-line="16" id="l18a.55.16"></span>ἀληθὲς, ὥσπερ οὐδὲ τὸ γενομένων κιρσῶν παύεσθαι τὴν
<span class="lb" data-page="18a.55" data-line="17" id="l18a.55.17"></span>φαλάκρωσιν, εἰ μή τι ἄρα, καθάπερ ἔνιοί φασι, τὴν καλουμένην
<span class="lb" data-page="18a.55" data-line="18" id="l18a.55.18"></span>ὑπὸ τῶν ἰατρῶν μαδάρωσιν ὀνομάζει φαλάκρωσιν.
<span class="pb" data-page="18a.56" id="p18a.56"></span>
<span class="lb" data-page="18a.56" data-line="1" id="l18a.56.1"></span>ἐκείνη γὰρ ὑπὸ μοχθηρῶν χυμῶν γιγνομένη, καθάπερ αἵ τε
<span class="lb" data-page="18a.56" data-line="2" id="l18a.56.2"></span>ὀφιάσεις καὶ ἀλωπεκίαι ὀνομαζόμεναι, μεταστάντων εἰς τὰ
<span class="lb" data-page="18a.56" data-line="3" id="l18a.56.3"></span>σκέλη τῶν φαύλων χυμῶν ἐργάζεσθαι δύνανται κιρσοὺς,
<span class="lb" data-page="18a.56" data-line="4" id="l18a.56.4"></span>ἀνακτήσασθαί τε τὰς τρίχας. εἰ γὰρ ἔμπροσθεν ὑπὸ μοχθηρῶν
<span class="lb" data-page="18a.56" data-line="5" id="l18a.56.5"></span>χυμῶν φθειρομένων αὐταῖς τῶν ῥιζῶν ἡ διαφθορὰ
<span class="lb" data-page="18a.56" data-line="6" id="l18a.56.6"></span>συνέβαινεν, εἰκότως νῦν ἐπὶ τῇ μεταστάσει τῶν χυμῶν, εἰς
<span class="lb" data-page="18a.56" data-line="7" id="l18a.56.7"></span>τὴν κατὰ φύσιν ἐπανήξουσι κατάστασιν.
</p>
<span class="lb rule" data-page="18a.56" data-line="8" id="l18a.56.8"></span>
          </article>

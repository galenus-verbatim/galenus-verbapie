<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.38">
<span class="pb page1" data-page="18a.59" id="p18a.59"></span>
<span class="milestone ed1page page1" data-n="5.308" data-unit="ed1page" id="ed1page.5.308"></span>
<span class="milestone ed2page page1" data-n="9.271" data-unit="ed2page" id="ed2page.9.271"></span>
<span class="lb head" data-page="18a.59" data-line="1" id="l18a.59.1"></span>
            <blockquote class="quote lemma">
<span class="lb" data-page="18a.59" data-line="2" id="l18a.59.2"></span><span class="milestone ed2page" data-n="9.272" data-unit="ed2page" id="ed2page.9.272"></span>Ὁκόσοισι κρυπτοὶ καρκίνοι γίνονται, μὴ θεραπεύειν
<span class="lb" data-page="18a.59" data-line="3" id="l18a.59.3"></span>βέλτιον. θεραπευόμενοι γὰρ ἀπόλλυνται ταχέως, μὴ θεραπευόμενοι
<span class="lb" data-page="18a.59" data-line="4" id="l18a.59.4"></span>δὲ πολὺν χρόνον διατελοῦσιν.
</blockquote>
<span class="lb rule" data-page="18a.59" data-line="5" id="l18a.59.5"></span>
            <p>
<span class="lb" data-page="18a.59" data-line="6" id="l18a.59.6"></span>Κρυπτοὺς καρκίνους εἴρηκεν ἤτοι τοὺς χωρὶς ἑλκώσεως
<span class="lb" data-page="18a.59" data-line="7" id="l18a.59.7"></span>ἢ τοὺς κεκρυμμένους, ὅπερ ἐστὶ μὴ φαινομένους ὃ πάλιν
<span class="lb" data-page="18a.59" data-line="8" id="l18a.59.8"></span>ἴσον δύναται τῷ διὰ βάθους εἶναι τοῦ σώματος. ἀλλὰ
<span class="lb" data-page="18a.59" data-line="9" id="l18a.59.9"></span>καὶ τὸ θεραπεύειν διττόν ἐστιν· ἓν μὲν τὸ πάντα πράττειν
<span class="lb" data-page="18a.59" data-line="10" id="l18a.59.10"></span>ὡς ὑγιὲς ἀποφῆναι τὸ πεπονθὸς μέρος, ἕτερον δὲ τὸ προνοεῖσθαι
<span class="lb" data-page="18a.59" data-line="11" id="l18a.59.11"></span>τὴν ἁρμόττουσαν τῷ πάθει πρόνοιαν, ὅπερ ἐστὶ
<span class="lb" data-page="18a.59" data-line="12" id="l18a.59.12"></span>παρηγορεῖν τε καὶ πραΰνειν αὐτὸ, καὶ μάλισθ’ ὅταν ᾖ μεθ’
<span class="lb" data-page="18a.59" data-line="13" id="l18a.59.13"></span>ἑλκώσεως. ἀναγκαῖον γὰρ εἰ καὶ μηδὲν ἄλλο τηνικαῦτα τοὺς
<span class="lb" data-page="18a.59" data-line="14" id="l18a.59.14"></span>ἰχῶρας ἀποπλύνειν ὑγρῷ τινι χρώμενον, ὅπερ οὐ τὸ τυχὸν
<span class="lb" data-page="18a.59" data-line="15" id="l18a.59.15"></span>εἶναι προσήκει, ἀλλ’ ὅ τί περ ἂν ἤτοι διὰ πείρας ἢ δι’ ἐνδείξεως
<span class="lb" data-page="18a.59" data-line="16" id="l18a.59.16"></span>εὑρεθῇ μήτε σήπειν πεφυκὸς μήτ’ ἐρεθίζειν τὸ
<span class="lb" data-page="18a.59" data-line="17" id="l18a.59.17"></span>πεπονθὸς μέρος. ταύτης μὲν οὖν τῆς θεραπείας οὔτ’ ἀφίστασθαι
<span class="lb" data-page="18a.59" data-line="18" id="l18a.59.18"></span>προσήκει οὔθ’ οἱ χωρὶς ἑλκώσεως δέονται καρκίνοι.
<span class="pb" data-page="18a.60" id="p18a.60"></span>
<span class="lb" data-page="18a.60" data-line="1" id="l18a.60.1"></span>τῆς δ’ ἐκ τοῦ τεμεῖν καὶ καῦσαι ἃ μόνῳ καρκίνῳ γινομένῳ
<span class="lb" data-page="18a.60" data-line="2" id="l18a.60.2"></span>ἐστὶν ἰάματα, συμβουλεύει μὴ προσάγεσθαι κατὰ τοὺς
<span class="lb" data-page="18a.60" data-line="3" id="l18a.60.3"></span>κρυπτοὺς καρκίνους. ὅτι μὲν οὖν οἱ ἐν τῷ βάθει διὰ τῆς
<span class="lb" data-page="18a.60" data-line="4" id="l18a.60.4"></span>τοιαύτης ἀγωγῆς οὐ θεραπεύονται καὶ ἡ πεῖρα διδάσκει.
<span class="lb" data-page="18a.60" data-line="5" id="l18a.60.5"></span>πάντας γὰρ οἶδα τοὺς ἐπιχωρήσαντας ἰᾶσθαι καρκίνους
<span class="lb" data-page="18a.60" data-line="6" id="l18a.60.6"></span>τοιούτους παροξύναντας μᾶλλον αὐτοὺς, ἐν τάχει τε τοὺς
<span class="lb" data-page="18a.60" data-line="7" id="l18a.60.7"></span>ἀνθρώπους ἀποκτείναντας. οἵ τε γὰρ τὸν ἐν τῷ οὐρανίσκῳ
<span class="lb" data-page="18a.60" data-line="8" id="l18a.60.8"></span>συστάντα καὶ τὸν ἐν τῇ ἕδρᾳ καὶ τὸν ἐν τῷ κρυπτῷ
<span class="lb" data-page="18a.60" data-line="9" id="l18a.60.9"></span>τῷ γυναικείῳ τεμόντες καὶ καύσαντες οὐκ ἠδυνήθησαν ἀπουλῶσαι
<span class="lb" data-page="18a.60" data-line="10" id="l18a.60.10"></span>τὰ ἕλκη καὶ τῇ τῆς ἰάσεως ταλαιπωρίᾳ συνέτηξαν
<span class="lb" data-page="18a.60" data-line="11" id="l18a.60.11"></span>τοὺς ἀνθρώπους ἄχρι θανάτου, οἷς ἐνῆν μὴ θεραπευομένοις
<span class="lb" data-page="18a.60" data-line="12" id="l18a.60.12"></span>ἀλυπότερον ἄχρι πλείονος ἐξαρκέσαι χρόνου. τοὺς μὲν οὖν
<span class="lb" data-page="18a.60" data-line="13" id="l18a.60.13"></span>τοιούτους καρκίνους οὐδ’ ὅλως ἐπιχειρητέον ἰᾶσθαι, τοὺς
<span class="lb" data-page="18a.60" data-line="14" id="l18a.60.14"></span>δ’ ἐπιπολῆς ἐκείνους μόνους οὕς ἐκτεμεῖν οἶόν τε σὺν ταῖς
<span class="lb" data-page="18a.60" data-line="15" id="l18a.60.15"></span>ῥίζαις αὐταῖς, ὡς ἂν εἴποι τις. οὐδὲν γὰρ χεῖρον οἱονεὶ
<span class="lb" data-page="18a.60" data-line="16" id="l18a.60.16"></span>ῥίζας τινὰς ὀνομάσαι τοῦ καρκίνου τὰς διατεταμένας ἄχρι
<span class="lb" data-page="18a.60" data-line="17" id="l18a.60.17"></span>τῶν πέριξ σωμάτων πεπληρωμένας φλέβας αἵματος μελαγχολικοῦ.
<span class="lb" data-page="18a.60" data-line="18" id="l18a.60.18"></span>πολλοὶ μὲν γὰρ τῶν ἀξιολόγων ἰατρῶν οὐδὲ τούτους
<span class="pb" data-page="18a.61" id="p18a.61"></span>
<span class="lb" data-page="18a.61" data-line="1" id="l18a.61.1"></span>ἐπιτρέπουσι χειρουργεῖν, ἀλλὰ μόνους ὅσοι περ ἂν ἑλκωθέντες
<span class="lb" data-page="18a.61" data-line="2" id="l18a.61.2"></span>ἅμα μὲν ἀνιαροὶ τοῖς κάμνουσιν ὦσιν, ὡς αὐτοὺς
<span class="lb" data-page="18a.61" data-line="3" id="l18a.61.3"></span>ὀρεχθῆναι τῆς χειρουργίας, ἅμα δ’ ἐν τοῖς τοιούτοις συστῶσι
<span class="lb" data-page="18a.61" data-line="4" id="l18a.61.4"></span>μορίοις ἃ μετὰ τῶν ῥιζῶν ἐκτεμεῖν καὶ καῦσαι δυνατόν
<span class="lb" data-page="18a.61" data-line="5" id="l18a.61.5"></span>ἐστιν. ἔνιοι δὲ οὐδὲ τούτοις ἀνασκευάζεσθαι ἐῶσιν,
<span class="lb" data-page="18a.61" data-line="6" id="l18a.61.6"></span>ἀλλὰ τελέως ἀφίστασθαι συμβουλεύουσι βοηθημάτων ἀγωνιστικῶν
<span class="lb" data-page="18a.61" data-line="7" id="l18a.61.7"></span><span class="milestone ed2page" data-n="9.273" data-unit="ed2page" id="ed2page.9.273"></span>ἐπὶ καρκίνου παντός. Ἱπποκράτης γοῦν
<span class="lb" data-page="18a.61" data-line="8" id="l18a.61.8"></span>ὅτι μὲν τοὺς ἐν τῷ βάθει τοῦ σώματος οὐκ ἀεὶ συνεβούλευσε
<span class="lb" data-page="18a.61" data-line="9" id="l18a.61.9"></span>θεραπεύειν ἀγωνιστικῶς ἐξ αὐτῆς τοῦ πάθους τῆς
<span class="lb" data-page="18a.61" data-line="10" id="l18a.61.10"></span>φύσεως ἔξεστι τεκμήρασθαι. εἰ δὲ καὶ τὸν ἐπιπολῆς τε
<span class="lb" data-page="18a.61" data-line="11" id="l18a.61.11"></span>καὶ χωρὶς ἑλκώσεως ἄδηλον ἐστιν, ὅσον ἐπὶ τῇ κατὰ τὸν
<span class="lb" data-page="18a.61" data-line="12" id="l18a.61.12"></span>ἀφορισμὸν λέξει. γεγράφασι δ’ αὐτὸν οἱ περὶ τὸν Ἀρτεμίδωρόν
<span class="lb" data-page="18a.61" data-line="13" id="l18a.61.13"></span>τε καὶ τὸν Διοσκορίδην, ἄχρι τοῦ μὴ θεραπεύειν
<span class="lb" data-page="18a.61" data-line="14" id="l18a.61.14"></span>βέλτιον.
</p>
<span class="lb rule" data-page="18a.61" data-line="15" id="l18a.61.15"></span>
          </article>

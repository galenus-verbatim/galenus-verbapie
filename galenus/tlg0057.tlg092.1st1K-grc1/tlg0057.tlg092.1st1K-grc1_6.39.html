<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.39">
<span class="pb page1" data-page="18a.61" id="p18a.61"></span>
<span class="milestone ed1page page1" data-n="5.308" data-unit="ed1page" id="ed1page.5.308"></span>
<span class="milestone ed2page page1" data-n="9.273" data-unit="ed2page" id="ed2page.9.273"></span>
<span class="lb head" data-page="18a.61" data-line="16" id="l18a.61.16"></span>
            <blockquote class="quote lemma">
<span class="lb" data-page="18a.61" data-line="17" id="l18a.61.17"></span>Σπασμὸς γίνεται ἢ ὑπὸ πληρώσιος ἢ κενώσιος, οὕτω δὲ
<span class="lb" data-page="18a.61" data-line="18" id="l18a.61.18"></span>καὶ λυγμός.
</blockquote>
<span class="lb rule" data-page="18a.61" data-line="19" id="l18a.61.19"></span>
            <span class="pb" data-page="18a.62" id="p18a.62"></span>
            <p>
<span class="lb" data-page="18a.62" data-line="1" id="l18a.62.1"></span>Ὁ σπασμὸς, ὡς καὶ τοὔνομα αὐτὸ δηλοῖ, σπωμένων
<span class="lb" data-page="18a.62" data-line="2" id="l18a.62.2"></span>ἐπὶ τὰς οἰκείας κεφαλὰς γίνεται τῶν μυῶν. ἐναργέστερον
<span class="lb" data-page="18a.62" data-line="3" id="l18a.62.3"></span>δ’ ἂν εἴποι τις ἀνασπωμένων, ὅσπερ κἀν τῷ κατὰ φύσιν
<span class="lb" data-page="18a.62" data-line="4" id="l18a.62.4"></span>αὐτοῖς ἐστι κινήσις. ἀλλ’ ἐκείνη μὲν οὐκ ἄνευ τῆς ὁρμῆς
<span class="lb" data-page="18a.62" data-line="5" id="l18a.62.5"></span>γίνεται τοῦ ζώου, πάθος δ’ ἀκούσιόν ἐστιν ὁ σπασμὸς εἰς
<span class="lb" data-page="18a.62" data-line="6" id="l18a.62.6"></span>παραπλησίαν διάθεσιν ἐρχομένων τῶν νευρωδῶν μορίων ἐν
<span class="lb" data-page="18a.62" data-line="7" id="l18a.62.7"></span>αὐτοῖς, ἥνπερ κἀν τοῖς καθ’ ὁρμὴν κινήσεσιν ἐλάμβανον.
<span class="lb" data-page="18a.62" data-line="8" id="l18a.62.8"></span>ὑπὸ γάρ τοι πληρώσεως γίνεται, καθάπερ ἐν ταῖς ὑπερβαλλόντως
<span class="lb" data-page="18a.62" data-line="9" id="l18a.62.9"></span>ὑγραῖς καταστάσεσι τοῦ περιέχοντος ἀέρος αἱ χορδαὶ,
<span class="lb" data-page="18a.62" data-line="10" id="l18a.62.10"></span>διὰ τοῦτο γοῦν καὶ ῥήγνυνται πολλάκις. <span class="milestone ed1page" data-n="5.310" data-unit="ed1page" id="ed1page.5.310"></span>οὕτω
<span class="lb" data-page="18a.62" data-line="11" id="l18a.62.11"></span>δὲ κἀν ταῖς ξηροτέραις καταστάσεσι συμβαίνει, συνάγεται
<span class="lb" data-page="18a.62" data-line="12" id="l18a.62.12"></span>γὰρ εἰς ἑαυτὰ καὶ σπᾶται πάντα τὰ νευρώδη σώματα ξηραινόμενα
<span class="lb" data-page="18a.62" data-line="13" id="l18a.62.13"></span>βιαιότερον, ὥσπερ οἱ πρὸς τῷ πυρὶ θερμανθέντες
<span class="lb" data-page="18a.62" data-line="14" id="l18a.62.14"></span>ἄχρι πλείονος ἱμάντες. ὅμοιον δ’ αὐτοῖς πάσχουσι καὶ
<span class="lb" data-page="18a.62" data-line="15" id="l18a.62.15"></span>ὅσους ἥλιος θερμὸς ἐξήρανεν. ὁ μὲν οὖν σπασμὸς ὑπὸ τῶν
<span class="lb" data-page="18a.62" data-line="16" id="l18a.62.16"></span>ἐναντίων εἰκότως γίνεται, λυγμὸς δὲ συγχωρείσθω μὲν ὀνομάζεσθαι
<span class="lb" data-page="18a.62" data-line="17" id="l18a.62.17"></span>στομάχου πάθος, ὅταν ἕτερόν τι προσκείμενον ᾖ
<span class="lb" data-page="18a.62" data-line="18" id="l18a.62.18"></span>κατὰ λόγον. ὅταν δ’ αὐτὸ μόνον τοῦτο ὑπάρχῃ σπούδασμα
<span class="pb" data-page="18a.63" id="p18a.63"></span>
<span class="lb" data-page="18a.63" data-line="1" id="l18a.63.1"></span>τὸ γνῶναι τὴν οὐσίαν τοῦ παθήματος, ἄμεινον ἴσως
<span class="lb" data-page="18a.63" data-line="2" id="l18a.63.2"></span>ἐστὶν οὐ σπασμὸν ὀνομάζειν αὐτὸ, ἀλλὰ κίνησίν τινα· ἐν
<span class="lb" data-page="18a.63" data-line="3" id="l18a.63.3"></span>μὲν γὰρ τῷ αὐτῷ γένει τῷ κατὰ τοὺς ἐμέτους, ἐπιτεταμένην
<span class="lb" data-page="18a.63" data-line="4" id="l18a.63.4"></span>δὲ καὶ σφοδροτέραν ἐκείνης. ἀπώσασθαι γάρ τι τῶν
<span class="lb" data-page="18a.63" data-line="5" id="l18a.63.5"></span>καθ’ ἑαυτὸν ὁ στόμαχος ὀρεγόμενος ἐπ’ ἄμφω τὰ συμπτώματα
<span class="lb" data-page="18a.63" data-line="6" id="l18a.63.6"></span>ὁρμᾷ, σφοδρότερον μὲν ἐν τοῖς λυγμοῖς, μετριώτερον
<span class="lb" data-page="18a.63" data-line="7" id="l18a.63.7"></span>δὲ ἐν τοῖς ἐμέτοις, ἐπειδὴ κατὰ μὲν τοὺς ἐμέτους τὸ περιεχόμενον
<span class="lb" data-page="18a.63" data-line="8" id="l18a.63.8"></span>ἐν τῇ τῆς γαστρὸς εὐρυχωρίᾳ μόνον ἐφίεται διώσασθαι.
<span class="lb" data-page="18a.63" data-line="9" id="l18a.63.9"></span>κατὰ δὲ τοὺς λυγμοὺς καὶ τὰ διὰ βάθους ἐν αὐτῷ
<span class="lb" data-page="18a.63" data-line="10" id="l18a.63.10"></span>τῆς γαστρὸς τῷ στόματι περιεχόμενα. στόμαχον δέ μοι
<span class="lb" data-page="18a.63" data-line="11" id="l18a.63.11"></span>νῦν ἄκουε μὴ μόνον αὐτὸν ὃν ὀνομάζουσι κυρίως, ἀλλὰ τὸ
<span class="lb" data-page="18a.63" data-line="12" id="l18a.63.12"></span>τῆς γαστρὸς στόμα. τὰ γὰρ ἐν τούτῳ περιεχόμενα τῆς γαστρὸς
<span class="lb" data-page="18a.63" data-line="13" id="l18a.63.13"></span>ὀρεχθείσης ἐκκρῖναι λύζουσιν. ὅ τι δὲ τῶν δυσεκκρίτων
<span class="lb" data-page="18a.63" data-line="14" id="l18a.63.14"></span>τε καὶ οἷον ἀναποθέντων <span class="milestone ed2page" data-n="9.274" data-unit="ed2page" id="ed2page.9.274"></span>εἰς τὸ στόμα τῆς γαστρὸς
<span class="lb" data-page="18a.63" data-line="15" id="l18a.63.15"></span>ἢ διὰ τὸν λυγμὸν ἔκκρισις γίνεται μαθεῖν ἔστι κἀκ
<span class="lb" data-page="18a.63" data-line="16" id="l18a.63.16"></span>τῶν ὁσημέραι συμβαινόντων πᾶσι σχεδὸν ἢ μᾶλλον ἢ ἧττον.
<span class="lb" data-page="18a.63" data-line="17" id="l18a.63.17"></span>ἐάν τε γὰρ αὐτὸ μόνον δριμὺ ὂν τὸ πέπερι καταπίωσιν,
<span class="lb" data-page="18a.63" data-line="18" id="l18a.63.18"></span>ἐάν τε καὶ μετὰ μέλιτος ἤ τινος ἄλλου, κἄπειτα ἐπιπίωσιν
<span class="pb" data-page="18a.64" id="p18a.64"></span>
<span class="lb" data-page="18a.64" data-line="1" id="l18a.64.1"></span>οἶνον ὕδατι κεράσαντες θερμῷ εὐθέως λύζουσι, τῆς μὲν τοῦ
<span class="lb" data-page="18a.64" data-line="2" id="l18a.64.2"></span>πόματος θερμότητος ποδηγούσης εἰς τὸ βάθος τὸ πέπερι,
<span class="lb" data-page="18a.64" data-line="3" id="l18a.64.3"></span>τῇ δριμύτητι δὲ αὐτοῦ τῆς γαστρὸς ἀνιωμένης, ἐπιχειρούσης
<span class="lb" data-page="18a.64" data-line="4" id="l18a.64.4"></span>δὲ τῇ βίᾳ τῆς κινήσεως ἀποῤῥῖψαι τὸ λυποῦν ἐδείχθη
<span class="lb" data-page="18a.64" data-line="5" id="l18a.64.5"></span>δ’ ἐν τοῖς τῶν συμπτωμάτων αἰτίοις, ὅτι καὶ ἡ βὴξ καὶ ὁ
<span class="lb" data-page="18a.64" data-line="6" id="l18a.64.6"></span>πταρμὸς καὶ τὸ ῥῖγος ἐκ τῶν τοιούτων εἰσὶ κινήσεων.
</p>
<span class="lb rule" data-page="18a.64" data-line="7" id="l18a.64.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.43">
<span class="pb page1" data-page="18a.66" id="p18a.66"></span>
<span class="milestone ed1page page1" data-n="5.310" data-unit="ed1page" id="ed1page.5.310"></span>
<span class="milestone ed2page page1" data-n="9.275" data-unit="ed2page" id="ed2page.9.275"></span>
<span class="lb head" data-page="18a.66" data-line="13" id="l18a.66.13"></span>
            <blockquote class="quote lemma">
<span class="lb" data-page="18a.66" data-line="14" id="l18a.66.14"></span>Ὁκόσοι σπληνώδεες ὑπὸ δυσεντερίης ἁλίσκονται, τουτέοισιν
<span class="lb" data-page="18a.66" data-line="15" id="l18a.66.15"></span>ἐπιγιγνομένης μακρῆς δυσεντερίης ἢ ὕδρωψ ἐπιγίνεται ἢ
<span class="lb" data-page="18a.66" data-line="16" id="l18a.66.16"></span>λειεντερίη καὶ ἀπόλλυνται.
</blockquote>
<span class="lb rule" data-page="18a.66" data-line="17" id="l18a.66.17"></span>
            <span class="pb" data-page="18a.67" id="p18a.67"></span>
            <p>
<span class="lb" data-page="18a.67" data-line="1" id="l18a.67.1"></span>Ἐχρῆν τούτου προτετάχθαι τὸν ἀφορισμὸν ἐκεῖνον,
<span class="lb" data-page="18a.67" data-line="2" id="l18a.67.2"></span>καθ’ ὅν φησι· τοῖς σπληνώδεσι δυσεντερίη ἐπιγινομένη ἀγαθόν.
<span class="lb" data-page="18a.67" data-line="3" id="l18a.67.3"></span>ἀλλ’ οὗτος μὲν ἐν τοῖς ἑξῆς ἐστὶ μετὰ τέσσαρας ἄλλους
<span class="lb" data-page="18a.67" data-line="4" id="l18a.67.4"></span>μέσους, ἡμῖν δ’ ἀναγκαῖον αὐτοῦ ἤδη μνημονεῦσαι.
<span class="lb" data-page="18a.67" data-line="5" id="l18a.67.5"></span>ὅσοι γὰρ σπληνώδεις εἰσὶ, τουτέστι ὅσοι σπλῆνα χρονίως
<span class="lb" data-page="18a.67" data-line="6" id="l18a.67.6"></span>ἐσκληρυσμένον ἔχουσι, τούτοις ἐπιγινομένη δυσεντερία λύει
<span class="lb" data-page="18a.67" data-line="7" id="l18a.67.7"></span>τὴν διάθεσιν. ὅσον γε κατὰ τὸν λόγον<span class="milestone ed2page" data-n="9.276" data-unit="ed2page" id="ed2page.9.276"></span> τῆς μεταστάσεώς
<span class="lb" data-page="18a.67" data-line="8" id="l18a.67.8"></span>τε καὶ κενώσεως τῶν ἐμπεπλασμένων τῷ σπληνὶ
<span class="lb" data-page="18a.67" data-line="9" id="l18a.67.9"></span>παχέων τε καὶ μελαγχολικῶν χυμῶν ἀποτελεσθῇ. ἀλλ’ ἐπεὶ
<span class="lb" data-page="18a.67" data-line="10" id="l18a.67.10"></span>πολλάκις ὑπὲρ τὸ σύμμετρον αἱ τοιαῦται κενώσεις ἐκτεινόμεναι
<span class="lb" data-page="18a.67" data-line="11" id="l18a.67.11"></span>βλαβεραὶ τοῖς κάμνουσι γίνονται, δεόντως ὁ Ἱπποκράτης
<span class="lb" data-page="18a.67" data-line="12" id="l18a.67.12"></span>ἐδήλωσεν ἐς ὅ τι τελευτᾷν πέφυκεν ἄμετρος δυσεντερία,
<span class="lb" data-page="18a.67" data-line="13" id="l18a.67.13"></span>τοιαύταις ἐπιγινομένη διαθέσεσι· κακωθέντων γάρ
<span class="lb" data-page="18a.67" data-line="14" id="l18a.67.14"></span>τοι τῶν ἐντέρων ὑπὸ τῆς διόδου τῶν μοχθηρῶν χυμῶν,
<span class="lb" data-page="18a.67" data-line="15" id="l18a.67.15"></span>ἥ τε δύναμις αὐτῶν κάμνει καὶ ἡ συμμετρία τῆς ἐμφύτου
<span class="lb" data-page="18a.67" data-line="16" id="l18a.67.16"></span>θερμασίας ἀπόλλυται. διὰ τοῦτο οὖν ἡ λειεντερία καὶ ὁ
<span class="lb" data-page="18a.67" data-line="17" id="l18a.67.17"></span>ὕδερος ἐπιγίνονται. λειεντερία μὲν ἐπὶ τῇ τῶν ἐντέρων
<span class="lb" data-page="18a.67" data-line="18" id="l18a.67.18"></span>κακώσει μόνῃ· ὁ δ’ ὕδερος κατὰ συμπάθειάν τε ἥπατος καὶ
<span class="lb" data-page="18a.67" data-line="19" id="l18a.67.19"></span>σπληνὸς καὶ πάντως τοῦ γένους τῶν φλεβῶν.
</p>
<span class="lb rule" data-page="18a.67" data-line="20" id="l18a.67.20"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.50">
<span class="pb page1" data-page="18a.84" id="p18a.84"></span>
<span class="milestone ed1page page1" data-n="5.313" data-unit="ed1page" id="ed1page.5.313"></span>
<span class="milestone ed2page page1" data-n="9.282" data-unit="ed2page" id="ed2page.9.282"></span>
<span class="lb head" data-page="18a.84" data-line="14" id="l18a.84.14"></span>
            <blockquote class="quote lemma">
<span class="lb" data-page="18a.84" data-line="15" id="l18a.84.15"></span><span class="milestone ed2page" data-n="9.283" data-unit="ed2page" id="ed2page.9.283"></span>Ὁκόσοισιν ὁ ἐγκέφαλος διακοπῇ, τουτέοισιν ἀνάγκη
<span class="lb" data-page="18a.84" data-line="16" id="l18a.84.16"></span>πυρετὸν καὶ χολῆς ἔμετον ἐπιγίνεσθαι.
</blockquote>
<span class="lb rule" data-page="18a.84" data-line="17" id="l18a.84.17"></span>
            <span class="pb" data-page="18a.85" id="p18a.85"></span>
            <p>
<span class="lb" data-page="18a.85" data-line="1" id="l18a.85.1"></span>Εἰκότως πυρέττουσιν ἐγκεφάλου διακοπέντος, τῷ κοινῷ
<span class="lb" data-page="18a.85" data-line="2" id="l18a.85.2"></span>λόγῳ, καθ’ ὃν ἅπαντος μορίου κυρίου φλεγμήναντος
<span class="lb" data-page="18a.85" data-line="3" id="l18a.85.3"></span>ἕπεται πυρετός. ὁ δὲ τῆς χολῆς ἔμετος γίνεται διὰ τὴν
<span class="lb" data-page="18a.85" data-line="4" id="l18a.85.4"></span>πρὸς τὸν ἐγκέφαλον κοινωνίαν συμπασχούσης τῆς γαστρὸς
<span class="lb" data-page="18a.85" data-line="5" id="l18a.85.5"></span>καὶ μάλιστα τοῦ στόματος αὐτῆς, εἰς ὃ καταπέφυκεν ἐξ
<span class="lb" data-page="18a.85" data-line="6" id="l18a.85.6"></span>ἐγκεφάλου συζυγία τις ἀξιολόγων νεύρων. εἴωθε μὲν οὖν
<span class="lb" data-page="18a.85" data-line="7" id="l18a.85.7"></span>καὶ ἄλλως ἐπί γε μεγάλοις ἀλγήμασι καὶ λύπαις ἰσχυραῖς
<span class="lb" data-page="18a.85" data-line="8" id="l18a.85.8"></span>συῤῥεῖν εἰς τὴν γαστέρα χολῶδες περίττωμα, πολὺ δ’ ἔτι
<span class="lb" data-page="18a.85" data-line="9" id="l18a.85.9"></span>μᾶλλον ὅταν ἀῤῥωστήσῃ. φέρεται γὰρ εἰς τὰ τοιαῦτα τῶν
<span class="lb" data-page="18a.85" data-line="10" id="l18a.85.10"></span>γειτνιώντων αὐτοῖς μορίων τὰ περιττώματα καὶ μάλισθ’
<span class="lb" data-page="18a.85" data-line="11" id="l18a.85.11"></span>ὅσα λεπτὰ ταῖς συστάσεσίν ἐστιν, οἷονπερ αὐτὸ τὸ χολῶδες
<span class="lb" data-page="18a.85" data-line="12" id="l18a.85.12"></span>ὑπάρχον ὑγρὸν καὶ σὺν αὐτῷ πᾶν ὅσον ὀῤῥῶδες ὑγρὸν, ὃ
<span class="lb" data-page="18a.85" data-line="13" id="l18a.85.13"></span>δὴ καὶ μίγνυται πολλάκις ἐμούντων τῇ χολῇ καὶ πάνυ σπάνιόν
<span class="lb" data-page="18a.85" data-line="14" id="l18a.85.14"></span>ἐστιν, ἀκριβῆ χολὴν ἄνευ περιττώματος ὀῤῥώδους ἐμουμένην
<span class="lb" data-page="18a.85" data-line="15" id="l18a.85.15"></span>θεάσασθαι. φαίνεται δὲ καὶ ἐν τοῖς ὑγιαίνουσιν,
<span class="lb" data-page="18a.85" data-line="16" id="l18a.85.16"></span>ὅταν ἐπὶ πλέον ἀσιτήσωσι καὶ μάλισθ’ ὅσοι χολωδέστεροι
<span class="lb" data-page="18a.85" data-line="17" id="l18a.85.17"></span>τοὺς τοιούτους χυμοὺς ἡ γαστὴρ δεχομένη. δηλοῦσι δὲ
<span class="lb" data-page="18a.85" data-line="18" id="l18a.85.18"></span>τοῦτο αἵ τε δήξεις αὐτοῖς καὶ οἱ ἔμετοι. οὐ μόνον δὲ ἐγκεφάλου
<span class="pb" data-page="18a.86" id="p18a.86"></span>
<span class="lb" data-page="18a.86" data-line="1" id="l18a.86.1"></span>τρωθέντος ἐμοῦσι χολὴν, ἀλλὰ καὶ τῆς περικειμένης
<span class="lb" data-page="18a.86" data-line="2" id="l18a.86.2"></span>αὐτῷ σκληρᾶς μήνιγγος, ἥτις κατὰ πολλὰ μέρη συμφυὴς
<span class="lb" data-page="18a.86" data-line="3" id="l18a.86.3"></span>ὑπάρχουσα τῷ ἐγκεφάλῳ τάχιστα μεταδίδωσιν αὐτῷ τῶν
<span class="lb" data-page="18a.86" data-line="4" id="l18a.86.4"></span>ἑαυτῆς παθημάτων. οἱ δ’ Ἐρασιστράτιοι τὰς μήνιγγας
<span class="lb" data-page="18a.86" data-line="5" id="l18a.86.5"></span>τῶν νεύρων ἀρχὰς τιθέμενοι, διὰ μὲν τὴν ἑαυτῆς φύσιν
<span class="lb" data-page="18a.86" data-line="6" id="l18a.86.6"></span>ἐροῦσι τὴν παχεῖαν μήνιγγα ταῦτα ἐπιφέρειν τὰ συμπτώματα
<span class="lb" data-page="18a.86" data-line="7" id="l18a.86.7"></span>μόνην τρωθεῖσαν. εἰ δὲ καὶ πρὸς τὸν ἐγκέφαλόν ποτε
<span class="lb" data-page="18a.86" data-line="8" id="l18a.86.8"></span>ἡ τρῶσις ἐξίκοιτο, τῷ φθάνειν ἀμφοτέρας προτιτρώσκεσθαι
<span class="lb" data-page="18a.86" data-line="9" id="l18a.86.9"></span>τὰς μήνιγγας, οὕτω φήσουσι τὴν τῶν εἰρημένων γένεσιν
<span class="lb" data-page="18a.86" data-line="10" id="l18a.86.10"></span>ἀκολουθεῖν παθημάτων. Ἐρασιστρατείους δ’ ἔφην ἐρεῖν
<span class="lb" data-page="18a.86" data-line="11" id="l18a.86.11"></span>ταῦτα καὶ οὐκ αὐτὸν Ἐρασίστρατον. ὅτι πρεσβύτης ὢν
<span class="lb" data-page="18a.86" data-line="12" id="l18a.86.12"></span>ἤδη καθ’ ὃν χρόνον αὐτοί φασι τὰ τῶν διαιρέσεων αὐτῷ
<span class="lb" data-page="18a.86" data-line="13" id="l18a.86.13"></span>γεγράφθαι βιβλία, τὸν ἐγκέφαλον ἀπεφήνατο τῶν νεύρων
<span class="lb" data-page="18a.86" data-line="14" id="l18a.86.14"></span>ἀρχὴν ὑπάρχειν. εἴρηται δὲ περὶ τούτων ἐπὶ πλέον ἐν τοῖς
<span class="lb" data-page="18a.86" data-line="15" id="l18a.86.15"></span>περὶ τῆς Ἱπποκράτους ἀνατομῆς ὑπομνήμασιν.
</p>
<span class="lb rule" data-page="18a.86" data-line="16" id="l18a.86.16"></span>
          </article>

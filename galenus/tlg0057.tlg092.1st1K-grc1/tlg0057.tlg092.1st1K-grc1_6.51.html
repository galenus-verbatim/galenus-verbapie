<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.51">
<span class="pb page1" data-page="18a.87" id="p18a.87"></span>
<span class="milestone ed1page page1" data-n="5.313" data-unit="ed1page" id="ed1page.5.313"></span>
<span class="milestone ed2page page1" data-n="9.283" data-unit="ed2page" id="ed2page.9.283"></span>
<span class="lb head" data-page="18a.87" data-line="1" id="l18a.87.1"></span>
            <blockquote class="quote lemma">
<span class="lb" data-page="18a.87" data-line="2" id="l18a.87.2"></span><span class="milestone ed2page" data-n="9.284" data-unit="ed2page" id="ed2page.9.284"></span>Ὁκόσοισιν ὑγιαίνουσιν ἐξαίφνης ὀδύναι γίνονται
<span class="lb" data-page="18a.87" data-line="3" id="l18a.87.3"></span>ἐν τῇ κεφαλῇ καὶ παραχρῆμα ἄφωνοι γίνονται καὶ ῥέγχουσιν,
<span class="lb" data-page="18a.87" data-line="4" id="l18a.87.4"></span>ἀπόλλυνται ἐν ἑπτὰ ἡμέρῃσιν, ἢν μὴ πυρετὸς
<span class="lb" data-page="18a.87" data-line="5" id="l18a.87.5"></span>ἐπιλάβῃ.
</blockquote>
<span class="lb rule" data-page="18a.87" data-line="6" id="l18a.87.6"></span>
            <p>
<span class="lb" data-page="18a.87" data-line="7" id="l18a.87.7"></span>Ἀφώνους εἴωθεν ὁ Ἱπποκράτης ὀνομάζειν οὐχ οἷς ἡ
<span class="lb" data-page="18a.87" data-line="8" id="l18a.87.8"></span>φωνὴ μόνη βέβλαπται, κατ’ ἐξοχὴν δέ τινα τῇ ταύτης βλάβῃ
<span class="lb" data-page="18a.87" data-line="9" id="l18a.87.9"></span>συνεπινοεῖν ἡμᾶς ἐνδείκνυται πάσας τὰς κατὰ προαίρεσιν
<span class="lb" data-page="18a.87" data-line="10" id="l18a.87.10"></span>ἐνεργείας· ἐνίοτε μὲν οὖν ἐκείνων βεβλαμμένων οὐκ ἀπόλωλεν
<span class="lb" data-page="18a.87" data-line="11" id="l18a.87.11"></span>ἡ αἴσθησις. αὐτὸς γοῦν ἔφη τοὺς ἀφώνους αἰσθανομένους
<span class="lb" data-page="18a.87" data-line="12" id="l18a.87.12"></span>συμβαίνειν γίνεσθαι, πολλάκις δὲ ἄμφω πέπονθεν,
<span class="lb" data-page="18a.87" data-line="13" id="l18a.87.13"></span>ὅπερ ἀποπληξίαν ὀνομάζουσιν. ἔστι δὲ καὶ ταύτης αὐτῆς
<span class="lb" data-page="18a.87" data-line="14" id="l18a.87.14"></span>ἡ μὲν ἀσθενὴς, ἡ δὲ ἰσχυρά. καὶ διὰ τοῦτο εἶπε, λύειν
<span class="lb" data-page="18a.87" data-line="15" id="l18a.87.15"></span>ἀποπληξίην ἰσχυρὴν μὲν ἀδύνατον, ἀσθενέα δὲ οὐ ῥηίδιον.
<span class="lb" data-page="18a.87" data-line="16" id="l18a.87.16"></span>ἔοικε δὲ νῦν τῆς ἰσχυρᾶς ἀποπληξίας γνώρισμα προστεθεικέναι
<span class="lb" data-page="18a.87" data-line="17" id="l18a.87.17"></span>τὸ ῥέγχειν, ὃ καὶ τοῖς βαθέως ὑπνοῦσι γίνεται κατὰ
<span class="pb" data-page="18a.88" id="p18a.88"></span>
<span class="lb" data-page="18a.88" data-line="1" id="l18a.88.1"></span>τὴν τῆς διαθέσεως ὁμοιότητα, καθ’ ἕτερον μὲν τρόπον
<span class="lb" data-page="18a.88" data-line="2" id="l18a.88.2"></span>ἑκατέροις, ὅμως οὖν ἔχωσί τι κακὸν, ᾖ ἕπεται τὸ ῥέγχειν.
<span class="lb" data-page="18a.88" data-line="3" id="l18a.88.3"></span>ἔστι δὲ τὸ κοινὸν ἀμφοῖν ἡ ἀῤῥωστία τῆς τῶν νεύρων ἐνεργείας.
<span class="lb" data-page="18a.88" data-line="4" id="l18a.88.4"></span>καὶ λέλεκται περὶ τούτων ἁπάντων ἐπὶ πλέον ἐν τῇ
<span class="lb" data-page="18a.88" data-line="5" id="l18a.88.5"></span>περὶ τῶν πεπονθότων τόπων πραγματείᾳ. νυνὶ δ’ ὅσον εἰς
<span class="lb" data-page="18a.88" data-line="6" id="l18a.88.6"></span>τὸν ἀφορισμὸν ἀναγκαῖον εἰρήσεται· οἷς ἂν ὑγιαίνουσιν ἐξαίφνης
<span class="lb" data-page="18a.88" data-line="7" id="l18a.88.7"></span>ὀδύνη τις ἐν τῇ κεφαλῇ γένηται, μάλιστα εἰς πνεῦμα
<span class="lb" data-page="18a.88" data-line="8" id="l18a.88.8"></span>φυσῶδες ἀναφέρειν χρὴ τὴν αἰτίαν. ἤδη δὲ καὶ εἰς πλῆθος
<span class="lb" data-page="18a.88" data-line="9" id="l18a.88.9"></span>ὕλης ἀθρόως ἐπιῤῥεούσης, ἥντινα καὶ νῦν εἰς τὸν ἐγκέφαλον
<span class="lb" data-page="18a.88" data-line="10" id="l18a.88.10"></span>ἐνηνέχθαι δηλοῖ τὰ μετὰ τὴν ὀδύνην γινόμενα συμπτώματα,
<span class="lb" data-page="18a.88" data-line="11" id="l18a.88.11"></span>δι’ ὧν ὅτι φλεγματική τίς ἐστιν ἡ ὕλη συνεμφαίνεται.
<span class="lb" data-page="18a.88" data-line="12" id="l18a.88.12"></span>καὶ διὰ τοῦτο ὁ πυρετὸς ἐπιγινόμενος λύει τὴν διάθεσιν
<span class="lb" data-page="18a.88" data-line="13" id="l18a.88.13"></span>ὡς ἂν ἐκθερμαίνων τε καὶ λεπτύνων καὶ διαφορῶν
<span class="lb" data-page="18a.88" data-line="14" id="l18a.88.14"></span>τό τε φυσῶδες πνεῦμα καὶ τοὺς φλεγματικοὺς χυμούς. γίνεται
<span class="lb" data-page="18a.88" data-line="15" id="l18a.88.15"></span>δὲ τοῦτο ποτὲ μὲν τρισὶν ἢ τετράσιν ἡμέραις, ποτὲ
<span class="lb" data-page="18a.88" data-line="16" id="l18a.88.16"></span>δὲ καὶ πλείοσι, οὐ μὴν ἐξωτέρω γε τῶν ἑπτὰ, διότι κύριον
<span class="pb" data-page="18a.89" id="p18a.89"></span>
<span class="lb" data-page="18a.89" data-line="1" id="l18a.89.1"></span>τὸ μέρος· οὐκ ἀνέχεται δὲ τὰ τοιαῦτα μόρια χρονίων τε
<span class="lb" data-page="18a.89" data-line="2" id="l18a.89.2"></span>ἅμα καὶ ἰσχυρῶν διαθέσεων, ὡς ἐπιδέδεικται πολλάκις.
</p>
<span class="lb rule" data-page="18a.89" data-line="3" id="l18a.89.3"></span>
          </article>

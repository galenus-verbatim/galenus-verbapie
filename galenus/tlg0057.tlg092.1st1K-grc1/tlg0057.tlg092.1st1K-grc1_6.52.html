<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.52">
<span class="pb page1" data-page="18a.89" id="p18a.89"></span>
<span class="milestone ed1page page1" data-n="5.313" data-unit="ed1page" id="ed1page.5.313"></span>
<span class="milestone ed2page page1" data-n="9.284" data-unit="ed2page" id="ed2page.9.284"></span>
<span class="lb head" data-page="18a.89" data-line="4" id="l18a.89.4"></span>
            <blockquote class="quote lemma">
<span class="lb" data-page="18a.89" data-line="5" id="l18a.89.5"></span><span class="milestone ed2page" data-n="9.285" data-unit="ed2page" id="ed2page.9.285"></span>Σκοπεῖν δὲ χρὴ καὶ τὰς ὑποφάσιας τῶν ὀφθαλμῶν
<span class="lb" data-page="18a.89" data-line="6" id="l18a.89.6"></span>ἐν τοῖσιν ὕπνοισιν· ἢν γάρ τι ὑποφαίνηται ξυμβαλλομένων
<span class="lb" data-page="18a.89" data-line="7" id="l18a.89.7"></span>τῶν βλεφάρων τοῦ λευκοῦ, μὴ ἐκ διαῤῥοίης ἐόν τε ἢ
<span class="lb" data-page="18a.89" data-line="8" id="l18a.89.8"></span>ἐκ φαρμακοποσίης,<span class="milestone ed1page" data-n="5.314" data-unit="ed1page" id="ed1page.5.314"></span> φλαῦρον τὸ σημεῖον καὶ
<span class="lb" data-page="18a.89" data-line="9" id="l18a.89.9"></span>θανατῶδες σφόδρα.
</blockquote>
<span class="lb rule" data-page="18a.89" data-line="10" id="l18a.89.10"></span>
            <p>
<span class="lb" data-page="18a.89" data-line="11" id="l18a.89.11"></span>Ἤτοι διὰ ξηρότητα τῶν βλεφάρων ἢ διὰ τῆς κενούσης
<span class="lb" data-page="18a.89" data-line="12" id="l18a.89.12"></span>αὐτὰ δυνάμεως ἀσθένειαν ὑποφαίνεταί τι τοῦ λευκοῦ,
<span class="lb" data-page="18a.89" data-line="13" id="l18a.89.13"></span>μὴ δυναμένων ἀκριβῶς κλείεσθαι τῶν ὀφθαλμῶν. διὰ τοῦτο
<span class="lb" data-page="18a.89" data-line="14" id="l18a.89.14"></span>γοῦν αὐτὸ καὶ κατὰ τὰς διαῤῥοίας τῆς φαρμακοποσίας,
<span class="lb" data-page="18a.89" data-line="15" id="l18a.89.15"></span>ὅπερ ἐστὶ κατὰ τὰς καθαιρόντων φαρμάκων πόσεις, ὑποφαίνεταί
<span class="lb" data-page="18a.89" data-line="16" id="l18a.89.16"></span>τι τοῦ λευκοῦ τῶν ὀφθαλμῶν, ὅταν ὑπνοῦντες τύχωσι.
<span class="lb" data-page="18a.89" data-line="17" id="l18a.89.17"></span>ξηραίνεται γὰρ ἅπαν τὸ σῶμα καὶ ἡ δύναμις ἀσθενὴς
<span class="lb" data-page="18a.89" data-line="18" id="l18a.89.18"></span>γίνεται κατὰ τὰς τοιαύτας κενώσεις. ἐπισυμβαίνει δὲ
<span class="pb" data-page="18a.90" id="p18a.90"></span>
<span class="lb" data-page="18a.90" data-line="1" id="l18a.90.1"></span>πλεῖον ἐν τοῖς βλεφάροις ἡ ξηρότης, ὅτι φύσει ξηρά. καθάπερ
<span class="lb" data-page="18a.90" data-line="2" id="l18a.90.2"></span>οὖν αἱ βύρσαι ξηρανθεῖσαι δυσεπέκταντοι γίνονται,
<span class="lb" data-page="18a.90" data-line="3" id="l18a.90.3"></span>κατὰ τὸν αὐτὸν τρόπον καὶ τὰ τοιαῦτα μόρια. καὶ μὲν δὴ
<span class="lb" data-page="18a.90" data-line="4" id="l18a.90.4"></span>καὶ ὅτι καμνούσης τῆς δυνάμεως, οὐ μόνον ἀδυνατοῦσιν
<span class="lb" data-page="18a.90" data-line="5" id="l18a.90.5"></span>ἀκριβῶς κλείειν τοὺς ὀφθαλμοὺς, ἀλλὰ καὶ τὸ στόμα καὶ
<span class="lb" data-page="18a.90" data-line="6" id="l18a.90.6"></span>διὰ τοῦτο κοιμῶνται χάσκοντες εὔδηλον ἅπαντι τῷ γε
<span class="lb" data-page="18a.90" data-line="7" id="l18a.90.7"></span>προσέχειν βουληθέντι τῇ φύσει τοῦ πράγματος τὸν νοῦν.
</p>
<span class="lb rule" data-page="18a.90" data-line="8" id="l18a.90.8"></span>
          </article>

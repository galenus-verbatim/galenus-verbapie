<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.53">
<span class="pb page1" data-page="18a.90" id="p18a.90"></span>
<span class="milestone ed1page page1" data-n="5.314" data-unit="ed1page" id="ed1page.5.314"></span>
<span class="milestone ed2page page1" data-n="9.285" data-unit="ed2page" id="ed2page.9.285"></span>
<span class="lb head" data-page="18a.90" data-line="9" id="l18a.90.9"></span>
            <blockquote class="quote lemma">
<span class="lb" data-page="18a.90" data-line="10" id="l18a.90.10"></span>Αἱ παραφροσύναι αἱ μὲν μετὰ γέλωτος γινόμεναι ἀσφαλέστεραι,
<span class="lb" data-page="18a.90" data-line="11" id="l18a.90.11"></span>αἱ δὲ μετὰ σπουδῆς ἐπισφαλέστεραι.
</blockquote>
<span class="lb rule" data-page="18a.90" data-line="12" id="l18a.90.12"></span>
            <p>
<span class="lb" data-page="18a.90" data-line="13" id="l18a.90.13"></span>Οὐδεμία μὲν ἀσφαλής ἐστι παραφροσύνη, σφαλεραὶ
<span class="lb" data-page="18a.90" data-line="14" id="l18a.90.14"></span>δ’ ἧττον αἱ μετὰ γέλωτος, ὡς αἵ γε θρασεῖαι, καθάπερ
<span class="lb" data-page="18a.90" data-line="15" id="l18a.90.15"></span>αὐτὸς ὀνομάζει σφαλερώτεραι πασῶν. ἐν τῷ μέσῳ δ’ ἀμφοῖν
<span class="lb" data-page="18a.90" data-line="16" id="l18a.90.16"></span>εἰσιν αἱ μετὰ σπουδῆς· γίνονται δὲ πᾶσαι μὲν ἐγκεφάλου
<span class="lb" data-page="18a.90" data-line="17" id="l18a.90.17"></span>πάσχοντος, εἴτε οὖν πρῶτόν τε καὶ καθ’ ἑαυτὸν
<span class="lb" data-page="18a.90" data-line="18" id="l18a.90.18"></span>εἴτε κατὰ συμπάθειαν. ἀλλήλων δὲ διαφέρουσι ταῖς ἐργαζομέναις
<span class="pb" data-page="18a.91" id="p18a.91"></span>
<span class="lb" data-page="18a.91" data-line="1" id="l18a.91.1"></span>αὐτὰς αἰτίαις. ὅσαι μὲν γὰρ <span class="milestone ed2page" data-n="9.286" data-unit="ed2page" id="ed2page.9.286"></span>ὑπὸ θερμασίας
<span class="lb" data-page="18a.91" data-line="2" id="l18a.91.2"></span>γίνονται μόνης ἄνευ μοχθηροῦ χυμοῦ, παραπλήσιαί
<span class="lb" data-page="18a.91" data-line="3" id="l18a.91.3"></span>πώς εἰσι ταῖς ἐπὶ οἴνου πόσεσι· ὅσαι δ’ ἐπὶ τῇ ξανθῇ
<span class="lb" data-page="18a.91" data-line="4" id="l18a.91.4"></span>χολῇ μετὰ σπουδῆς ἐπιτελοῦνται. συγκαυθείσης δ’ αὐτῆς
<span class="lb" data-page="18a.91" data-line="5" id="l18a.91.5"></span>ἐπὶ πλέον ὡς μελαγχολικωτέραν ὑπάρχειν ἤδη, μανιώδεις
<span class="lb" data-page="18a.91" data-line="6" id="l18a.91.6"></span>ἱκανῶς αἱ παραφροσύναι γίνονται. μεμνῆσθαι γὰρ χρὴ τῶν
<span class="lb" data-page="18a.91" data-line="7" id="l18a.91.7"></span>περὶ τῆς μελαίνης χολῆς ἐν ἄλλοις διωρισμένων, ὡς ἡ μὲν
<span class="lb" data-page="18a.91" data-line="8" id="l18a.91.8"></span>ὑπεροπτηθείσης γίνεται τῆς ξανθῆς χολῆς, ἥπερ δὴ καὶ
<span class="lb" data-page="18a.91" data-line="9" id="l18a.91.9"></span>χαλεπωτάτη παντοίως ἐστὶν, ἡ δ’ ἐκ τῆς τοῦ αἵματος, ὡς
<span class="lb" data-page="18a.91" data-line="10" id="l18a.91.10"></span>ἂν εἴποι τὶς, ἰλύος καὶ τρυγός. παχυτέρᾳ μὲν ἐκείνη τῇ
<span class="lb" data-page="18a.91" data-line="11" id="l18a.91.11"></span>συστάσει, πολὺ δὲ ἀπολειπομένη τῷ μοχθηρῷ τῆς ποιότητος.
<span class="lb" data-page="18a.91" data-line="12" id="l18a.91.12"></span>εἴρηται δὲ καὶ ὅτι τὴν οἷον τρύγα τοῦ αἵματος ἀκριβολογούμενοι
<span class="lb" data-page="18a.91" data-line="13" id="l18a.91.13"></span>μὲν οὐδέπω μέλαιναν χολὴν ὀνομάζομεν, ἀλλὰ μελαγχολικὸν
<span class="lb" data-page="18a.91" data-line="14" id="l18a.91.14"></span>χυμὸν, καταχρώμενοι δὲ τοῖς ὀνόμασι καὶ μέλαιναν
<span class="lb" data-page="18a.91" data-line="15" id="l18a.91.15"></span>ἔστιν ὅτε καλοῦμεν, ἐπειδὴ μικρὸν ὕστερον ἔσεσθαι
<span class="lb" data-page="18a.91" data-line="16" id="l18a.91.16"></span>μέλλει μέλαινα μὴ φθασάντων κενῶσαι.
</p>
<span class="lb rule" data-page="18a.91" data-line="17" id="l18a.91.17"></span>
          </article>

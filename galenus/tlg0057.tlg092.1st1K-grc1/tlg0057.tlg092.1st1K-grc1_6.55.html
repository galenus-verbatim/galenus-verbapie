<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.55">
<span class="pb page1" data-page="18a.94" id="p18a.94"></span>
<span class="milestone ed1page page1" data-n="5.314" data-unit="ed1page" id="ed1page.5.314"></span>
<span class="milestone ed2page page1" data-n="9.287" data-unit="ed2page" id="ed2page.9.287"></span>
<span class="lb head" data-page="18a.94" data-line="1" id="l18a.94.1"></span>
            <blockquote class="quote lemma">
<span class="lb" data-page="18a.94" data-line="2" id="l18a.94.2"></span>Τὰ ποδαγρικὰ τοῦ ἦρος καὶ τοῦ φθινοπώρου κινέεται ὡς
<span class="lb" data-page="18a.94" data-line="3" id="l18a.94.3"></span>ἐπὶ τὸ πολύ.
</blockquote>
<span class="lb rule" data-page="18a.94" data-line="4" id="l18a.94.4"></span>
            <p>
<span class="lb" data-page="18a.94" data-line="5" id="l18a.94.5"></span>Τὰ ποδαγρικὰ καθάπερ καὶ τἄλλα πάντα ἀρθριτικὰ
<span class="lb" data-page="18a.94" data-line="6" id="l18a.94.6"></span>τοῦ ἦρος αὐξάνεται καὶ διὰ τοῦτ’ αὐτὸς ἔμπροσθεν ἐν τῷ
<span class="lb" data-page="18a.94" data-line="7" id="l18a.94.7"></span>τῶν ἠρινῶν νοσημάτων καταλόγῳ τῶν ἀρθριτικῶν ἐμνημόνευσεν,
<span class="lb" data-page="18a.94" data-line="8" id="l18a.94.8"></span>ἐν οἷς δηλονότι περιέχεται καὶ τὰ ποδαγρικά. παροξύνεταί
<span class="lb" data-page="18a.94" data-line="9" id="l18a.94.9"></span>γε μὴν ἐνίοτέ τε καὶ κατὰ τὸ φθινόπωρον οἷς
<span class="lb" data-page="18a.94" data-line="10" id="l18a.94.10"></span>ἂν ἐν τῷ θέρει κατὰ τὴν ὀπώραν συναρθροισθῇ τις κακοχυμία.
<span class="lb" data-page="18a.94" data-line="11" id="l18a.94.11"></span>δέδεικται γὰρ ἡμῖν ἐν τοῖς τῶν φυσικῶν δυνάμεων
<span class="lb" data-page="18a.94" data-line="12" id="l18a.94.12"></span>ὑπομνήμασιν ἑκάστου τῶν μορίων, ὥσπερ ἄλλαι τινὲς ὑπάρχουσαι
<span class="lb" data-page="18a.94" data-line="13" id="l18a.94.13"></span>δυνάμεις οὕτω καὶ ἡ τῶν λυπούντων ἀποκριτικὴ
<span class="lb" data-page="18a.94" data-line="14" id="l18a.94.14"></span>δύναμις. λυπεῖ δὲ τὰ μὲν τῷ πλήθει βαρύνοντα, τὰ δ’
<span class="lb" data-page="18a.94" data-line="15" id="l18a.94.15"></span>ἀνιῶντα τῷ τῆς ποιότητος ἀλλοτρίῳ. κατ’ ἄμφω μὲν οὖν
<span class="lb" data-page="18a.94" data-line="16" id="l18a.94.16"></span>ταῦτα τοῖς ἐν τῷ χειμῶνι μοχθηρῶς διαιτηθεῖσι παροξύνεται
<span class="lb" data-page="18a.94" data-line="17" id="l18a.94.17"></span>τὰ χρόνια τῶν παθῶν, ἦρος ὥρᾳ χεομένων τῶν χυμῶν,
<span class="pb" data-page="18a.95" id="p18a.95"></span>
<span class="lb" data-page="18a.95" data-line="1" id="l18a.95.1"></span>εἶτα ἐπὶ τοὺς ἀσθενεῖς τόπους ἀπὸ τῶν ἰσχυροτέρων
<span class="lb" data-page="18a.95" data-line="2" id="l18a.95.2"></span>ἀπωθουμένων, καθ’ ἕτερον δὲ μόνον ἐν φθινοπώρῳ.
</p>
<span class="lb rule" data-page="18a.95" data-line="3" id="l18a.95.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.6">
<span class="pb page1" data-page="18a.17" id="p18a.17"></span>
<span class="milestone ed1page page1" data-n="5.303" data-unit="ed1page" id="ed1page.5.303"></span>
<span class="milestone ed2page page1" data-n="9.251" data-unit="ed2page" id="ed2page.9.251"></span>
<span class="lb head" data-page="18a.17" data-line="4" id="l18a.17.4"></span>
            <blockquote class="quote lemma">
<span class="lb" data-page="18a.17" data-line="5" id="l18a.17.5"></span>Τὰ νεφριτικὰ καὶ ὁκόσα κατὰ τὴν κύστιν ἀλγήματα ἐργωδῶς
<span class="lb" data-page="18a.17" data-line="6" id="l18a.17.6"></span>ὑγιάζεται τοῖσι πρεσβύτῃσιν.
</blockquote>
<span class="lb rule" data-page="18a.17" data-line="7" id="l18a.17.7"></span>
            <p>
<span class="lb" data-page="18a.17" data-line="8" id="l18a.17.8"></span><span class="milestone ed2page" data-n="9.252" data-unit="ed2page" id="ed2page.9.252"></span>Τοῖς γέρουσι μόγις ὑγιάζεσθαί φησι, τουτέστι
<span class="lb" data-page="18a.17" data-line="9" id="l18a.17.9"></span>μετὰ πολλῆς πραγματείας καὶ χρόνου μακροῦ τὰ κατὰ νεφροὺς
<span class="lb" data-page="18a.17" data-line="10" id="l18a.17.10"></span>καὶ κύστιν, ὅτι δὴ τοὔργον αὐτῶν ἄπαυστόν ἐστιν,
<span class="lb" data-page="18a.17" data-line="11" id="l18a.17.11"></span>ἡσυχίας δὲ δεῖ τοῖς ὁτιοῦν μέλλουσι θεραπευθήσεσθαι, καὶ
<span class="lb" data-page="18a.17" data-line="12" id="l18a.17.12"></span>ὅτι περίττωμα δι’ αὐτῶν κενοῦται δριμὺ παροξύνειν ἐπιτήδειον,
<span class="lb" data-page="18a.17" data-line="13" id="l18a.17.13"></span>εἴθ’ ἕλκος εἴτε φλεγμονή τις ἐν αὐτοῖς εἴθ’ ὁτιοῦν
<span class="lb" data-page="18a.17" data-line="14" id="l18a.17.14"></span>ἄλλο συσταίη πάθημα. πολὺ δὲ δὴ μᾶλλον τῶν πρεσβυτικῶν
<span class="lb" data-page="18a.17" data-line="15" id="l18a.17.15"></span>σωμάτων ἐργαδῶς ὑγιάζεται τὰ κατὰ τὴν κύστιν, ὅτι
<span class="lb" data-page="18a.17" data-line="16" id="l18a.17.16"></span>καὶ τἄλλα σύμπαντα νοσήματα καὶ μάλισθ’ ὅσα ᾖ χρόνια,
<span class="lb" data-page="18a.17" data-line="17" id="l18a.17.17"></span>τὰ γὰρ τοιαῦτα καὶ αὐτὸς ἔφη πρόσθεν συναποθνήσκειν.
</p>
<span class="lb rule" data-page="18a.17" data-line="18" id="l18a.17.18"></span>
          </article>

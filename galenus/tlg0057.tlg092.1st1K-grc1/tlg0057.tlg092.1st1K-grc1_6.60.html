<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:6.60">
<span class="pb page1" data-page="18a.99" id="p18a.99"></span>
<span class="milestone ed1page page1" data-n="5.315" data-unit="ed1page" id="ed1page.5.315"></span>
<span class="milestone ed2page page1" data-n="9.290" data-unit="ed2page" id="ed2page.9.290"></span>
<span class="lb head" data-page="18a.99" data-line="1" id="l18a.99.1"></span>
            <blockquote class="quote lemma">
<span class="lb" data-page="18a.99" data-line="2" id="l18a.99.2"></span>Ὁκόσοισιν ὑπὸ ἰσχιάδος ἐνοχλουμένοισι χρονίης τὸ ἰσχίον
<span class="lb" data-page="18a.99" data-line="3" id="l18a.99.3"></span>ἐξίσταται, τουτέοισι φθίνει τὸ σκέλος καὶ χωλοῦνται, ἢν
<span class="lb" data-page="18a.99" data-line="4" id="l18a.99.4"></span>μὴ καυθῶσιν.
</blockquote>
<span class="lb rule" data-page="18a.99" data-line="5" id="l18a.99.5"></span>
            <p>
<span class="lb" data-page="18a.99" data-line="6" id="l18a.99.6"></span>Οὐ χρὴ χωρίζειν τὸν ἀφορισμὸν τοῦτον τοῦ προγεγραμμένου,
<span class="lb" data-page="18a.99" data-line="7" id="l18a.99.7"></span>συνάπτοντας δ’ αὐτοὺς εἰς ἕνα λόγον οὕτως
<span class="lb" data-page="18a.99" data-line="8" id="l18a.99.8"></span>ἀκούειν. βούλεται γὰρ λέγειν ὅτι τοῖς ἰσχιαδικοῖς, οἷς διὰ
<span class="lb" data-page="18a.99" data-line="9" id="l18a.99.9"></span>τὸ πλῆθος τῆς μύξης ἐξίσταται τὸ ἄρθρον, ἐμπίπτει τε πάλιν,
<span class="lb" data-page="18a.99" data-line="10" id="l18a.99.10"></span>ἀναγκαῖόν ἐστιν ἐν χρόνῳ φθίνειν τὸ σκέλος, ἂν μὴ
<span class="lb" data-page="18a.99" data-line="11" id="l18a.99.11"></span>φθάσαντες τῇ καύσει ξηράνωμεν τὴν μύξαν, ὅπερ κἀν τῷ
<span class="lb" data-page="18a.99" data-line="12" id="l18a.99.12"></span>περὶ ἄρθρων συνεβούλευε πράττειν ἐπὶ τοῦ συνεχῶς ἐκπίπτοντος
<span class="lb" data-page="18a.99" data-line="13" id="l18a.99.13"></span>βραχίονος. καὶ γὰρ καὶ νῦν ἡ αὐτὴ τοῦ λόγου
<span class="lb" data-page="18a.99" data-line="14" id="l18a.99.14"></span>δύναμίς ἐστι καίειν συμβουλεύοντος αὐτοῦ κατ’ ἰσχίον, ὡς
<span class="lb" data-page="18a.99" data-line="15" id="l18a.99.15"></span>ἐν τῷ περὶ ἄρθρων ἐδίδασκεν, ὅπως ἐκδαπανηθῇ τε τὸ μυξῶδες
<span class="lb" data-page="18a.99" data-line="16" id="l18a.99.16"></span>ἥ τε χαλαρότης τοῦ δέρματος, εἰς ἣν ὠλίσθανε τὸ
<span class="lb" data-page="18a.99" data-line="17" id="l18a.99.17"></span>ἄρθρον ὑπὸ τῆς καύσεως εἰς συντονίαν ἀχθεῖσα, σφίγγει
<span class="lb" data-page="18a.99" data-line="18" id="l18a.99.18"></span>τε καὶ κωλύει μεθίστασθαι, ὡς εἴ γε διὰ τὸ πλῆθος τῆς
<span class="pb" data-page="18a.100" id="p18a.100"></span>
<span class="lb" data-page="18a.100" data-line="1" id="l18a.100.1"></span>μύξεως ἐπὶ πλεῖον ἐξεστηκὸς μένει τὸ ἰσχίον, ἔστι μὲν δήπου
<span class="lb" data-page="18a.100" data-line="2" id="l18a.100.2"></span>τοῦτο χωλεία τοῦ σκέλους. ἀκολουθήσει δ’ ἐξ ἀνάγκης
<span class="lb" data-page="18a.100" data-line="3" id="l18a.100.3"></span>αὐτῇ καὶ ἀτροφία, καθ’ ὃ καὶ τοῖς ἄλλοις ἅπασιν, ὅσα τῶν
<span class="lb" data-page="18a.100" data-line="4" id="l18a.100.4"></span>κατὰ φύσιν ἐστερήθη κινήσεων.
</p>
<span class="lb rule" data-page="18a.100" data-line="5" id="l18a.100.5"></span>
          </article>

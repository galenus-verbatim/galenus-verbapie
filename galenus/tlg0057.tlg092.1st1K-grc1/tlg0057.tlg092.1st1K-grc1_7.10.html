<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.10">
<span class="pb page1" data-page="18a.110" id="p18a.110"></span>
<span class="milestone ed1page page1" data-n="5.316" data-unit="ed1page" id="ed1page.5.316"></span>
<span class="milestone ed2page page1" data-n="9.296" data-unit="ed2page" id="ed2page.9.296"></span>
<span class="lb head" data-page="18a.110" data-line="5" id="l18a.110.5"></span>
            <blockquote class="quote lemma">
<span class="lb" data-page="18a.110" data-line="6" id="l18a.110.6"></span>Ἐπὶ εἰλεῷ ἔμετος ἢ λὺγξ ἢ σπασμὸς ἢ παραφροσύνη κακόν.
</blockquote>
<span class="lb rule" data-page="18a.110" data-line="7" id="l18a.110.7"></span>
            <p>
<span class="lb" data-page="18a.110" data-line="8" id="l18a.110.8"></span><span class="milestone ed1page" data-n="5.317" data-unit="ed1page" id="ed1page.5.317"></span>Ἐν τοῖς εἰλεοῖς οὐδὲν ὑπέρχεται κάτω καὶ τοῦτό
<span class="lb" data-page="18a.110" data-line="9" id="l18a.110.9"></span>ἐστιν ἴδιον ἀχώριστον τοῦ πάθους. ἔμετος δὲ οὐκ ἀεὶ σύνεστιν,
<span class="lb" data-page="18a.110" data-line="10" id="l18a.110.10"></span>ἀλλ’ ὅταν ὀλεθρίως ἔχωσι. καὶ εἰ πλέον δὲ σπαράττονται
<span class="lb" data-page="18a.110" data-line="11" id="l18a.110.11"></span>καὶ κόπρος αὐτοῖς ἐπανέρχεται καὶ λύζουσιν. ἔνιοι δὲ καὶ
<span class="lb" data-page="18a.110" data-line="12" id="l18a.110.12"></span>παραφρονοῦσι καὶ σπῶνται, συμπασχούσης τῆς ἀρχῆς τῶν
<span class="lb" data-page="18a.110" data-line="13" id="l18a.110.13"></span>νεύρων τῇ τοῦ στομάχου κακώσει. δοκεῖ δέ μοι γίνεσθαι
<span class="lb" data-page="18a.110" data-line="14" id="l18a.110.14"></span>τὰ τοιαῦτα τῶν ἐντέρων, ἐν οἷς ἡ διάθεσίς ἐστιν, ἀπώσασθαι
<span class="lb" data-page="18a.110" data-line="15" id="l18a.110.15"></span>ἑαυτῶν τὴν κόπρον ἐφιεμένων, ὅταν ἀνιαρὰ διὰ χρόνου
<span class="lb" data-page="18a.110" data-line="16" id="l18a.110.16"></span>μῆκος ᾖ, μὴ δυναμένων δὲ διὰ τὴν ἐν τοῖς κάτω μέρεσι
<span class="lb" data-page="18a.110" data-line="17" id="l18a.110.17"></span>στέγνωσιν ἐκεῖθεν διαπέμπειν, ἀλλ’ ἀναγκαζομένων
<span class="pb" data-page="18a.111" id="p18a.111"></span>
<span class="lb" data-page="18a.111" data-line="1" id="l18a.111.1"></span>ἔμπαλιν τῇ φύσει κινεῖσθαι βιαίως καὶ πρὸς τὴν ἄνω χώραν
<span class="lb" data-page="18a.111" data-line="2" id="l18a.111.2"></span>ἐκθλίβειν τὰ λυποῦντα.
</p>
<span class="lb rule" data-page="18a.111" data-line="3" id="l18a.111.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.11">
<span class="pb page1" data-page="18a.111" id="p18a.111"></span>
<span class="milestone ed1page page1" data-n="5.317" data-unit="ed1page" id="ed1page.5.317"></span>
<span class="milestone ed2page page1" data-n="9.296" data-unit="ed2page" id="ed2page.9.296"></span>
<span class="lb head" data-page="18a.111" data-line="4" id="l18a.111.4"></span>
            <blockquote class="quote lemma">
<span class="lb" data-page="18a.111" data-line="5" id="l18a.111.5"></span><span class="milestone ed2page" data-n="9.297" data-unit="ed2page" id="ed2page.9.297"></span>Ἐπὶ πλευρίτιδι περιπνευμονίη κακόν.
</blockquote>
<span class="lb rule" data-page="18a.111" data-line="6" id="l18a.111.6"></span>
            <p>
<span class="lb" data-page="18a.111" data-line="7" id="l18a.111.7"></span>Ἐν μὲν τοῖς πλείστοις τῶν ἀντιγράφων ἐπὶ τῇ τελευτῇ
<span class="lb" data-page="18a.111" data-line="8" id="l18a.111.8"></span>τοῦ ἀφορισμοῦ πρόσκειται τὸ κακόν, ἔν τισι δ’ ἁπλῶς
<span class="lb" data-page="18a.111" data-line="9" id="l18a.111.9"></span>οὕτως γέγραπται· ἐπὶ πλευρίτιδι περιπνευμονία, βουλομένων
<span class="lb" data-page="18a.111" data-line="10" id="l18a.111.10"></span>τῶν οὕτως γραφόντων οὐχ ὅτι κακόν ἐστιν ἢ ἀγαθὸν
<span class="lb" data-page="18a.111" data-line="11" id="l18a.111.11"></span>ἐπιγινομένη πλευρίτιδι περιπνευμονία διδάσκειν νῦν αὐτὸν,
<span class="lb" data-page="18a.111" data-line="12" id="l18a.111.12"></span>ἀλλ’ ἁπλῶς αὐτὸ τοῦτο μόνον, ὅτι μεταπίπτειν εἴωθε πλευρῖτις
<span class="lb" data-page="18a.111" data-line="13" id="l18a.111.13"></span>εἰς περιπνευμονίην ἢ ἐπιγίνεσθαι πλευρίτιδι περιπνευμονίαν.
<span class="lb" data-page="18a.111" data-line="14" id="l18a.111.14"></span>μεταπίπτει μὲν οὖν ὅταν τοῦ προτέρου παυσαμένου
<span class="lb" data-page="18a.111" data-line="15" id="l18a.111.15"></span>ἕτερον γένηται, ἐπιγίνεται δὲ ὅταν διαμείναντος
<span class="lb" data-page="18a.111" data-line="16" id="l18a.111.16"></span>ἐκείνου προσγένηται ἕτερον. ἀλλὰ νῦν φαίνεται περὶ τῶν
<span class="lb" data-page="18a.111" data-line="17" id="l18a.111.17"></span>ἐπιγινομένων ὁ Ἱπποκράτης γράφων, οἷς εὐθὺς ἐξ ἀρχῆς
<span class="lb" data-page="18a.111" data-line="18" id="l18a.111.18"></span>καὶ τὸ κακοῖς εἶναι ὑπάρχει. ὥστε κἂν μὴ πρόσκειται τὸ
<span class="pb" data-page="18a.112" id="p18a.112"></span>
<span class="lb" data-page="18a.112" data-line="1" id="l18a.112.1"></span>κακὸν, ἤτοι γε ἐπακουστέον αὐτὸ κατὰ τὸν ἀπὸ κοινοῦ λεγόμενον
<span class="lb" data-page="18a.112" data-line="2" id="l18a.112.2"></span>τρόπον ἢ δυνάμει δηλοῦσθαι νομιστέον. ἅπασα
<span class="lb" data-page="18a.112" data-line="3" id="l18a.112.3"></span>γὰρ ἡ τῶν οὕτως ἐπιγινομένων σύστασις οὐ σμικροῖς οὐδ’
<span class="lb" data-page="18a.112" data-line="4" id="l18a.112.4"></span>ἐπιεικέσιν ἕπεται νοσήμασιν, ἀλλὰ μεγάλοις τε καὶ κακοήθεσιν·
<span class="lb" data-page="18a.112" data-line="5" id="l18a.112.5"></span>οἷον εὐθέως ἐπὶ τῶν εἰρημένων κατὰ τὸν ἀφορισμὸν
<span class="lb" data-page="18a.112" data-line="6" id="l18a.112.6"></span>παθῶν, ὅταν μὴ στέγηται κατὰ τὰς πλευρὰς ὁ τὴν πλευρῖτιν
<span class="lb" data-page="18a.112" data-line="7" id="l18a.112.7"></span>ἐργαζόμενος χυμὸς, ἀφικνεῖταί τι μέρος αὐτοῦ καὶ
<span class="lb" data-page="18a.112" data-line="8" id="l18a.112.8"></span>πρὸς τὸν πνεύμονα. τῇ μέντοι περιπνευμονίᾳ πλευρῖτις
<span class="lb" data-page="18a.112" data-line="9" id="l18a.112.9"></span>οὐ πάνυ τι πέφυκεν ἕπεσθαι, διότι καὶ μὲν τὴν ἐπιεικῆ
<span class="lb" data-page="18a.112" data-line="10" id="l18a.112.10"></span>περιπνευμονίαν ἐκκαθαίρεται πᾶς ὁ λυπῶν χυμὸς ἀναβηττόμενος.
<span class="lb" data-page="18a.112" data-line="11" id="l18a.112.11"></span>ἐν δὲ ταῖς ὀλεθρίαις φθάνει πνίγειν πρὸ τοῦ τὰς
<span class="lb" data-page="18a.112" data-line="12" id="l18a.112.12"></span>πλευρὰς συμπαθεῖν.
</p>
<span class="lb rule" data-page="18a.112" data-line="13" id="l18a.112.13"></span>
          </article>

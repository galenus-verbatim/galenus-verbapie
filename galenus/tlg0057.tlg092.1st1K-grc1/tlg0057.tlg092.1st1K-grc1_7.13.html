<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.13">
<span class="pb page1" data-page="18a.113" id="p18a.113"></span>
<span class="milestone ed1page page1" data-n="5.317" data-unit="ed1page" id="ed1page.5.317"></span>
<span class="milestone ed2page page1" data-n="9.297" data-unit="ed2page" id="ed2page.9.297"></span>
<span class="lb head" data-page="18a.113" data-line="5" id="l18a.113.5"></span>
            <blockquote class="quote lemma">
<span class="lb" data-page="18a.113" data-line="6" id="l18a.113.6"></span><span class="milestone ed2page" data-n="9.298" data-unit="ed2page" id="ed2page.9.298"></span>Ἐπὶ καύμασιν ἰσχυροῖσι σπασμὸς ἢ τέτανος κακόν.
</blockquote>
<span class="lb rule" data-page="18a.113" data-line="7" id="l18a.113.7"></span>
            <p>
<span class="lb" data-page="18a.113" data-line="8" id="l18a.113.8"></span>Οἱ πλεῖστοι τῶν ἐξηγητῶν οὕτως ἴσασι γεγραμμένον
<span class="lb" data-page="18a.113" data-line="9" id="l18a.113.9"></span>ἀφορισμὸν τοῦτον, ὁ δὲ Μαρῖνος ἐπὶ τραύμασι γράφει.
<span class="lb" data-page="18a.113" data-line="10" id="l18a.113.10"></span>καὶ γὰρ τὸν ἑξῆς ἀφορισμὸν αὐτῷ φησι μαρτυρεῖν. ἀληθὲς
<span class="lb" data-page="18a.113" data-line="11" id="l18a.113.11"></span>μὲν οὖν καὶ τὸ τοῖς ἰσχυροῖς τραύμασι φλεγμονάς τε καὶ
<span class="lb" data-page="18a.113" data-line="12" id="l18a.113.12"></span>σπασμοὺς γίνεσθαι. τῶν δ’ ἐξηγησαμένων σχεδὸν ἁπάντων
<span class="lb" data-page="18a.113" data-line="13" id="l18a.113.13"></span>καὶ μάλιστα τῶν παλαιοτάτων, τὴν ἐπὶ καύμασιν ἰσχυροῖς
<span class="lb" data-page="18a.113" data-line="14" id="l18a.113.14"></span>γραφὴν ἐπισταμένων, ἄμεινον καὶ ἡμᾶς ἐκείνην ἐξηγεῖσθαι.
<span class="lb" data-page="18a.113" data-line="15" id="l18a.113.15"></span>τινὲς μὲν οὖν τὸ καύμασιν ἐν ἴσῳ τῷ πυρετοὺς ἤκουσαν,
<span class="lb" data-page="18a.113" data-line="16" id="l18a.113.16"></span>ἔνιοι δὲ τὴν ἐκ τοῦ περιέχοντος πύρωσιν οὕτως εἰρῆσθαί
<span class="lb" data-page="18a.113" data-line="17" id="l18a.113.17"></span>φασιν. ἔνιοι δὲ ἀντὶ τοῦ καυτηρίοις τε καὶ ἐσχάραις καὶ
<span class="lb" data-page="18a.113" data-line="18" id="l18a.113.18"></span>πάντες ἀληθεύουσιν. ἐπιγίνονται γὰρ ἅπασι τούτοις οὐκ
<span class="pb" data-page="18a.114" id="p18a.114"></span>
<span class="lb" data-page="18a.114" data-line="1" id="l18a.114.1"></span>ἐπ’ ἀγαθῷ τέτανοί τε καὶ σπασμοὶ κατὰ ξηρότητα τῶν νεύρων,
<span class="lb" data-page="18a.114" data-line="2" id="l18a.114.2"></span>οὕσπερ χαλεπωτάτους ἐδείκνυμεν ὄντας.
</p>
<span class="lb rule" data-page="18a.114" data-line="3" id="l18a.114.3"></span>
          </article>

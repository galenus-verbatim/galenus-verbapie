<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.14">
<span class="pb page1" data-page="18a.114" id="p18a.114"></span>
<span class="milestone ed1page page1" data-n="5.317" data-unit="ed1page" id="ed1page.5.317"></span>
<span class="milestone ed2page page1" data-n="9.298" data-unit="ed2page" id="ed2page.9.298"></span>
<span class="lb head" data-page="18a.114" data-line="4" id="l18a.114.4"></span>
            <blockquote class="quote lemma">
<span class="lb" data-page="18a.114" data-line="5" id="l18a.114.5"></span>Ἐπὶ πληγῇ ἐς τὴν κεφαλὴν ἔκπληξις ἢ παραφροσύνη κακόν.
</blockquote>
<span class="lb rule" data-page="18a.114" data-line="6" id="l18a.114.6"></span>
            <p>
<span class="lb" data-page="18a.114" data-line="7" id="l18a.114.7"></span>Ἡ μὲν γὰρ παραφροσύνη γνωρίζεται, φθεγγομένων τε
<span class="lb" data-page="18a.114" data-line="8" id="l18a.114.8"></span>καὶ πραττόντων οὐδενὸς ἐχόμενα λόγου. ἡ δ’ ἔκπληξίς
<span class="lb" data-page="18a.114" data-line="9" id="l18a.114.9"></span>ἐστιν, ὅταν μὴ φθέγγωνταί τι, μήτε πράττωσιν, ἀλλ’ ἀναπεπταμένοις
<span class="lb" data-page="18a.114" data-line="10" id="l18a.114.10"></span>τοῖς ὀφθαλμοῖς, ἐφ’ ἡσυχίας μένωσιν ὁμοίως
<span class="lb" data-page="18a.114" data-line="11" id="l18a.114.11"></span>τοῖς ὑπὸ δέους ἐκπλαγεῖσιν. ὅτι δὲ τὰ τοιαῦτα πάντα πάσχοντος
<span class="lb" data-page="18a.114" data-line="12" id="l18a.114.12"></span>ἐγκεφάλου γίνεται πρόδηλον· ἐδείχθη γὰρ ἐν ἐκείνῳ
<span class="lb" data-page="18a.114" data-line="13" id="l18a.114.13"></span>τὸ τῆς ψυχῆς ἡγεμονικόν. ἐὰν γοῦν ἐπὶ τῇ τελευτῇ προγεγραμμένον
<span class="lb" data-page="18a.114" data-line="14" id="l18a.114.14"></span>ᾖ τὸ κακὸν, εὔδηλον ὡς ὀρθῶς εἴρηται. διήκει
<span class="lb" data-page="18a.114" data-line="15" id="l18a.114.15"></span>γὰρ εἰς αὐτὸν εἴσω τὸν ἐγκέφαλον ἐνδείκνυται τὴν πληγήν.
<span class="lb" data-page="18a.114" data-line="16" id="l18a.114.16"></span>ἐὰν δὲ μὴ προσγράφηται, δυνατὸν ἡμῖν ἐστι καὶ προσυπακοῦσαι,
<span class="lb" data-page="18a.114" data-line="17" id="l18a.114.17"></span>καθάπερ ἐν τοῖς ἔμπροσθεν ἔφαμεν ἀπὸ κοινοῦ.
<span class="pb" data-page="18a.115" id="p18a.115"></span>
<span class="lb" data-page="18a.115" data-line="1" id="l18a.115.1"></span>δυνατὸν δὲ καὶ τῷ συνενδείκνυσθαι τὰ συμπτώματα τὴν
<span class="lb" data-page="18a.115" data-line="2" id="l18a.115.2"></span>βλάβην τοῦ ἐγκεφάλου τὸ μέγεθος τῆς κακώσεως ἐπινοεῖν.
</p>
<span class="lb rule" data-page="18a.115" data-line="3" id="l18a.115.3"></span>
          </article>

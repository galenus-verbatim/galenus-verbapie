<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.16">
<span class="pb page1" data-page="18a.115" id="p18a.115"></span>
<span class="milestone ed1page page1" data-n="5.317" data-unit="ed1page" id="ed1page.5.317"></span>
<span class="milestone ed2page page1" data-n="9.299" data-unit="ed2page" id="ed2page.9.299"></span>
<span class="lb head" data-page="18a.115" data-line="14" id="l18a.115.14"></span>
            <blockquote class="quote lemma">
<span class="lb" data-page="18a.115" data-line="15" id="l18a.115.15"></span>Ἐπὶ πύου πτύσει φθίσις καὶ ῥύσις. ἐπὴν δὲ τὸ πτύελον
<span class="lb" data-page="18a.115" data-line="16" id="l18a.115.16"></span>ἴσχηται, ἀποθνήσκουσιν.
</blockquote>
<span class="lb rule" data-page="18a.115" data-line="17" id="l18a.115.17"></span>
            <span class="pb" data-page="18a.116" id="p18a.116"></span>
            <p>
<span class="lb" data-page="18a.116" data-line="1" id="l18a.116.1"></span>Ἥν ἰδίως ὀνομάζουσιν οἱ Ἕλληνες καὶ μάλιστ’ αὐτῶν
<span class="lb" data-page="18a.116" data-line="2" id="l18a.116.2"></span>οἱ Ἀθηναῖοι φθόην, ταύτην νῦν ὁ Ἱπποκράτης ὠνόμασε
<span class="lb" data-page="18a.116" data-line="3" id="l18a.116.3"></span>φθίσιν, ἐπὶ πνεύμονος ἑλκώσεσιν ἀνιάτοις, γιγνομένης ἅπαντος
<span class="lb" data-page="18a.116" data-line="4" id="l18a.116.4"></span>τοῦ σώματος ἰσχνότητος μετὰ πυρετοῦ λεπτοῦ. τὸ δὲ
<span class="lb" data-page="18a.116" data-line="5" id="l18a.116.5"></span>ῥύσις ἤτοι κατὰ τῆς τῶν τριχῶν ἐκπτώσεως ἢ κατὰ τῆς
<span class="lb" data-page="18a.116" data-line="6" id="l18a.116.6"></span>ὑγρᾶς διαχωρήσεως εἴρηκεν, ἀμφότερα γὰρ εἴωθε γίνεσθαι,
<span class="lb" data-page="18a.116" data-line="7" id="l18a.116.7"></span>ἐσχάτως ἐχόντων τῶν φθινόντων, τὸ μὲν ἐπὶ ξηρότητι, τὸ
<span class="lb" data-page="18a.116" data-line="8" id="l18a.116.8"></span>δ’ ἐπ’ ἀῤῥωστίᾳ δυνάμεως. τό γε μὴν ἐπὶ τέλει γεγραμμένον·
<span class="lb" data-page="18a.116" data-line="9" id="l18a.116.9"></span>ἐπὴν δὲ τὸ πτύελον ἴσχηται, ἀποθνήσκουσι τὸν τρόπον
<span class="lb" data-page="18a.116" data-line="10" id="l18a.116.10"></span>δηλοῖ τοῦ θανάτου τῶν ὑπὸ φθόης ἀπολλυμένων. ἄχρι
<span class="lb" data-page="18a.116" data-line="11" id="l18a.116.11"></span>γὰρ τοσούτου ζῶσιν ἰσχνοὶ γιγνόμενοι, μέχρι περ ἀναβήττειν
<span class="lb" data-page="18a.116" data-line="12" id="l18a.116.12"></span>δύνανται καὶ καθαίρειν διὰ τῶν ἀναπτυομένων τὸν
<span class="lb" data-page="18a.116" data-line="13" id="l18a.116.13"></span>πνεύμονα. μενόντων δ’ ἔνδον αὐτῶν ἐμφράττονται μὲν αἱ
<span class="lb" data-page="18a.116" data-line="14" id="l18a.116.14"></span>τῆς ἀναπνοῆς ὁδοὶ, πνίγονται δ’ οἱ πάσχοντες.
</p>
<span class="lb rule" data-page="18a.116" data-line="15" id="l18a.116.15"></span>
          </article>

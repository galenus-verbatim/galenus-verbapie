<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.18">
<span class="pb page1" data-page="18a.118" id="p18a.118"></span>
<span class="milestone ed1page page1" data-n="5.318" data-unit="ed1page" id="ed1page.5.318"></span>
<span class="milestone ed2page page1" data-n="9.300" data-unit="ed2page" id="ed2page.9.300"></span>
<span class="lb head" data-page="18a.118" data-line="4" id="l18a.118.4"></span>
            <blockquote class="quote lemma">
<span class="lb" data-page="18a.118" data-line="5" id="l18a.118.5"></span>Ἐπὶ ἀγρυπνίῃ σπασμὸς ἢ παραφροσύνη κακόν.
</blockquote>
<span class="lb rule" data-page="18a.118" data-line="6" id="l18a.118.6"></span>
            <p>
<span class="lb" data-page="18a.118" data-line="7" id="l18a.118.7"></span>Ἔνιοι προστιθέασι κἀνταῦθα τὸ κακόν. ἡμῖν δ’ εἴρηται
<span class="lb" data-page="18a.118" data-line="8" id="l18a.118.8"></span>πρόσθεν ὡς εἰ μὴ καὶ προστεθείη περιέχονται δυνάμεις.
<span class="lb" data-page="18a.118" data-line="9" id="l18a.118.9"></span>διὰ τί δὲ ταῖς ἀμέτροις ἀγρυπνίαις ἕπεται σπασμὸς
<span class="lb" data-page="18a.118" data-line="10" id="l18a.118.10"></span>ἢ παραφροσύνη, δῆλόν ἐστι τῷ μεμνημένῳ τῶν ἔμπροσθεν.
<span class="lb" data-page="18a.118" data-line="11" id="l18a.118.11"></span>ὁ μὲν γὰρ σπασμὸς ἐῤῥέθη καὶ πρὸς αὐτοῦ τοῦ
<span class="lb" data-page="18a.118" data-line="12" id="l18a.118.12"></span>Ἱπποκράτους ὥσπερ ὑπὸ πληρώσεως, οὕτω καὶ κενώσεως
<span class="lb" data-page="18a.118" data-line="13" id="l18a.118.13"></span>γίνεσθαι. κενωτικώτατόν τι δὲ καὶ ξηραντικώτατόν ἐστιν
<span class="lb" data-page="18a.118" data-line="14" id="l18a.118.14"></span>ἡ ἀγρυπνία, καὶ διὰ τοῦτο τόν τε κατὰ ξηρότητα
<span class="lb" data-page="18a.118" data-line="15" id="l18a.118.15"></span><span class="milestone ed2page" data-n="9.301" data-unit="ed2page" id="ed2page.9.301"></span>φέρει σπασμὸν καὶ παραφροσύνην, αὐτῷ τῷ λόγῳ τῆς ἀμέτρου
<span class="lb" data-page="18a.118" data-line="16" id="l18a.118.16"></span>ξηρότητος καὶ πρὸς τούτῳ, διότι χολωδέστερον ἐν
<span class="lb" data-page="18a.118" data-line="17" id="l18a.118.17"></span>ταῖς μακραῖς ἀγρυπνίαις γίνεται τὸ αἷμα. κατὰ τινα μέντοι
<span class="lb" data-page="18a.118" data-line="18" id="l18a.118.18"></span>τῶν ἀντιγράφων καὶ τά γε ἀκριβέστατα χωρὶς τῆς
<span class="pb" data-page="18a.119" id="p18a.119"></span>
<span class="lb" data-page="18a.119" data-line="1" id="l18a.119.1"></span>παραφροσύνη γέγραπται ὁ ἀφορισμὸς τρόπῳ τοιῷδε· ἐπὶ
<span class="lb" data-page="18a.119" data-line="2" id="l18a.119.2"></span>ἀγρυπνίῃ σπασμὸς, ὡς ἂν οἶμαι, τὰ κάκιστα τῶν ἐπιγινομένων
<span class="lb" data-page="18a.119" data-line="3" id="l18a.119.3"></span>ἐνταῦθα γράφοντος τοῦ Ἱπποκράτους.
</p>
<span class="lb rule" data-page="18a.119" data-line="4" id="l18a.119.4"></span>
          </article>

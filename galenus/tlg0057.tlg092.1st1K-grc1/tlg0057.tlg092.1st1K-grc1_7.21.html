<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.21">
<span class="pb page1" data-page="18a.120" id="p18a.120"></span>
<span class="milestone ed1page page1" data-n="5.318" data-unit="ed1page" id="ed1page.5.318"></span>
<span class="milestone ed2page page1" data-n="9.301" data-unit="ed2page" id="ed2page.9.301"></span>
<span class="lb head" data-page="18a.120" data-line="4" id="l18a.120.4"></span>
            <blockquote class="quote lemma">
<span class="lb" data-page="18a.120" data-line="5" id="l18a.120.5"></span>Ἐπὶ ἰσχυρῷ σφυγμῷ ἐν τοῖς ἕλκεσιν αἱμοῤῥαγίη.
</blockquote>
<span class="lb rule" data-page="18a.120" data-line="6" id="l18a.120.6"></span>
            <p>
<span class="lb" data-page="18a.120" data-line="7" id="l18a.120.7"></span>Ἐν τοῖς φλεγμαίνουσιν ἕλκεσιν ὁ σφυγμὸς γίνεται μὴ
<span class="lb" data-page="18a.120" data-line="8" id="l18a.120.8"></span>φερούσης τῆς ἐπικειμένης ταῖς ἀρτηρίαις σαρκὸς
<span class="lb" data-page="18a.120" data-line="9" id="l18a.120.9"></span><span class="milestone ed2page" data-n="9.302" data-unit="ed2page" id="ed2page.9.302"></span>τὴν κένωσιν αὐτῶν, ἀλλ’ ὀδυνωμένης, ὅταν ἐμπίπτωσιν αὗται
<span class="lb" data-page="18a.120" data-line="10" id="l18a.120.10"></span>διαστελλομέναι. ἔστι γὰρ ὁ τοιοῦτος σφυγμὸς ὀδυνηρά
<span class="lb" data-page="18a.120" data-line="11" id="l18a.120.11"></span>τις αἴσθησις, ἐκ τῆς τῶν ἀρτηριῶν κινήσεως γινομένη, ὧν
<span class="lb" data-page="18a.120" data-line="12" id="l18a.120.12"></span>οὐδὲ αἰσθανόμεθα τὴν ἀρχὴν, ἔν γε τῷ κατὰ φύσιν ἔχειν
<span class="lb" data-page="18a.120" data-line="13" id="l18a.120.13"></span>τὰ μόρια, διά τε τὸ τῆς ὁμιλίας αὐτῶν ἄλυπον καὶ διὰ τὴν
<span class="lb" data-page="18a.120" data-line="14" id="l18a.120.14"></span>εὐρυχωρίαν, ἐν ᾗ κινοῦνται. φλεγμονὴν δὲ ἥ τε στενοχωρία
<span class="lb" data-page="18a.120" data-line="15" id="l18a.120.15"></span>καὶ τὸ τῆς διαθέσεως ὀδυνηρὸν αἴσθησιν ἀνιαρὸν ἐργάζεται
<span class="lb" data-page="18a.120" data-line="16" id="l18a.120.16"></span>τοῖς κάμνουσιν, ἐκ τῆς κινήσεως τῶν ἀρτηριῶν, ἣν
<span class="lb" data-page="18a.120" data-line="17" id="l18a.120.17"></span>καλοῦσιν οὐκ ἰατροὶ μόνον, ἀλλὰ καὶ πάντες ἄνθρωποι
<span class="lb" data-page="18a.120" data-line="18" id="l18a.120.18"></span>σφυγμόν. ἔοικε δὲ καὶ ἡ κίνησις αὕτη τῶν ἀρτηριῶν κατὰ
<span class="pb" data-page="18a.121" id="p18a.121"></span>
<span class="lb" data-page="18a.121" data-line="1" id="l18a.121.1"></span>τὰς τοιαύτας διαθέσεις αὐξάνεσθαι. ἐδείχθη γὰρ ἐν τοῖς
<span class="lb" data-page="18a.121" data-line="2" id="l18a.121.2"></span>τῶν φυσικῶν δυνάμεων ὑπομνήμασιν ὡς ἔστι καὶ ἡ τῶν
<span class="lb" data-page="18a.121" data-line="3" id="l18a.121.3"></span>ἀλλοτρίων ἀποκριτικὴ μία τις ἐν αὐτοῖς δύναμις, ἥτις καὶ
<span class="lb" data-page="18a.121" data-line="4" id="l18a.121.4"></span>τοὺς κρισίμους ἱδρῶτας ἐργάζεται καὶ τὰς αἱμοῤῥαγίας καὶ
<span class="lb" data-page="18a.121" data-line="5" id="l18a.121.5"></span>τὰς τῆς γαστρὸς ὑποχωρήσεις, ὅσα τε ἄλλα τοιαῦτα. κατὰ
<span class="lb" data-page="18a.121" data-line="6" id="l18a.121.6"></span>ταύτην οὖν τὴν δύναμιν ἐνίοτε σφοδρότερον ἡ φύσις ἐνεργοῦσα
<span class="lb" data-page="18a.121" data-line="7" id="l18a.121.7"></span>μεγάλην τε ἅμα καὶ βίαιον ἐργάζεται τὴν κίνησιν τῶν
<span class="lb" data-page="18a.121" data-line="8" id="l18a.121.8"></span>ἀρτηριῶν, ἐφιεμένη διώσασθαι τὰ λυποῦντα καὶ οὕτως ἐπιφέρει
<span class="lb" data-page="18a.121" data-line="9" id="l18a.121.9"></span>τὰς αἱμοῤῥαγίας.
</p>
<span class="lb rule" data-page="18a.121" data-line="10" id="l18a.121.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.24">
<span class="pb page1" data-page="18a.122" id="p18a.122"></span>
<span class="milestone ed1page page1" data-n="5.318" data-unit="ed1page" id="ed1page.5.318"></span>
<span class="milestone ed2page page1" data-n="9.303" data-unit="ed2page" id="ed2page.9.303"></span>
<span class="lb head" data-page="18a.122" data-line="16" id="l18a.122.16"></span>
            <blockquote class="quote lemma">
<span class="lb" data-page="18a.122" data-line="17" id="l18a.122.17"></span>Ἐπὶ ὀστέου διακοπῇ παραφροσύνη, ἢν κενεὸν λάβῃ.
</blockquote>
<span class="lb rule" data-page="18a.122" data-line="18" id="l18a.122.18"></span>
            <span class="pb" data-page="18a.123" id="p18a.123"></span>
            <p>
<span class="lb" data-page="18a.123" data-line="1" id="l18a.123.1"></span>Ἐπὶ τοῦ κατὰ τὴν κεφαλὴν ὀστέου δηλονότι διακοπέντος
<span class="lb" data-page="18a.123" data-line="2" id="l18a.123.2"></span>οὐχ ἁπλῶς οὐδ’ ὡς ἔτυχεν, ἀλλὰ μέχρι τῆς ἐντὸς
<span class="lb" data-page="18a.123" data-line="3" id="l18a.123.3"></span>ἐπιφανείας, ἣν περιέχουσα τὸν ἐγκέφαλον ἐνδέχεται κενὴ
<span class="lb" data-page="18a.123" data-line="4" id="l18a.123.4"></span>χώρα, παραφροσύνη γίνεται· πλησιάζει γὰρ ἤδη τὸ πάθημα
<span class="lb" data-page="18a.123" data-line="5" id="l18a.123.5"></span>ταῖς μήνιγξι καὶ τῷ ἐγκεφάλῳ. Μαρῖνος δὲ οὐκ οἶδ’ ὅπως
<span class="lb" data-page="18a.123" data-line="6" id="l18a.123.6"></span>ἰδίᾳ μὲν ἀναγινώσκειν ἀξιοῖ τὸ ἐπὶ ὀστέου διακοπῇ παραφροσύνη.
<span class="lb" data-page="18a.123" data-line="7" id="l18a.123.7"></span>ἰδίᾳ αὖθις ἀρχὴν ἀφορισμοῦ δευτέρου ποιεῖται,
<span class="lb" data-page="18a.123" data-line="8" id="l18a.123.8"></span>τὸ ἢν κενεὸν λάβῃ, προστιθεὶς αὐτῷ τὸ ἐκ φαρμακοποσίης
<span class="lb" data-page="18a.123" data-line="9" id="l18a.123.9"></span>σπασμὸς, οὕτως ὡς ὅλος ἀφορισμὸς τοιοῦτος γίνηται·
<span class="lb" data-page="18a.123" data-line="10" id="l18a.123.10"></span>ἢν κενεὸν λάβῃ ἐκ φαρμακοποσίης σπασμὸς, θανατῶδες.
<span class="lb" data-page="18a.123" data-line="11" id="l18a.123.11"></span>εἰκότως τε γάρ φησιν εἰρῆσθαι τοῦτο. τὸν γὰρ ἐπὶ
<span class="lb" data-page="18a.123" data-line="12" id="l18a.123.12"></span>κενώσει γινόμενον σπασμὸν ἀεὶ μέμφεσθαι τὸν Ἱπποκράτην.
<span class="lb" data-page="18a.123" data-line="13" id="l18a.123.13"></span>ἀλλὰ τοῦτο μὲν αὐτὸ καλῶς εἶπεν ὁ Μαρῖνος, ὡς ὁ διὰ
<span class="lb" data-page="18a.123" data-line="14" id="l18a.123.14"></span>κένωσιν ἄμετρον γινόμενος σπασμὸς, ὀλέθριόν ἐστιν. οὕτω
<span class="lb" data-page="18a.123" data-line="15" id="l18a.123.15"></span>γοῦν καὶ ὁ ἐκ φαρμακοποσίης ὀλέθριος γίνεται· τὸ πρότερον
<span class="lb" data-page="18a.123" data-line="16" id="l18a.123.16"></span>δ’ οὐκ αἰσθάνεται λόγον ἐργαζόμενος ψευδῆ· τὸ γὰρ
<span class="lb" data-page="18a.123" data-line="17" id="l18a.123.17"></span>ἐπὶ ὀστέου διακοπῇ τὴν παραφροσύνην γίνεσθαι προφανῶς
<span class="lb" data-page="18a.123" data-line="18" id="l18a.123.18"></span>ψεῦδός ἐστιν. οὔτε γὰρ κατ’ ἄλλο τι τῶν ὀστῶν οὔτε κατὰ
<span class="pb" data-page="18a.124" id="p18a.124"></span>
<span class="lb" data-page="18a.124" data-line="1" id="l18a.124.1"></span>τῆς κεφαλῆς ἕπεται τῇ διακοπῇ παραφροσύνη, πρὶν ἐπὶ
<span class="lb" data-page="18a.124" data-line="2" id="l18a.124.2"></span>τὰς μήνιγγας ἐξικέσθαι τὸ πάθος.
</p>
<span class="lb rule" data-page="18a.124" data-line="3" id="l18a.124.3"></span>
          </article>

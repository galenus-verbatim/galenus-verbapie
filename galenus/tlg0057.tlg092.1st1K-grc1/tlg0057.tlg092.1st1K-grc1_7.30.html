<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.30">
<span class="pb page1" data-page="18a.128" id="p18a.128"></span>
<span class="milestone ed1page page1" data-n="5.319" data-unit="ed1page" id="ed1page.5.319"></span>
<span class="milestone ed2page page1" data-n="9.305" data-unit="ed2page" id="ed2page.9.305"></span>
<span class="lb head" data-page="18a.128" data-line="7" id="l18a.128.7"></span>
            <blockquote class="quote lemma">
<span class="lb" data-page="18a.128" data-line="8" id="l18a.128.8"></span><span class="milestone ed2page" data-n="9.306" data-unit="ed2page" id="ed2page.9.306"></span>Ὁκόσοισιν ἀφρώδεα τὰ ὑποχωρήματα ἐν τῇσι διαῤῥοίῃσι,
<span class="lb" data-page="18a.128" data-line="9" id="l18a.128.9"></span>τουτέοισιν ἀπὸ τῆς κεφαλῆς φλέγμα καταῤῥεῖ.
</blockquote>
<span class="lb rule" data-page="18a.128" data-line="10" id="l18a.128.10"></span>
            <p>
<span class="lb" data-page="18a.128" data-line="11" id="l18a.128.11"></span>Ἀδιορίστως εἴρηται τοῦτο, γένοιτο μὲν γὰρ ἄν ποτε
<span class="lb" data-page="18a.128" data-line="12" id="l18a.128.12"></span>τὸ διαχωρούμενον ἀφρῶδες, ἐκ τῆς κεφαλῆς ἐπιῤῥέοντος
<span class="lb" data-page="18a.128" data-line="13" id="l18a.128.13"></span>ὑγροῦ πνευματώδους εἰς τὴν γαστέρα· γένοιτο δ’ ἄν ποτε
<span class="lb" data-page="18a.128" data-line="14" id="l18a.128.14"></span>καὶ τῶν εἰς αὐτὴν καθηκόντων ἀγγείων ἐκχεόντων αὐτό.
<span class="lb" data-page="18a.128" data-line="15" id="l18a.128.15"></span>συσταίη δ’ ἂν ἐνίοτε καὶ κατὰ τὴν γαστέρα, μίαν μὲν ὡς
<span class="lb" data-page="18a.128" data-line="16" id="l18a.128.16"></span>ἂν εἴποι τις, ἔχον αἰτίαν συνεκτικὴν, ὅπως ἂν ἐκκρίνηταί
<span class="lb" data-page="18a.128" data-line="17" id="l18a.128.17"></span>τε καὶ γένηται, προηγουμένας δὲ πλείους. ἔστι δὲ ἡ συνεκτικὴ
<span class="lb" data-page="18a.128" data-line="18" id="l18a.128.18"></span>τοῦ τοιούτου φλέγματος αἰτία πνεῦμα φυσῶδες ἐν τῇ πρὸς
<span class="pb" data-page="18a.129" id="p18a.129"></span>
<span class="lb" data-page="18a.129" data-line="1" id="l18a.129.1"></span>ὑγρότητα μίξει σφοδρᾷ καὶ ἀνωμάλῳ κινήσει κεχρημένον,
<span class="lb" data-page="18a.129" data-line="2" id="l18a.129.2"></span>ὡς αὐτό τε θραυσθῆναι καὶ τὸ φλέγμα θραῦσαι κατὰ πολλὰ
<span class="lb" data-page="18a.129" data-line="3" id="l18a.129.3"></span>καὶ σμικρὰ μόρια. τῆς δὲ τοιαύτης αὐτῷ κινήσεως ἥ τε
<span class="lb" data-page="18a.129" data-line="4" id="l18a.129.4"></span>οἰκεία φύσις αἰτία καί ποτε καὶ πλῆθος θερμασίας. οὕτως
<span class="lb" data-page="18a.129" data-line="5" id="l18a.129.5"></span>γοῦν ἐπὶ τε τῶν ἑψημένων ἀφρὸς ὁρᾶται καὶ μάλισθ’ ὅταν
<span class="lb" data-page="18a.129" data-line="6" id="l18a.129.6"></span>ᾖ γλίσχρα τὴν φύσιν, ἔν τε τῇ θαλάττῃ κατὰ τὰς βιαίας
<span class="lb" data-page="18a.129" data-line="7" id="l18a.129.7"></span>τῶν ἀνέμων ἐμβολάς. ὅσοι δὲ ἡγοῦνται διὰ τοῦ πνεύμονος
<span class="lb" data-page="18a.129" data-line="8" id="l18a.129.8"></span>εἰς τὴν γαστέρα τὴν ὁδοιπορίαν γίνεσθαι τῷ φλέγματι καὶ
<span class="lb" data-page="18a.129" data-line="9" id="l18a.129.9"></span>διὰ τοῦτο ἀφρῶδες αὐτὸ φαίνεσθαι, οὐκ οἶδα τί φήσουσιν
<span class="lb" data-page="18a.129" data-line="10" id="l18a.129.10"></span>ἐπὶ τῶν ἀπὸ κεφαλῆς σαφῶς εἰς πνεύμονα ῥευματιζομένων.
<span class="lb" data-page="18a.129" data-line="11" id="l18a.129.11"></span>ἐχρῆν μὲν γὰρ αὐτοὺς ἀφρώδη διαχωρεῖν. οἱ δ’ οὔτε διαχωροῦσιν
<span class="lb" data-page="18a.129" data-line="12" id="l18a.129.12"></span>οὔτ’ ἀναβήττουσιν ἀφρώδη, καίτοι πολλάκις ἐναργῶς
<span class="lb" data-page="18a.129" data-line="13" id="l18a.129.13"></span>αἱ τραχεῖαι κατὰ σπλάγχνον ἀρτηρίαι πλήρεις εἰσὶ
<span class="lb" data-page="18a.129" data-line="14" id="l18a.129.14"></span>τοῦ καταῤῥέοντος ἐκ τῆς κεφαλῆς, ὃ πεφθὲν μὲν ἀναπτύεται
<span class="lb" data-page="18a.129" data-line="15" id="l18a.129.15"></span>πύῳ παραπλήσιον, ἀφρῶδες δ’ οὐ γίνεται. ἀλλ’ οὐδ’
<span class="lb" data-page="18a.129" data-line="16" id="l18a.129.16"></span>αἷμα διὰ παντὸς ἀφρῶδες ἀναπτύουσιν ἐκ πνεύμονος. ἔοικεν
<span class="lb" data-page="18a.129" data-line="17" id="l18a.129.17"></span>οὖν ὅταν ἐξ αὐτῆς τοῦ σπλάγχνου τῆς ἰδίας οὐσίας
<span class="pb" data-page="18a.130" id="p18a.130"></span>
<span class="lb" data-page="18a.130" data-line="1" id="l18a.130.1"></span>συναναφέρηταί τι ἀφρῶδες γίνεσθαι τὸ αἷμα. πτύουσί γε
<span class="lb" data-page="18a.130" data-line="2" id="l18a.130.2"></span>μὴν καὶ οἱ πλευριτικοί ποτε τὸ ἀφρῶδες, ἔτι τε σπανιώτερον
<span class="lb" data-page="18a.130" data-line="3" id="l18a.130.3"></span>αὐτῶν μᾶλλον οἱ περιπνευμονικοί. θερμασίας δέ μοι
<span class="lb" data-page="18a.130" data-line="4" id="l18a.130.4"></span>δοκεῖ ἀκράτου τε καὶ πυρώδους ἠθροισμένης ἐν τοῖς πάσχουσι
<span class="lb" data-page="18a.130" data-line="5" id="l18a.130.5"></span>μορίοις. εἰ δὲ τὸ καταῤῥέον ἐκ τῆς κεφαλῆς εἰς
<span class="lb" data-page="18a.130" data-line="6" id="l18a.130.6"></span>τὰς τραχείας ἀρτηρίας τοῦ πνεύμονος, ὡς ἔνιοί φασι, διεξέρχεται
<span class="lb" data-page="18a.130" data-line="7" id="l18a.130.7"></span>κάτω, πρῶτον μὲν εἰς τὰς τῆς καρδίας κοιλίας αὐτὸ
<span class="lb" data-page="18a.130" data-line="8" id="l18a.130.8"></span>παραγίνεσθαι δεήσει, μετὰ δὲ τοῦτο δυοῖν θάτερον, ἤτοι
<span class="lb" data-page="18a.130" data-line="9" id="l18a.130.9"></span>διὰ τῆς κοίλης φλεβὸς εἰς μὲν τὰ κυρτὰ τοῦ ἥπατος πρῶτον,
<span class="lb" data-page="18a.130" data-line="10" id="l18a.130.10"></span>εἶτα ἐκεῖθεν εἰς τὰ σιμὰ καὶ οὕτως διὰ <span class="milestone ed2page" data-n="9.307" data-unit="ed2page" id="ed2page.9.307"></span>τῶν
<span class="lb" data-page="18a.130" data-line="11" id="l18a.130.11"></span>πυλῶν εἰς τὰς τῶν ἐντέρων ἕλικας, ἢ πρῶτον μὲν εἰς τὴν
<span class="lb" data-page="18a.130" data-line="12" id="l18a.130.12"></span>μεγάλην ἀρτηρίαν, εἶθ’ οὕτως εἰς τὴν τοῦ μεσεντερίου. καὶ
<span class="lb" data-page="18a.130" data-line="13" id="l18a.130.13"></span>πῶς ἂν ἔτι μένειν ἀφρῶδες ἀναμιχθέν τε τῷ αἵματι καὶ
<span class="lb" data-page="18a.130" data-line="14" id="l18a.130.14"></span>τοσαύτας διεξελθὸν ἅμα αὐτῷ φλέβας.
</p>
<span class="lb rule" data-page="18a.130" data-line="15" id="l18a.130.15"></span>
          </article>

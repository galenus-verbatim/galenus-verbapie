<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.31">
<span class="pb page1" data-page="18a.130" id="p18a.130"></span>
<span class="milestone ed1page page1" data-n="5.319" data-unit="ed1page" id="ed1page.5.319"></span>
<span class="milestone ed2page page1" data-n="9.307" data-unit="ed2page" id="ed2page.9.307"></span>
<span class="lb head" data-page="18a.130" data-line="16" id="l18a.130.16"></span>
            <blockquote class="quote lemma">
<span class="lb" data-page="18a.130" data-line="17" id="l18a.130.17"></span>Ὁκόσοσι πυρέσσουσιν ἐν τοῖσιν οὔροισι κριμνώδεες αἱ ὑποστάσιες
<span class="lb" data-page="18a.130" data-line="18" id="l18a.130.18"></span>γίνονται, μακρὴν τὴν ἀῤῥωστίην σημαίνουσι.
</blockquote>
<span class="lb rule" data-page="18a.130" data-line="19" id="l18a.130.19"></span>
            <span class="pb" data-page="18a.131" id="p18a.131"></span>
            <p>
<span class="lb" data-page="18a.131" data-line="1" id="l18a.131.1"></span><span class="milestone ed1page" data-n="5.320" data-unit="ed1page" id="ed1page.5.320"></span>Καὶ οὗτος ὁ λόγος διορισθεὶς ἀληθὴς γίνεται
<span class="lb" data-page="18a.131" data-line="2" id="l18a.131.2"></span>μαρτυρούμενος ὑπὸ τῆς πείρας. ὀλέθρια μὲν γάρ ἐστι τὰ
<span class="lb" data-page="18a.131" data-line="3" id="l18a.131.3"></span>κριμνώδη τῶν οὔρων, κἀν τῷ προγνωστικῷ λέλεκται καὶ
<span class="lb" data-page="18a.131" data-line="4" id="l18a.131.4"></span>φθάνουσιν ἀποθνήσκειν οἱ πλεῖστοι πρὶν χρονίσαι τὴν νόσον.
<span class="lb" data-page="18a.131" data-line="5" id="l18a.131.5"></span>ὅσοι δ’ ἐξ αὐτῶν ἐσώθησαν, ἐχρόνισαν οὗτοι πάντες,
<span class="lb" data-page="18a.131" data-line="6" id="l18a.131.6"></span>ὡς ἂν πολλῆς τῆς πέψεως δεομένης τῆς διαθέσεως, ἐφ’ ᾗ
<span class="lb" data-page="18a.131" data-line="7" id="l18a.131.7"></span>τὸ τοιοῦτον οὖρον οὐροῦσιν. εἴρηται δ’ ἡμῖν ἐν τοῖς περὶ
<span class="lb" data-page="18a.131" data-line="8" id="l18a.131.8"></span>κρίσεων ὑπὲρ ἁπάντων οὔρων ἐπὶ πλέον ἔν γε μὴν ταῖς
<span class="lb" data-page="18a.131" data-line="9" id="l18a.131.9"></span>ἐπιδημίαις. ἀρκέσει γάρ μοι δυοῖν ἀῤῥώστοιν μνημονεῦσαι,
<span class="lb" data-page="18a.131" data-line="10" id="l18a.131.10"></span>κατὰ μὲν τὸ πρῶτον τοῦ μετὰ τρεῖς καταστάσεις δευτέρου
<span class="lb" data-page="18a.131" data-line="11" id="l18a.131.11"></span>γεγραμμένου Σιληνοῦ, περὶ οὗ κατὰ τὴν διήγησιν οὕτως εἶπεν·
<span class="lb" data-page="18a.131" data-line="12" id="l18a.131.12"></span>οὔρησεν ἀθρόως ὑπὸ τοῦ χυμοῦ κενούμενον ὑπόστασις
<span class="lb" data-page="18a.131" data-line="13" id="l18a.131.13"></span>κριμνώδης, λευκὴ, ἄκρεα πάλιν ψυχρὰ, ἑνδεκάτῃ ἀπέθανε.
<span class="lb" data-page="18a.131" data-line="14" id="l18a.131.14"></span>κατὰ δὲ τὸ τρίτον τοῦ τρίτου τῶν ἀῤῥώστων, περὶ
<span class="lb" data-page="18a.131" data-line="15" id="l18a.131.15"></span>οὗ κατὰ μὲν τὴν ἀρχὴν τῆς διηγήσεως οὕτως ἔγραψεν· ὁ
<span class="lb" data-page="18a.131" data-line="16" id="l18a.131.16"></span>κατακείμενος ἐν τῷ Δεάλκους κήπῳ. προελθὼν δὲ μετ’
<span class="lb" data-page="18a.131" data-line="17" id="l18a.131.17"></span>ὀλίγον, οὖρα λεπτὰ, ποικίλα, ἐναιωρήματα ἔχοντα σμικρὰ οἷον
<span class="pb" data-page="18a.132" id="p18a.132"></span>
<span class="lb" data-page="18a.132" data-line="1" id="l18a.132.1"></span>κρίμνα. τοῦτον δὲ φησι τεσσαρακοσταῖον κριθῆναι. δῆλον
<span class="lb" data-page="18a.132" data-line="2" id="l18a.132.2"></span>οὖν κἀκ τούτων τῶν παραδειγμάτων, ὅσοι μὲν σωθήσεσθαι
<span class="lb" data-page="18a.132" data-line="3" id="l18a.132.3"></span>μέλλουσι τῶν οὐρησάντων κριμνώδη, χρονίζουσιν, ὅσοι δὲ
<span class="lb" data-page="18a.132" data-line="4" id="l18a.132.4"></span>ὀλεθρίως ἔχουσι, τούτους ἐνδέχεται καὶ διὰ ταχέων
<span class="lb" data-page="18a.132" data-line="5" id="l18a.132.5"></span>ἀποθανεῖν.
</p>
<span class="lb rule" data-page="18a.132" data-line="6" id="l18a.132.6"></span>
          </article>

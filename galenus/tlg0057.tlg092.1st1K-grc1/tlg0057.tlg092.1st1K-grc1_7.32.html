<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.32">
<span class="pb page1" data-page="18a.132" id="p18a.132"></span>
<span class="milestone ed1page page1" data-n="5.320" data-unit="ed1page" id="ed1page.5.320"></span>
<span class="milestone ed2page page1" data-n="9.307" data-unit="ed2page" id="ed2page.9.307"></span>
<span class="lb head" data-page="18a.132" data-line="7" id="l18a.132.7"></span>
            <blockquote class="quote lemma">
<span class="lb" data-page="18a.132" data-line="8" id="l18a.132.8"></span>Ὁκόσοισι δὲ χολώδεες αἱ ὑποστάσιες, ἄνωθεν δὲ λεπταὶ,
<span class="lb" data-page="18a.132" data-line="9" id="l18a.132.9"></span>ὀξείην ἀῤῥωστίην σημαίνει.
</blockquote>
<span class="lb rule" data-page="18a.132" data-line="10" id="l18a.132.10"></span>
            <p>
<span class="lb" data-page="18a.132" data-line="11" id="l18a.132.11"></span><span class="milestone ed2page" data-n="9.308" data-unit="ed2page" id="ed2page.9.308"></span>Τὸ μὲν χολῶδες ἀεὶ ὀξείας ἐργάζεται νόσους.
<span class="lb" data-page="18a.132" data-line="12" id="l18a.132.12"></span>εἴρηται γὰρ ἡμῖν ὅτι τὸν πικρόχολον χυμὸν οὕτως ὀνομάζειν
<span class="lb" data-page="18a.132" data-line="13" id="l18a.132.13"></span>ἔθος ἐστὶ τοῖς παλαιοῖς ἰατροῖς, ὡς τόν γε μελαγχολικὸν
<span class="lb" data-page="18a.132" data-line="14" id="l18a.132.14"></span>ἀεὶ μετὰ προσθήκης λέγουσιν, οὐχ ἁπλῶς χολὴν ὡς
<span class="lb" data-page="18a.132" data-line="15" id="l18a.132.15"></span>τὴν ξανθὴν, ἀλλὰ μέλαιναν χολήν. τὸ δ’ ἄνωθεν λεπταὶ,
<span class="lb" data-page="18a.132" data-line="16" id="l18a.132.16"></span>τουτέστιν ὑδατώδεες. οὕτω γὰρ εἴωθε χρῆσθαι τῇ τοῦ
<span class="lb" data-page="18a.132" data-line="17" id="l18a.132.17"></span>λεπτοῦ προσηγορίᾳ ὁ Ἱπποκράτης, δόξειεν ἂν οὐ καλῶς
<span class="lb" data-page="18a.132" data-line="18" id="l18a.132.18"></span>εἰρῆσθαι. τὸ γὰρ ὑδατῶδες οὖρον ἄπεπτόν ἐστι καὶ χρόνιον.
<span class="pb" data-page="18a.133" id="p18a.133"></span>
<span class="lb" data-page="18a.133" data-line="1" id="l18a.133.1"></span>ἐγὼ γοῦν οὐκ ἐθεασάμην ποτὲ οὖρον ὡς τὸ ὑφιστάμενον
<span class="lb" data-page="18a.133" data-line="2" id="l18a.133.2"></span>ἐν αὐτῷ χολῶδες εἶναι, τὸ δ’ ἐπιπολάζον ὑδατῶδες.
<span class="lb" data-page="18a.133" data-line="3" id="l18a.133.3"></span>οὐκ ἀλόγως οὖν ἔνιοι τῶν ἐξηγητῶν ἔφασαν οὐ τόπου δηλωτικὸν,
<span class="lb" data-page="18a.133" data-line="4" id="l18a.133.4"></span>ἀλλὰ χρόνου τὸ ἄνωθεν ἐπίῤῥημα νῦν εἶναι, καθάπερ
<span class="lb" data-page="18a.133" data-line="5" id="l18a.133.5"></span>εἰ καὶ οὕτως εἴρηται. τῶν οὔρων αἱ ὑποστάσεις,
<span class="lb" data-page="18a.133" data-line="6" id="l18a.133.6"></span>ὅταν ἐξ ἀρχῆς μὲν ὦσι λεπταὶ, μετὰ δὲ ταῦτα χολώδεις
<span class="lb" data-page="18a.133" data-line="7" id="l18a.133.7"></span>γεννηθῶσιν, ὀξεῖαν ἀῤῥωστίαν δηλοῦσιν.
</p>
<span class="lb rule" data-page="18a.133" data-line="8" id="l18a.133.8"></span>
          </article>

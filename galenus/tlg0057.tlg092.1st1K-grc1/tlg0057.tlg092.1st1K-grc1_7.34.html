<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.34">
<span class="pb page1" data-page="18a.134" id="p18a.134"></span>
<span class="milestone ed1page page1" data-n="5.320" data-unit="ed1page" id="ed1page.5.320"></span>
<span class="milestone ed2page page1" data-n="9.308" data-unit="ed2page" id="ed2page.9.308"></span>
<span class="lb head" data-page="18a.134" data-line="8" id="l18a.134.8"></span>
            <blockquote class="quote lemma">
<span class="lb" data-page="18a.134" data-line="9" id="l18a.134.9"></span>Ὁκόσοισι δὲ ἐν τοῖσιν οὔροισιν ἐφίστανται πομφόλυγες νεφριτικὰ
<span class="lb" data-page="18a.134" data-line="10" id="l18a.134.10"></span>σημαίνουσι καὶ μακρὴν ἀῤῥωστίαν ἔσεσθαι.
</blockquote>
<span class="lb rule" data-page="18a.134" data-line="11" id="l18a.134.11"></span>
            <p>
<span class="lb" data-page="18a.134" data-line="12" id="l18a.134.12"></span><span class="milestone ed2page" data-n="9.309" data-unit="ed2page" id="ed2page.9.309"></span>Πομφόλυγες γίνονται περιτεινομένης ὑγρότητος
<span class="lb" data-page="18a.134" data-line="13" id="l18a.134.13"></span>φυσώδει πνεύματι. μᾶλλον δὲ εἴωθε τὸ τοιοῦτον συμβαίνειν,
<span class="lb" data-page="18a.134" data-line="14" id="l18a.134.14"></span>ὁπόταν ἔχῃ τι γλίσχρον ἡ ὑγρότης. τηνικαῦτα δὲ
<span class="lb" data-page="18a.134" data-line="15" id="l18a.134.15"></span>καὶ αἱ πομφόλυγες αὗται δύσλυτοί τε καὶ μόνιμοι γίνονται.
<span class="lb" data-page="18a.134" data-line="16" id="l18a.134.16"></span>σημεῖον οὖν ἐστι τὸ συνεκκρίνεσθαι τοῖς οὔροις πνεῦμα
<span class="lb" data-page="18a.134" data-line="17" id="l18a.134.17"></span>φυσῶδες ἀῤῥωστίας νεφρῶν ψυχρᾶς. ἡ τοιαύτη γὰρ ἀθροίζει
<span class="lb" data-page="18a.134" data-line="18" id="l18a.134.18"></span>τὸ φυσῶδες πνεῦμα καὶ διὰ τοῦτό φησιν ἔσεσθαι τὴν
<span class="pb" data-page="18a.135" id="p18a.135"></span>
<span class="lb" data-page="18a.135" data-line="1" id="l18a.135.1"></span>ἀῤῥωστίαν μακράν. τὸ γὰρ ψυχρὸν ἅπαν δύσλυτόν τε καὶ
<span class="lb" data-page="18a.135" data-line="2" id="l18a.135.2"></span>δύσπεπτόν ἐστι καὶ διὰ τοῦτο χρόνιον. ἔνιοι δὲ φασιν
<span class="lb" data-page="18a.135" data-line="3" id="l18a.135.3"></span>ὑπὸ τῆς δριμύτητος τῶν οὔρων ἀνεστομωμένας τὰς κατὰ
<span class="lb" data-page="18a.135" data-line="4" id="l18a.135.4"></span>νεφροὺς ἀρτηρίας ἐκκρίνειν τι τοῦ πνεύματος, ὃ συνεξερχόμενον
<span class="lb" data-page="18a.135" data-line="5" id="l18a.135.5"></span>τοῖς οὔροις τὰς πομφόλυγας ἐργάζεται.
</p>
<span class="lb rule" data-page="18a.135" data-line="6" id="l18a.135.6"></span>
          </article>

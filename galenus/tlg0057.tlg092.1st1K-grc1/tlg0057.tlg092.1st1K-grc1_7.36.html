<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.36">
<span class="pb page1" data-page="18a.137" id="p18a.137"></span>
<span class="milestone ed1page page1" data-n="5.320" data-unit="ed1page" id="ed1page.5.320"></span>
<span class="milestone ed2page page1" data-n="9.310" data-unit="ed2page" id="ed2page.9.310"></span>
<span class="lb head" data-page="18a.137" data-line="16" id="l18a.137.16"></span>
            <blockquote class="quote lemma">
<span class="lb" data-page="18a.137" data-line="17" id="l18a.137.17"></span><span class="milestone ed1page" data-n="5.321" data-unit="ed1page" id="ed1page.5.321"></span>Ὁκόσοισι δὲ νεφριτικοῖσιν ἐοῦσι τὰ προειρημένα
<span class="lb" data-page="18a.137" data-line="18" id="l18a.137.18"></span>ξυμβαίνει σημεῖα, πόνοι τε περὶ τοὺς μύας τοὺς ῥαχιαίους
<span class="pb" data-page="18a.138" id="p18a.138"></span>
<span class="lb" data-page="18a.138" data-line="1" id="l18a.138.1"></span>γίνονται, ἢν μὲν περὶ τοὺς ἔξω τόπους γίνωνται, καὶ τὰ
<span class="lb" data-page="18a.138" data-line="2" id="l18a.138.2"></span>ἀποστήματα προσδέχου ἐσόμενα ἔξω· ἢν δὲ μᾶλλον οἱ
<span class="lb" data-page="18a.138" data-line="3" id="l18a.138.3"></span>πόνοι περὶ τοὺς εἴσω τόπους γίνωνται, καὶ τὸ ἀπόστημα
<span class="lb" data-page="18a.138" data-line="4" id="l18a.138.4"></span>προσδέχου μᾶλλον ἐσόμενον εἴσω.
</blockquote>
<span class="lb rule" data-page="18a.138" data-line="5" id="l18a.138.5"></span>
            <p>
<span class="lb" data-page="18a.138" data-line="6" id="l18a.138.6"></span>Ἐν μὲν τοῖς ἔμπροσθεν ἀφορισμοῖς διαγνωστικὰ σημεῖα
<span class="lb" data-page="18a.138" data-line="7" id="l18a.138.7"></span>πασχόντων νεφρῶν ἔγραψεν, ἐν τούτῳ δὲ περὶ τῶν
<span class="lb" data-page="18a.138" data-line="8" id="l18a.138.8"></span>ὁμολογουμένων ἐκ πλείονος χρόνου νεφριτικῶν εἶναι διδάσκει,
<span class="lb" data-page="18a.138" data-line="9" id="l18a.138.9"></span>λέγων ἐπ’ αὐτῶν ἀπόστασιν ἔσεσθαι τοῖς προγεγραμμένοις
<span class="lb" data-page="18a.138" data-line="10" id="l18a.138.10"></span>σημείοις προελθόντος πόνου, τουτέστιν ἀλγήματος
<span class="lb" data-page="18a.138" data-line="11" id="l18a.138.11"></span>κατὰ τοὺς ῥαχιαίους μῦς, οὓς καὶ ῥαχίτας ὀνομάζουσιν οἱ
<span class="lb" data-page="18a.138" data-line="12" id="l18a.138.12"></span>ἰατροί. διττὸν δέ ἐστι γένος τῶν μυῶν τούτων, ἓν μὲν ὄπισθεν
<span class="lb" data-page="18a.138" data-line="13" id="l18a.138.13"></span>ὑπὸ τῷ δέρματι περιλαμβάνον ἑκατέρωθεν ὅλην τὴν
<span class="lb" data-page="18a.138" data-line="14" id="l18a.138.14"></span>ἄκανθαν, ἕτερον δ’ ἐν τοῖς πρόσω μέρεσιν ἐπιτεταμένον
<span class="lb" data-page="18a.138" data-line="15" id="l18a.138.15"></span>οὐ καθ’ ὅλης τῆς ῥάχεως, ἀλλὰ μόνων τῶν κατ’ ὀσφὺν μερῶν.
<span class="lb" data-page="18a.138" data-line="16" id="l18a.138.16"></span>καθ’ ὁποτέρους οὖν αὐτῶν ἐρείδῃ τὸ ἄλγημα καὶ τὴν
<span class="lb" data-page="18a.138" data-line="17" id="l18a.138.17"></span>ἀπόστασιν ἐκεῖ γενήσεσθαι προσδέχου. πότερον δὲ τῶν νεφρῶν
<span class="lb" data-page="18a.138" data-line="18" id="l18a.138.18"></span>αὐτῶν ἐκπυησάντων ἢ μόνων τῶν μυῶν ἤ ποτε καὶ
<span class="pb" data-page="18a.139" id="p18a.139"></span>
<span class="lb" data-page="18a.139" data-line="1" id="l18a.139.1"></span>συναμφοτέρων οὐκέτι διώρισεν. ἡ μέντοι πεῖρα δείκνυσιν
<span class="lb" data-page="18a.139" data-line="2" id="l18a.139.2"></span>ἅπαντα τὰ γινόμενα. καὶ γὰρ οἶς μύες ἐνίοτε μόνοι τοῦτο
<span class="lb" data-page="18a.139" data-line="3" id="l18a.139.3"></span>πάσχουσιν, ἤτοι γε οἱ ἔνδον τε πρόσω ἢ οἱ πίσω τε καὶ
<span class="lb" data-page="18a.139" data-line="4" id="l18a.139.4"></span>ἔξω καὶ χωρὶς τῶν μυῶν, οἱ νεφροὶ ποτὲ μὲν εἴσω, ποτὲ δὲ
<span class="lb" data-page="18a.139" data-line="5" id="l18a.139.5"></span>ἔξω ῥεπούσης αὐτοῖς τῆς ἀποστάσεως.
</p>
<span class="lb rule" data-page="18a.139" data-line="6" id="l18a.139.6"></span>
          </article>

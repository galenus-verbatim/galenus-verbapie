<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.40">
<span class="pb page1" data-page="18a.142" id="p18a.142"></span>
<span class="milestone ed1page page1" data-n="5.321" data-unit="ed1page" id="ed1page.5.321"></span>
<span class="milestone ed2page page1" data-n="9.312" data-unit="ed2page" id="ed2page.9.312"></span>
<span class="lb head" data-page="18a.142" data-line="11" id="l18a.142.11"></span>
            <blockquote class="quote lemma">
<span class="lb" data-page="18a.142" data-line="12" id="l18a.142.12"></span>Ἤν ἡ γλῶσσα ἐξαίφνης ἀκρατὴς γένηται ἢ ἀπόπληκτόν τι
<span class="lb" data-page="18a.142" data-line="13" id="l18a.142.13"></span>τοῦ σώματος, μελαγχολικὸν τὸ τοιοῦτο γίνεται.
</blockquote>
<span class="lb rule" data-page="18a.142" data-line="14" id="l18a.142.14"></span>
            <p>
<span class="lb" data-page="18a.142" data-line="15" id="l18a.142.15"></span>Ἀκρατῆ μὲν ὀνομάζει γλῶσσαν ἤτοι τὴν ἀστήρικτον
<span class="lb" data-page="18a.142" data-line="16" id="l18a.142.16"></span>ὡς μὴ διαθροῦσαν ἀκριβῶς τὴν φωνὴν ἢ τὴν ἀκίνητόν τε
<span class="lb" data-page="18a.142" data-line="17" id="l18a.142.17"></span>καὶ παραλελυμένην παντάπασιν. ἀπόπληκτον<span class="milestone ed2page" data-n="9.313" data-unit="ed2page" id="ed2page.9.313"></span> δέ
<span class="lb" data-page="18a.142" data-line="18" id="l18a.142.18"></span>τι τοῦ σώματος τὸ παραλελυμένον. διὰ τί δὲ ἐξαίφνης γινόμενα
<span class="pb" data-page="18a.143" id="p18a.143"></span>
<span class="lb" data-page="18a.143" data-line="1" id="l18a.143.1"></span>ταῦτα μελαγχολικὰ ὑπάρχειν φησὶν οὐκ οἶδα. μελαγχολίας
<span class="lb" data-page="18a.143" data-line="2" id="l18a.143.2"></span>μὲν γὰρ, ἣν δὴ καὶ συνήθως ἅπαντες Ἕλληνες
<span class="lb" data-page="18a.143" data-line="3" id="l18a.143.3"></span>ὁμολογοῦσιν, ὀρθῶς εἴρηται πρὸς αὐτοῦ τὰ τοιαῦτα γνωρίσματα,
<span class="lb" data-page="18a.143" data-line="4" id="l18a.143.4"></span>ἢν φόβος ἢ δυσθυμία πολὺν χρόνον ἔχουσα διατελέῃ,
<span class="lb" data-page="18a.143" data-line="5" id="l18a.143.5"></span>μελαγχολικὸν τὸ τοιοῦτον. ἄλλως δὲ μελαγχολικὰ λέγομεν
<span class="lb" data-page="18a.143" data-line="6" id="l18a.143.6"></span>εἶναι πάθη τούς τε καρκίνους καὶ τοὺς ἰλέφαντας, ἔτι τε
<span class="lb" data-page="18a.143" data-line="7" id="l18a.143.7"></span>λέπρας καὶ ψώρας καὶ μέλανας ἀλφούς. ἀλλ’ οὐδὲ τῶν
<span class="lb" data-page="18a.143" data-line="8" id="l18a.143.8"></span>τοιούτων παθῶν τινος οὔτε τῆς ὑπὸ πάντων ὀνομαζομένης
<span class="lb" data-page="18a.143" data-line="9" id="l18a.143.9"></span>μελαγχολίας ὁρᾶται προηγουμένη γλώσσης ἀκράτεια, καθάπερ
<span class="lb" data-page="18a.143" data-line="10" id="l18a.143.10"></span>οὐδὲ μορίου τινὸς ἀποπληξία. λοιπὸν οὖν ἐστι λέγειν,
<span class="lb" data-page="18a.143" data-line="11" id="l18a.143.11"></span>ὥσπερ ἐπὶ τεταρταίου πυρετοῦ, μελαγχολικὸν εἶναί φαμεν
<span class="lb" data-page="18a.143" data-line="12" id="l18a.143.12"></span>αἴσιον τὸν τῆς περιόδου χυμὸν, οὕτω καὶ τῶν εἰρημένων
<span class="lb" data-page="18a.143" data-line="13" id="l18a.143.13"></span>παθημάτων, τῆς τε κατὰ τὴν γλῶτταν ἀκρατείας καὶ τῆς
<span class="lb" data-page="18a.143" data-line="14" id="l18a.143.14"></span>τοῦ μορίου παραλύσεως. καὶ δυνατόν γε τῷ πάχει τοῦ χυμοῦ
<span class="lb" data-page="18a.143" data-line="15" id="l18a.143.15"></span>τὰ τοιαῦτα ἀκολουθῆσαι παθήματα, καθάπερ τῷ παχεῖ
<span class="lb" data-page="18a.143" data-line="16" id="l18a.143.16"></span>τε καὶ γλίσχρῳ φλέγματι, οὔκουν ἁπλῶς μελαγχολικὸν
<span class="lb" data-page="18a.143" data-line="17" id="l18a.143.17"></span>ἐροῦμεν εἶναι τῶν εἰρημένων ἑκάτερον, ὥσπερ οὐδὲ φλεγματικὸν
<span class="pb" data-page="18a.144" id="p18a.144"></span>
<span class="lb" data-page="18a.144" data-line="1" id="l18a.144.1"></span>ἁπλῶς, ἀλλὰ φλεγματικὸν καὶ μελαγχολικόν. τὸ δὲ
<span class="lb" data-page="18a.144" data-line="2" id="l18a.144.2"></span>ἐξαίφνης πρόσκειται τῷ λόγῳ διὰ τὰς κατὰ βραχὺ γιγνομένας
<span class="lb" data-page="18a.144" data-line="3" id="l18a.144.3"></span>βλάβας, ἐπί τε φλεγμονῇ σκιῤῥουμένῃ καὶ δυσκρασίᾳ
<span class="lb" data-page="18a.144" data-line="4" id="l18a.144.4"></span>δυσλύτῳ.
</p>
<span class="lb rule" data-page="18a.144" data-line="5" id="l18a.144.5"></span>
          </article>

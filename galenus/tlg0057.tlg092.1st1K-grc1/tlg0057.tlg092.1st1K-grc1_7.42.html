<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.42">
<span class="pb page1" data-page="18a.144" id="p18a.144"></span>
<span class="milestone ed1page page1" data-n="5.322" data-unit="ed1page" id="ed1page.5.322"></span>
<span class="milestone ed2page page1" data-n="9.313" data-unit="ed2page" id="ed2page.9.313"></span>
<span class="lb head" data-page="18a.144" data-line="14" id="l18a.144.14"></span>
            <blockquote class="quote lemma">
<span class="lb" data-page="18a.144" data-line="15" id="l18a.144.15"></span>Ἤν πυρετὸς μὴ ἀπὸ χολῆς ἔχῃ, ὕδατος πολλοῦ καὶ θερμοῦ
<span class="lb" data-page="18a.144" data-line="16" id="l18a.144.16"></span>καταχεομένου ἐπὶ τῆς κεφαλῆς, λύσις τοῦ πυρετοῦ
<span class="lb" data-page="18a.144" data-line="17" id="l18a.144.17"></span>γίνεται.
</blockquote>
<span class="lb rule" data-page="18a.144" data-line="18" id="l18a.144.18"></span>
            <span class="pb" data-page="18a.145" id="p18a.145"></span>
            <p>
<span class="lb" data-page="18a.145" data-line="1" id="l18a.145.1"></span><span class="milestone ed2page" data-n="9.314" data-unit="ed2page" id="ed2page.9.314"></span>Δηλοῖ σαφῶς ἐν τούτῳ τῷ λόγω μὴ πάντας
<span class="lb" data-page="18a.145" data-line="2" id="l18a.145.2"></span>ἀπὸ χολῆς γίνεσθαι τοὺς πυρετούς. δηλοῖ δὲ καὶ ὅτι πλὴν
<span class="lb" data-page="18a.145" data-line="3" id="l18a.145.3"></span>τῶν ἐπὶ χολῆς γινομένων οἱ λοιποὶ πάντες ὕδατος πολλοῦ
<span class="lb" data-page="18a.145" data-line="4" id="l18a.145.4"></span>καταχεομένου ἐπὶ τῆς κεφαλῆς λύονται. κατὰ τοῦτον γοῦν
<span class="lb" data-page="18a.145" data-line="5" id="l18a.145.5"></span>τὸν λόγον κἀν τῷ πρώτῳ τῶν ἐπιδημιῶν ἐπὶ Μελίτωνος
<span class="lb" data-page="18a.145" data-line="6" id="l18a.145.6"></span>ἔγραψε, λουτροῖς ἐχρήσατο κατὰ τῆς κεφαλῆς. οἵ τε γὰρ
<span class="lb" data-page="18a.145" data-line="7" id="l18a.145.7"></span>ἐπ’ ἐγκαύσει καὶ ψύξει γινόμενοι πυρετοὶ πρὸς τῶν τοιούτων
<span class="lb" data-page="18a.145" data-line="8" id="l18a.145.8"></span>ὀνίνανται λουτρῶν, οἵ τ’ ἐπὶ κόποις οὐδὲν ἧττον, οἵ τε
<span class="lb" data-page="18a.145" data-line="9" id="l18a.145.9"></span>διὰ στέγνωσιν πόρων, εἴτε δι’ ἔμφραξιν εἴτε διὰ μύσιν
<span class="lb" data-page="18a.145" data-line="10" id="l18a.145.10"></span>στεγνωθέντων. ἀναπνεῦσαι γὰρ ἐπ’ αὐτῶν χρὴ καὶ διαφορηθῆναι
<span class="lb" data-page="18a.145" data-line="11" id="l18a.145.11"></span>τὴν πυρετώδη θερμασίαν. οὐ μὴν ὅταν γε φλεγμονή
<span class="lb" data-page="18a.145" data-line="12" id="l18a.145.12"></span>τις καὶ χωρὶς φλεγμονῆς χυμῶν σηπεδὼν ἀνάπτῃ τὴν
<span class="lb" data-page="18a.145" data-line="13" id="l18a.145.13"></span>πυρετώδη θερμασίαν, ὀνίνησι τὰ λουτρὰ πρὶν ἤτοι κενωθῆναι
<span class="lb" data-page="18a.145" data-line="14" id="l18a.145.14"></span>τοὺς λυποῦντας χυμοὺς ἢ πεφθῆναι. ἀλλὰ τά γε
<span class="lb" data-page="18a.145" data-line="15" id="l18a.145.15"></span>τοιαῦτα νοσήματα πλευρίτιδάς τε καὶ περιπνευμονίας ἡπατίτιδάς
<span class="lb" data-page="18a.145" data-line="16" id="l18a.145.16"></span>τε καὶ σπληνίτιδας ἐκάλουν οἱ παλαιοὶ, σύμπτωμα
<span class="lb" data-page="18a.145" data-line="17" id="l18a.145.17"></span>τιθέμενοι τὸν πυρετὸν αὐτὸν, οὐκ αὐτὸ πάθος. ἐφ’ ὧν δὲ
<span class="pb" data-page="18a.146" id="p18a.146"></span>
<span class="lb" data-page="18a.146" data-line="1" id="l18a.146.1"></span>χωρὶς μορίου φλεγμονῆς οἱ κατὰ τὰς φλέβας χυμοὶ σηπόμενοι
<span class="lb" data-page="18a.146" data-line="2" id="l18a.146.2"></span>πυρετοὶ ἀνάπτουσιν, ἐπ’ ἐκείνων μόνων ἔλεγον ὑπὸ
<span class="lb" data-page="18a.146" data-line="3" id="l18a.146.3"></span>πυρετοῦ τὸν ἄνθρωπον ὀχλεῖσθαι καὶ πυρετὸν ἔχειν αὐτὸν,
<span class="lb" data-page="18a.146" data-line="4" id="l18a.146.4"></span>ἐπ’ ἐκείνων δὲ καὶ τὰς διαφορὰς τῶν πυρετῶν ἔγραψαν,
<span class="lb" data-page="18a.146" data-line="5" id="l18a.146.5"></span>ἠπίαλον καὶ λειπυρίαν, ἑλκώδη τε καὶ τυφώδη καὶ λοιμώδη
<span class="lb" data-page="18a.146" data-line="6" id="l18a.146.6"></span>καὶ καῦσον. ἡπατίτην δὲ τὸν πυρετὸν καὶ σπληνῖτιν ἢ
<span class="lb" data-page="18a.146" data-line="7" id="l18a.146.7"></span>περιπνευμονίην ἢ πλευρίτην οὐδεὶς εἶπεν, ὥστε νῦν ὁ λόγος
<span class="lb" data-page="18a.146" data-line="8" id="l18a.146.8"></span>ἐστὶ τῷ Ἱπποκράτει περὶ τῶν αὐτῶν πυρετῶν μορίων ἄνευ
<span class="lb" data-page="18a.146" data-line="9" id="l18a.146.9"></span>φλεγμονῆς. κατὰ μέντοι τὰ πλεῖστα τῶν ἀντιγράφων οὐχ
<span class="lb" data-page="18a.146" data-line="10" id="l18a.146.10"></span>ὕδατος, ἀλλ’ ἱδρῶτος γέγραπται, τοιαύτην τινὰ ἔννοιαν ἐνδεικνυμένης
<span class="lb" data-page="18a.146" data-line="11" id="l18a.146.11"></span>τῆς γραφῆς· ἐὰν πυρετὸς μὴ ὑπὸ χολῆς ἔχῃ,
<span class="lb" data-page="18a.146" data-line="12" id="l18a.146.12"></span>πολὺς ἱδρὼς ἀπὸ τῆς κεφαλῆς καταῤῥέων λύει τὸν πυρετὸν,
<span class="lb" data-page="18a.146" data-line="13" id="l18a.146.13"></span>οὐ δήπου τῆς κεφαλῆς μόνης ἐκχεῖσθαι τὸν ἱδρῶτα λέγοντος
<span class="lb" data-page="18a.146" data-line="14" id="l18a.146.14"></span>τοῦ Ἱπποκράτους, ἀλλ’ ἀπὸ πρώτου φαινομένου μορίου
<span class="lb" data-page="18a.146" data-line="15" id="l18a.146.15"></span>περὶ παντὸς τοῦ σώματος δηλοῦντος. ἐπὶ ταύτῃ τῇ γραφῇ
<span class="lb" data-page="18a.146" data-line="16" id="l18a.146.16"></span>συμβήσεται τοὺς διὰ χολὴν πυρέττοντας ὑπὸ τῶν τοιούτων
<span class="lb" data-page="18a.146" data-line="17" id="l18a.146.17"></span>ἱδρώτων μηδὲν ὀνίνασθαι. καὶ μὴν ἐναργῶς γε λύονται πολλάκις
<span class="lb" data-page="18a.146" data-line="18" id="l18a.146.18"></span>οἵ τ’ ἄλλοι πυρετοὶ καὶ καθ’ οὓς ἡ ξανθὴ χολὴ
<span class="pb" data-page="18a.147" id="p18a.147"></span>
<span class="lb" data-page="18a.147" data-line="1" id="l18a.147.1"></span>πλείστη τριταῖοί τε καὶ καῦσοι. βελτίων οὖν ἡ προτέρα
<span class="lb" data-page="18a.147" data-line="2" id="l18a.147.2"></span>γραφὴ θεραπείαν ἀληθῆ διδάσκουσα τοῦ γένους τῶν εἰρημένων
<span class="lb" data-page="18a.147" data-line="3" id="l18a.147.3"></span>πυρετῶν, ὅσοι διὰ κόπους ἢ ἐγκαύσεις ἢ ψύξεις ἢ
<span class="lb" data-page="18a.147" data-line="4" id="l18a.147.4"></span>ὅλως στεγνώσεις τοῦ δέρματος γίγνονται. τὸ μὲν οὖν μὴ
<span class="lb" data-page="18a.147" data-line="5" id="l18a.147.5"></span>ἀπὸ χολῆς ῥῆμα καὶ τὴν ὠχρὰν δύναται καὶ τὴν μέλαιναν
<span class="lb" data-page="18a.147" data-line="6" id="l18a.147.6"></span>ἐνδείκνυσθαι χολήν. οὐ μὴν ἐπί γε ταύταις μόναις ἐδείκνυμεν,
<span class="lb" data-page="18a.147" data-line="7" id="l18a.147.7"></span>ἀλλὰ καὶ διὰ φλέγμα σηπόμενον γίνεσθαι πυρετὸν
<span class="lb" data-page="18a.147" data-line="8" id="l18a.147.8"></span>καὶ κατὰ τοῦτο μόνον ὁ ἀφορισμὸς οὐκ ἀληθεύειν δόξει,
<span class="lb" data-page="18a.147" data-line="9" id="l18a.147.9"></span>πλὴν εἰ τὴν σηπεδόνα τοῦ φλέγματος εἰς χολώδη χυμὸν
<span class="lb" data-page="18a.147" data-line="10" id="l18a.147.10"></span>ἀξιώσειέ τις μεταπίπτειν.
</p>
<span class="lb rule" data-page="18a.147" data-line="11" id="l18a.147.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.44">
<span class="pb page1" data-page="18a.149" id="p18a.149"></span>
<span class="milestone ed1page page1" data-n="5.322" data-unit="ed1page" id="ed1page.5.322"></span>
<span class="milestone ed2page page1" data-n="9.315" data-unit="ed2page" id="ed2page.9.315"></span>
<span class="lb head" data-page="18a.149" data-line="4" id="l18a.149.4"></span>
            <blockquote class="quote lemma">
<span class="lb" data-page="18a.149" data-line="5" id="l18a.149.5"></span>Ὁκόσοισιν ἔμπυοι καίονται ἢ τέμνονται ἢν μὲν τὸ πῦον
<span class="lb" data-page="18a.149" data-line="6" id="l18a.149.6"></span>καθαρὸν ῥυῇ καὶ λευκὸν, περιγίνονται, ἢν δὲ ὕφαιμόν τε
<span class="lb" data-page="18a.149" data-line="7" id="l18a.149.7"></span>καὶ βορβορῶδες καὶ δυσῶδες, ἀπόλλυνται.
</blockquote>
<span class="lb rule" data-page="18a.149" data-line="8" id="l18a.149.8"></span>
            <p>
<span class="lb" data-page="18a.149" data-line="9" id="l18a.149.9"></span><span class="milestone ed2page" data-n="9.316" data-unit="ed2page" id="ed2page.9.316"></span>Ἐμπυήματα μὲν εἴωθεν ὀνομάζειν οὐ τὰ κατὰ
<span class="lb" data-page="18a.149" data-line="10" id="l18a.149.10"></span>θώρακα μόνον, ἀλλὰ καὶ τὰ καθ’ ὁτιοῦν μόριον ἄλλον τοῦ
<span class="lb" data-page="18a.149" data-line="11" id="l18a.149.11"></span>σώματος εἰς πῦον ἀλλοιωθέντα φύματα. μόνους δὲ ἐμπύους
<span class="lb" data-page="18a.149" data-line="12" id="l18a.149.12"></span>προσαγορεύει τοὐπίπαν ἐξαιρέτους, οἷς μεταξὺ θώρακός
<span class="lb" data-page="18a.149" data-line="13" id="l18a.149.13"></span>τε καὶ πνεύμονος ἤθροισται τὸ πῦον, οὓς ὅτι συνήθως
<span class="lb" data-page="18a.149" data-line="14" id="l18a.149.14"></span>ἔκαιον οἱ παλαιοὶ μαθεῖν ἔστι καὶ ἐξ ὧν εἴρηκε Πλάτων
<span class="lb" data-page="18a.149" data-line="15" id="l18a.149.15"></span>ὁ κωμικὸς ἐπὶ Κινησίου κατὰ τήνδε τὴν ῥῆσιν· μετὰ
<span class="lb" data-page="18a.149" data-line="16" id="l18a.149.16"></span>ταῦτα δὲ Εὐαγόρου ὁ παῖς ἐκ πλευρίτιδος Κινησίας σκελετὸς,
<span class="lb" data-page="18a.149" data-line="17" id="l18a.149.17"></span>ἄπυος, καλάμινα σκέλη φορῶν, φθόης προφήτης,
<span class="lb" data-page="18a.149" data-line="18" id="l18a.149.18"></span>ἐσχάρας κεκαυμένος πλείστας ὑπ’ Εὐρυφῶντος ἐν τῷ σώματι.
<span class="pb" data-page="18a.150" id="p18a.150"></span>
<span class="lb" data-page="18a.150" data-line="1" id="l18a.150.1"></span>ὅτι δὲ τὸ μὲν πῦον τὸ λευκὸν ἀγαθόν ἐστι, τὸ δὲ
<span class="lb" data-page="18a.150" data-line="2" id="l18a.150.2"></span>βορβορῶδες καὶ δυσῶδες μοχθηρὸν οὐδεὶς ἀγνοεῖ.
</p>
<span class="lb rule" data-page="18a.150" data-line="3" id="l18a.150.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.46">
<span class="pb page1" data-page="18a.151" id="p18a.151"></span>
<span class="milestone ed1page page1" data-n="5.322" data-unit="ed1page" id="ed1page.5.322"></span>
<span class="milestone ed2page page1" data-n="9.316" data-unit="ed2page" id="ed2page.9.316"></span>
<span class="lb head" data-page="18a.151" data-line="1" id="l18a.151.1"></span>
            <blockquote class="quote lemma">
<span class="lb" data-page="18a.151" data-line="2" id="l18a.151.2"></span><span class="milestone ed1page" data-n="5.323" data-unit="ed1page" id="ed1page.5.323"></span>Ὀφθαλμῶν ὀδύνας ἄκρητον ποτίσας καὶ λούσας
<span class="lb" data-page="18a.151" data-line="3" id="l18a.151.3"></span>πολλῷ θερμῷ φλεβοτόμει.
</blockquote>
<span class="lb rule" data-page="18a.151" data-line="4" id="l18a.151.4"></span>
            <p>
<span class="lb" data-page="18a.151" data-line="5" id="l18a.151.5"></span><span class="milestone ed2page" data-n="9.317" data-unit="ed2page" id="ed2page.9.317"></span>Τῶν παραγεγραμμένων εἶναί μοι δοκεῖ καὶ
<span class="lb" data-page="18a.151" data-line="6" id="l18a.151.6"></span>οὗτος ὁ ἀφορισμὸς, οὐχ ὁμολογῶν ἑνὶ τῶν ἔμπροσθεν εἰρημένων
<span class="lb" data-page="18a.151" data-line="7" id="l18a.151.7"></span>τὸ ὀδύνην ὀφθαλμῶν ἀκρατοποσίαν ἢ λουτρὸν ἢ πυρίην
<span class="lb" data-page="18a.151" data-line="8" id="l18a.151.8"></span>ἢ φλεβοτομίην ἢ φαρμακείην λύειν. τοῦτον μὲν τὸν
<span class="lb" data-page="18a.151" data-line="9" id="l18a.151.9"></span>ἀφορισμὸν ἐξήγημαι κατὰ τὸ ἕκτον ὑπόμνημα, δεικνὺς τὰς
<span class="lb" data-page="18a.151" data-line="10" id="l18a.151.10"></span>διαθέσεις, ἐφ’ ὧν ἕκαστον χρὴ τῶν βοηθημάτων ἄγειν εἰς
<span class="lb" data-page="18a.151" data-line="11" id="l18a.151.11"></span>χρῆσιν. ὁ δὲ νῦν προκείμενος ἀφορισμὸς ἐπὶ μιᾶς διαθέσεως
<span class="lb" data-page="18a.151" data-line="12" id="l18a.151.12"></span>ἀξιοῖ χρῆσθαι τοῖς τρισὶ βοηθήμασιν. εἰ μὲν οὖν ἔχει
<span class="lb" data-page="18a.151" data-line="13" id="l18a.151.13"></span>τις ἡμᾶς διδάξαι τὴν διάθεσιν,· ἐφ’ ἧς χρεία τῶν τριῶν
<span class="lb" data-page="18a.151" data-line="14" id="l18a.151.14"></span>ἐστι βοηθημάτων, εἰσόμεθα χάριν αὐτῷ· μέχρι δ’ ἂν ἐξηγῶνται
<span class="lb" data-page="18a.151" data-line="15" id="l18a.151.15"></span>μὲν τὸν ἀφορισμὸν ὡς γνήσιον, μὴ διδάσκωσι δ’
<span class="lb" data-page="18a.151" data-line="16" id="l18a.151.16"></span>ἡμᾶς τὴν διάθεσιν, οὐ πεισόμεθα ταῖς ἐξηγήσεσιν αὐτῶν.
<span class="lb" data-page="18a.151" data-line="17" id="l18a.151.17"></span>ἃ γοῦν λέγουσιν οἱ ὅλως ἐγχειρήσαντες εἰπεῖν τι, κἂν μετρίως
<span class="lb" data-page="18a.151" data-line="18" id="l18a.151.18"></span>πιθανὰ, ἔστι τοιαῦτα. ἐφ’ ὧν αἷμα παχὺ τὸ πλεονάζον ἐστὶ
<span class="pb" data-page="18a.152" id="p18a.152"></span>
<span class="lb" data-page="18a.152" data-line="1" id="l18a.152.1"></span>καὶ διὰ τοῦτο κενώσεως χρῇζον, ἄμεινον νομίζουσι χέοντες
<span class="lb" data-page="18a.152" data-line="2" id="l18a.152.2"></span>πρότερον αὐτὸ μετὰ ταῦτα χρῆσθαι τῇ φλεβοτομίᾳ, χεθήσεσθαι
<span class="lb" data-page="18a.152" data-line="3" id="l18a.152.3"></span>δὲ πιόντων τὸν ἄκρατον νῶν καμνόντων καὶ λουσαμένων.
<span class="lb" data-page="18a.152" data-line="4" id="l18a.152.4"></span>ἀλλ’ οἱ ταῦτα λέγοντες ὅτι μηδέποτε διὰ πείρας
<span class="lb" data-page="18a.152" data-line="5" id="l18a.152.5"></span>ἦλθον ὧν λέγουσιν, ἀκριβῶς ἴσασιν οἱ τῶν ἔργων τῆς τέχνης
<span class="lb" data-page="18a.152" data-line="6" id="l18a.152.6"></span>τρίβωνες. οὔτε γὰρ οἶνον οὔτε λουτρὸν ἀνέχεται ἡ πληθωρικὴ
<span class="lb" data-page="18a.152" data-line="7" id="l18a.152.7"></span>διάθεσις ἄνευ μεγίστης βλάβης, ἀλλ’ ἔστι ταῦτα
<span class="lb" data-page="18a.152" data-line="8" id="l18a.152.8"></span>τὰ βοηθήματα ταχέως αἵματος ἐσφηνωμένου κατά τι μόριον
<span class="lb" data-page="18a.152" data-line="9" id="l18a.152.9"></span>ἄνευ τοῦ καθ’ ὅλον τὸ σῶμα πλήθους. οὕτω γοῦν
<span class="lb" data-page="18a.152" data-line="10" id="l18a.152.10"></span>καὶ ὁ Ἀσκληπιάδης οἴνῳ χρῆται μετὰ τὴν τοῦ παντὸς σώματος
<span class="lb" data-page="18a.152" data-line="11" id="l18a.152.11"></span>κένωσιν, ὑπὲρ τοῦ τὰς ἐνστάσεις ἰᾶσθαι. πλήθους
<span class="lb" data-page="18a.152" data-line="12" id="l18a.152.12"></span>δ’ ὄντος ἐν ὁλῷ τῷ σώματι διαῤῥαγῆναι φθάνουσιν οἱ χιτῶνες
<span class="lb" data-page="18a.152" data-line="13" id="l18a.152.13"></span>ὀφθαλμῶν ἐν αὐτῷ τῷ πίνειν τε καὶ λούεσθαι. ὥστε
<span class="lb" data-page="18a.152" data-line="14" id="l18a.152.14"></span>εἰ μὲν ἄνευ πλήθους ἡ ὀδύνη γίγνοιτο, δι’ ἔμφραξίν τε καὶ
<span class="lb" data-page="18a.152" data-line="15" id="l18a.152.15"></span>σφήνωσιν αἵματος παχέος, ὀρθῶς μὲν λούσουσί τε καὶ οἶνον
<span class="lb" data-page="18a.152" data-line="16" id="l18a.152.16"></span>δώσουσιν, οὐκ ὀρθῶς δὲ φλεβοτομήσουσιν· εἰ δὲ πλῆθος
<span class="lb" data-page="18a.152" data-line="17" id="l18a.152.17"></span>εἵη, καλῶς μὲν φλεβοτομήσουσιν, οὐκ ὀρθῶς δὲ λούσουσι
<span class="lb" data-page="18a.152" data-line="18" id="l18a.152.18"></span>καὶ οἶνον δώσουσιν.
</p>
<span class="lb rule" data-page="18a.152" data-line="19" id="l18a.152.19"></span>
          </article>

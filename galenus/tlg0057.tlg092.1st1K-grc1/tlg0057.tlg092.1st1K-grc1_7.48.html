<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.48">
<span class="pb page1" data-page="18a.153" id="p18a.153"></span>
<span class="milestone ed1page page1" data-n="5.323" data-unit="ed1page" id="ed1page.5.323"></span>
<span class="milestone ed2page page1" data-n="9.317" data-unit="ed2page" id="ed2page.9.317"></span>
<span class="lb head" data-page="18a.153" data-line="5" id="l18a.153.5"></span>
            <blockquote class="quote lemma">
<span class="lb" data-page="18a.153" data-line="6" id="l18a.153.6"></span><span class="milestone ed2page" data-n="9.318" data-unit="ed2page" id="ed2page.9.318"></span>Στραγγουρίην καὶ δυσουρίην θώρηξις καὶ φλεβοτομίη
<span class="lb" data-page="18a.153" data-line="7" id="l18a.153.7"></span>λύει, τέμνειν δὲ τὰς εἴσω.
</blockquote>
<span class="lb rule" data-page="18a.153" data-line="8" id="l18a.153.8"></span>
            <p>
<span class="lb" data-page="18a.153" data-line="9" id="l18a.153.9"></span>Ὅτι μὲν ἡ στραγγουρία τὴν κατὰ στράγγα τῶν οὔρων
<span class="lb" data-page="18a.153" data-line="10" id="l18a.153.10"></span>ἀπόκρισιν δηλοῖ τοὔνομα αὐτὸ διδάσκει. δυσουρία δὲ δύναται
<span class="lb" data-page="18a.153" data-line="11" id="l18a.153.11"></span>μὲν καὶ ἡ μετ’ ὀδύνης οὔρησις εἰρῆσθαι, δύναται δὲ
<span class="lb" data-page="18a.153" data-line="12" id="l18a.153.12"></span>καὶ ἡ μετὰ δυσχερείας τινὸς, ὡς μόγις ἐνεργεῖν τὴν κύστιν.
<span class="lb" data-page="18a.153" data-line="13" id="l18a.153.13"></span>τὴν μὲν οὖν στραγγουρίαν αὐτῶν τε τῶν οὔρων ἐργάζεται
<span class="lb" data-page="18a.153" data-line="14" id="l18a.153.14"></span>ἡ δριμύτης, ἀῤῥωστία τε τῆς καθεκτικῆς ἐν τῇ κύστει δυνάμεως,
<span class="lb" data-page="18a.153" data-line="15" id="l18a.153.15"></span>ἥτις γίνεται διὰ δυσκρασίαν καὶ μάλιστα τὴν ψυχράν.
<span class="lb" data-page="18a.153" data-line="16" id="l18a.153.16"></span>τὴν δὲ δυσουρίαν, εἰ μὲν μετὰ ὀδύνης εἴη, φλεγμονὴ
<span class="pb" data-page="18a.154" id="p18a.154"></span>
<span class="lb" data-page="18a.154" data-line="1" id="l18a.154.1"></span>καὶ ἀπόστημα καὶ ἕλκωσις ἀνώμαλός τε δυσκρασία καὶ
<span class="lb" data-page="18a.154" data-line="2" id="l18a.154.2"></span>πνεῦμα φυσῶδες· εἰ δὲ δυσχερής τις κίνησις εἴη, ἢ ἀῤῥωστία
<span class="lb" data-page="18a.154" data-line="3" id="l18a.154.3"></span>δυνάμεως ἢ παρὰ φύσιν ὄγκος. ἐκ τούτων ἁπασῶν
<span class="lb" data-page="18a.154" data-line="4" id="l18a.154.4"></span>τῶν διαθέσεων τὴν μὲν ψύξιν ἡ θώρηξις λύει, τουτέστιν
<span class="lb" data-page="18a.154" data-line="5" id="l18a.154.5"></span>ἤτοι ἁπλῶς οἴνου πόσις ἢ ἀκρατεστέρου· καὶ μέντοι τὴν
<span class="lb" data-page="18a.154" data-line="6" id="l18a.154.6"></span>τοιαύτην φλεγμονὴν, ἥτις δι’ ἔμφραξιν παχέος αἵματος
<span class="lb" data-page="18a.154" data-line="7" id="l18a.154.7"></span>ἄνευ πλήθους ἐγένετο, τὴν δὲ σὺν πλήθει φλεγμονὴν, ἤδη
<span class="lb" data-page="18a.154" data-line="8" id="l18a.154.8"></span>δὲ καὶ τὴν ἄλλην, ὅση χωρὶς μὲν ἐνδείας ἐστὶ, μετ’ εὐρωστίας
<span class="lb" data-page="18a.154" data-line="9" id="l18a.154.9"></span>δὲ δυνάμεως, ἰᾶται φλεβοτομία. περὶ δὲ τοῦ τέμνειν
<span class="lb" data-page="18a.154" data-line="10" id="l18a.154.10"></span>τὰς εἴσω φλέβας εἴρηταί μοι κατὰ τὸ πρὸ τούτου βιβλίον,
<span class="lb" data-page="18a.154" data-line="11" id="l18a.154.11"></span>ἐν ᾧ τόνδε τὸν ἀφορισμὸν ἐξηγούμην, δυσουρίην φλεβοτομίη
<span class="lb" data-page="18a.154" data-line="12" id="l18a.154.12"></span>λύει, τέμνειν δὲ τὰς εἴσω.
</p>
<span class="lb rule" data-page="18a.154" data-line="13" id="l18a.154.13"></span>
          </article>

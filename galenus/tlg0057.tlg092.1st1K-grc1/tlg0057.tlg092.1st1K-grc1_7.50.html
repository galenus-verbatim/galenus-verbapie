<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.50">
<span class="pb page1" data-page="18a.155" id="p18a.155"></span>
<span class="milestone ed1page page1" data-n="5.323" data-unit="ed1page" id="ed1page.5.323"></span>
<span class="milestone ed2page page1" data-n="9.319" data-unit="ed2page" id="ed2page.9.319"></span>
<span class="lb head" data-page="18a.155" data-line="8" id="l18a.155.8"></span>
            <blockquote class="quote lemma">
<span class="lb" data-page="18a.155" data-line="9" id="l18a.155.9"></span>Ὁκόσοισι σφακελισθῇ ὁ ἐγκέφαλος, ἐν τρισὶν ἡμέρῃσιν
<span class="lb" data-page="18a.155" data-line="10" id="l18a.155.10"></span>ἀπόλλυνται· ἢν δὲ ταύτας διαφύγωσιν, ὑγιέες γίνονται.
</blockquote>
<span class="lb rule" data-page="18a.155" data-line="11" id="l18a.155.11"></span>
            <p>
<span class="lb" data-page="18a.155" data-line="12" id="l18a.155.12"></span>Τὸ σφακελίζειν μὲν, ὡς πολλάκις εἴρηκεν ἐν τῷ περὶ
<span class="lb" data-page="18a.155" data-line="13" id="l18a.155.13"></span>ἀγμῶν καὶ ἄρθρων, ἐπὶ τοῦ διαφθείρεσθαι τοὔνομα φέρων,
<span class="lb" data-page="18a.155" data-line="14" id="l18a.155.14"></span>ἐνταυθοῖ οὐκ ἐγχωρεῖ φθορὰν ἀκοῦσαι τοῦ ἐγκεφάλου προκειμένου
<span class="lb" data-page="18a.155" data-line="15" id="l18a.155.15"></span>τοῦ, ἢν δὲ ταύτας διαφύγωσιν, ὑγιέες γίνονται.
<span class="lb" data-page="18a.155" data-line="16" id="l18a.155.16"></span>εἰ γὰρ δὴ φθορὰ τῆς οὐσίας ἐστὶν ὅλης ἑκάστου τῶν σφακελιζόντων
<span class="lb" data-page="18a.155" data-line="17" id="l18a.155.17"></span>μορίων ὁ σφάκελος, οὐκ ἐνδέχεται θεραπευθῆναι
<span class="lb" data-page="18a.155" data-line="18" id="l18a.155.18"></span>τὸν οὕτω κάμνοντα. μή ποτε οὖν ἐνίοτε οὕτω καταχρώμενοι
<span class="pb" data-page="18a.156" id="p18a.156"></span>
<span class="lb" data-page="18a.156" data-line="1" id="l18a.156.1"></span>φέρωσι τοὔνομα καὶ κατὰ τῶν ἀρχομένων μὲν ἐμπίπτειν
<span class="lb" data-page="18a.156" data-line="2" id="l18a.156.2"></span>τῇ διαθέσει, μηδέπω δ’ ἀκριβῶς ἐχόντων αὐτὴν συμπεπληρωμένην.
<span class="lb" data-page="18a.156" data-line="3" id="l18a.156.3"></span>τοιαῦτα γάρ τινα κἀπὶ τῶν σαρκωδῶν μορίων
<span class="lb" data-page="18a.156" data-line="4" id="l18a.156.4"></span>ἐν ταῖς γαγγραίναις συμβαίνει, τοῦ μὲν πάθους αὐτοῦ
<span class="lb" data-page="18a.156" data-line="5" id="l18a.156.5"></span>διὰ μέγεθος τῆς φλεγμονῆς ἀναισθησίαν τε καὶ μελασμὸν
<span class="lb" data-page="18a.156" data-line="6" id="l18a.156.6"></span>ἢ πάντως γε νεκρώδη τινὰ χροιὰν ἐπιφέροντος τῷ πάσχοντι
<span class="lb" data-page="18a.156" data-line="7" id="l18a.156.7"></span>μορίῳ. γαγγραινοῦσθαι δὲ λέγομεν καὶ τὸν ἀρχόμενον ἐμπίπτειν
<span class="lb" data-page="18a.156" data-line="8" id="l18a.156.8"></span>τῇ διαθέσει. ὥσπερ οὖν γάγγραιναν ἤδη μὲν συμπεπληρωμένην,
<span class="lb" data-page="18a.156" data-line="9" id="l18a.156.9"></span>ὡς νενεκρῶσθαι τὸ μόριον ἀδύνατον ἰᾶσθαι,
<span class="lb" data-page="18a.156" data-line="10" id="l18a.156.10"></span>γεννωμένην δ’ ἔτι δυνατὸν, οὕτω καὶ σφάκελον. καίτοι γε
<span class="lb" data-page="18a.156" data-line="11" id="l18a.156.11"></span>καὶ τὴν ἐν τοῖς σαρκώδεσι μορίοις νέκρωσιν ἐπὶ μεγέθει
<span class="lb" data-page="18a.156" data-line="12" id="l18a.156.12"></span>φλεγμονῆς, ἣν ἰδίως ὀνομάζουσι γάγγραιναν οἱ ἰατροὶ καὶ
<span class="lb" data-page="18a.156" data-line="13" id="l18a.156.13"></span>ταύτην οἱ Ἕλληνες ἐκάλουν σφάκελον. οὕτω γοῦν μοι δοκεῖ
<span class="lb" data-page="18a.156" data-line="14" id="l18a.156.14"></span>καὶ ὁ Ἡρόδοτος τὸν μηρὸν εἰρηκέναι τοῦ Καμβύσου σφακελίζεσθαι
<span class="lb" data-page="18a.156" data-line="15" id="l18a.156.15"></span>καὶ τὸν ἐγκέφαλον δὲ σφακελίζειν οὕτως ἄν τις
<span class="lb" data-page="18a.156" data-line="16" id="l18a.156.16"></span>εἴποι μόνως· καὶ μέντοι καὶ διὰ τί παχὺς ὁ θάνατος ἐπ’
<span class="lb" data-page="18a.156" data-line="17" id="l18a.156.17"></span>αὐτοῦ, πρόδηλον ὡς τοῦ τε πάθους ὄντος χαλεπωτάτου καὶ
<span class="lb" data-page="18a.156" data-line="18" id="l18a.156.18"></span>μορίου κυριωτάτου. μὴ φθάσαντος δὲ ἀποθανεῖν ἐν τρισὶ
<span class="pb" data-page="18a.157" id="p18a.157"></span>
<span class="lb" data-page="18a.157" data-line="1" id="l18a.157.1"></span>ταῖς πρώταις ἡμέραις τοῦ κάμνοντος, ἀλλ’ εἰς τὴν τετάρτην
<span class="lb" data-page="18a.157" data-line="2" id="l18a.157.2"></span>ἀφικομένου, παρακμάζειν τε χρὴ τὸ πάθος ἐλπίζειν,
<span class="lb" data-page="18a.157" data-line="3" id="l18a.157.3"></span>ἐῤῥῶσθαί τε τὴν δύναμιν, ὡς κρατῆσαι τελέως αὐτοῦ.
</p>
<span class="lb rule" data-page="18a.157" data-line="4" id="l18a.157.4"></span>
          </article>

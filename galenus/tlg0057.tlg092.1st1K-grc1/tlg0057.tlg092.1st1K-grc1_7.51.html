<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.51">
<span class="pb page1" data-page="18a.157" id="p18a.157"></span>
<span class="milestone ed1page page1" data-n="5.323" data-unit="ed1page" id="ed1page.5.323"></span>
<span class="milestone ed2page page1" data-n="9.319" data-unit="ed2page" id="ed2page.9.319"></span>
<span class="lb head" data-page="18a.157" data-line="5" id="l18a.157.5"></span>
            <blockquote class="quote lemma">
<span class="lb" data-page="18a.157" data-line="6" id="l18a.157.6"></span><span class="milestone ed2page" data-n="9.320" data-unit="ed2page" id="ed2page.9.320"></span>Πταρμὸς γίνεται ἐκ τῆς κεφαλῆς διαθερμαινομένου
<span class="lb" data-page="18a.157" data-line="7" id="l18a.157.7"></span>τοῦ ἐγκεφάλου ἢ διυγραινομένου τοῦ ἐν τῇ κεφαλῇ κενοῦ·
<span class="lb" data-page="18a.157" data-line="8" id="l18a.157.8"></span>ὑπερχεῖται γὰρ ὁ ἀὴρ ὁ ἐνεὼν ἔξω. ψόφει δὲ ὅτι διὰ
<span class="lb" data-page="18a.157" data-line="9" id="l18a.157.9"></span>στενοῦ αὐτῷ ὁ διέξοδός ἐστιν.
</blockquote>
<span class="lb rule" data-page="18a.157" data-line="10" id="l18a.157.10"></span>
            <p>
<span class="lb" data-page="18a.157" data-line="11" id="l18a.157.11"></span><span class="milestone ed1page" data-n="5.324" data-unit="ed1page" id="ed1page.5.324"></span>Αἱ τοιαῦται λέξεις δύο σημαίνουσιν, ἓν μὲν
<span class="lb" data-page="18a.157" data-line="12" id="l18a.157.12"></span>καθόλου λεγόμενον ἐπὶ παντὸς τοῦ προκειμένου πράγματος,
<span class="lb" data-page="18a.157" data-line="13" id="l18a.157.13"></span>ὥσπερ ἐνταῦθα τῶν πταρμῶν, ἕτερον δ’ ἐπὶ μέρους, ὡς
<span class="lb" data-page="18a.157" data-line="14" id="l18a.157.14"></span>ἐνταῦθα περὶ τῶν ἐξ ἐγκεφάλου γινομένων πταρμῶν. ὁ
<span class="lb" data-page="18a.157" data-line="15" id="l18a.157.15"></span>μὲν οὖν πρῶτος λόγος ἔσται τοιοῦτος· πᾶς πταρμὸς ἐξ
<span class="lb" data-page="18a.157" data-line="16" id="l18a.157.16"></span>ἐγκεφάλου γίνεται, διαθερμαινομένου τοῦ ἐγκεφάλου ἢ διυγραινομένου
<span class="lb" data-page="18a.157" data-line="17" id="l18a.157.17"></span>τοῦ ἐν τῇ κεφαλῇ κενοῦ, ὥσπερ ἐστὶν ἀληθέστερος·
<span class="pb" data-page="18a.158" id="p18a.158"></span>
<span class="lb" data-page="18a.158" data-line="1" id="l18a.158.1"></span>οὐ γὰρ πᾶς πταρμὸς γίνεται διαθερμαινομένου τοῦ
<span class="lb" data-page="18a.158" data-line="2" id="l18a.158.2"></span>ἐγκεφάλου ἢ διυγραινομένου τοῦ ἐν τῇ κεφαλῇ κενοῦ. πτεροῖς
<span class="lb" data-page="18a.158" data-line="3" id="l18a.158.3"></span>γοῦν τινες ἐρεθίζοντες τὰς ῥῖνας πτάρνυνται καὶ μετὰ
<span class="lb" data-page="18a.158" data-line="4" id="l18a.158.4"></span>βηχὸς δέ τι πνεῦμα κάτωθεν ἀφικνούμενον εἰς τοὺς τῆς
<span class="lb" data-page="18a.158" data-line="5" id="l18a.158.5"></span>ῥινὸς πόρους αἴτιον γίνεται πταρμοῦ. καὶ τὸ νομίζειν δὲ
<span class="lb" data-page="18a.158" data-line="6" id="l18a.158.6"></span>τὸν ἐκ τῆς κεφαλῆς ἐκκρινόμενον ἀέρα μόνον εἶναι τὸν ψοφοῦντα,
<span class="lb" data-page="18a.158" data-line="7" id="l18a.158.7"></span>προφανῶς ψεῦδός ἐστιν. ἐναργῶς γὰρ φαίνεται
<span class="lb" data-page="18a.158" data-line="8" id="l18a.158.8"></span>κάτωθεν ἐκ τοῦ πνεύμονος ὁ ἀὴρ ἀναφερόμενος, ἀθρόως
<span class="lb" data-page="18a.158" data-line="9" id="l18a.158.9"></span>συστελλομένου τοῦ θώρακος. ἀλλὰ καὶ τὸ προηγεῖσθαι τοῦ
<span class="lb" data-page="18a.158" data-line="10" id="l18a.158.10"></span>πταρμοῦ τὴν εἰσπνοὴν ἀθροιζούσης τῆς φύσεως ἀέρα δαψιλῆ,
<span class="lb" data-page="18a.158" data-line="11" id="l18a.158.11"></span>πρὸς τὴν τοῦ πταρμοῦ γένεσιν ὁμολογεῖ τοῖς εἰρημένοις.
<span class="lb" data-page="18a.158" data-line="12" id="l18a.158.12"></span>μόνος οὖν ὁ τὴν ἀρχὴν τῆς γενέσεως ἔχων, ὄρεξιν
<span class="lb" data-page="18a.158" data-line="13" id="l18a.158.13"></span>τῆς φύσεως ἀποκρῖναι φυσῶδες ἐκ τῆς κεφαλῆς πνεῦμα,
<span class="lb" data-page="18a.158" data-line="14" id="l18a.158.14"></span>τοῦτον γίνεται τὸν τρόπον, ὃν ἐπιχειρεῖ διδάσκειν ὁ ἀφορισμὸς,
<span class="lb" data-page="18a.158" data-line="15" id="l18a.158.15"></span>οὐδὲ τοῦτον ἴσως πάντα, τὸ γὰρ διυγραινομένου
<span class="lb" data-page="18a.158" data-line="16" id="l18a.158.16"></span>περιττὸν εἰς πταρμοῦ γένεσιν. εἰ γὰρ καὶ πλεονάζει τι
<span class="lb" data-page="18a.158" data-line="17" id="l18a.158.17"></span>κατὰ τὴν κεφαλὴν ὑγρὸν, οὐκ ἐργάζεται πταρμὸν ἄνευ τοῦ
<span class="lb" data-page="18a.158" data-line="18" id="l18a.158.18"></span>πνευματωθῆναι· καὶ τοῦτο φαίνεται προφανῶς ἐπὶ πολλῶν
<span class="pb" data-page="18a.159" id="p18a.159"></span>
<span class="lb" data-page="18a.159" data-line="1" id="l18a.159.1"></span>ἐκκρινόντων μὲν ὑγρότητα διὰ μυκτήρων παμπόλλην, οὐ
<span class="lb" data-page="18a.159" data-line="2" id="l18a.159.2"></span>πταρνυμένων ἐξ ἀνάγκης ἐπὶ πολύ. ἐκεῖνοι μὲν γὰρ μόνοι
<span class="lb" data-page="18a.159" data-line="3" id="l18a.159.3"></span>πτάρνυνται τῶν οὕτω διακειμένων, οἷς δακνῶδές ἐστι τὸ
<span class="lb" data-page="18a.159" data-line="4" id="l18a.159.4"></span>καταῤῥέον ὑγρὸν, ὡς εἰ καὶ τοῖς μυκτῆρσιν αὐτοῖς ἐνθείης
<span class="lb" data-page="18a.159" data-line="5" id="l18a.159.5"></span>τι δακνῶδες. ὥσπερ γὰρ ἡ βήξ φυσικόν τι σύμπτωμά
<span class="lb" data-page="18a.159" data-line="6" id="l18a.159.6"></span>ἐστιν, ἕνεκα τοῦ καθαίρεσθαι τὰς ἐν τῷ πνεύμονι τραχείας
<span class="lb" data-page="18a.159" data-line="7" id="l18a.159.7"></span>ἀρτηρίας, οὕτω καὶ ὁ πταρμὸς ἐναργῶς φαίνεται καθαίρων
<span class="lb" data-page="18a.159" data-line="8" id="l18a.159.8"></span>τοὺς κατὰ τὴν ῥῖνα πόρους. διττῆς δ’ οὔσης αὐτοῖς
<span class="lb" data-page="18a.159" data-line="9" id="l18a.159.9"></span>τῆς συντρήσεως, εὐρείας μὲν εἰς τὸ στόμα, διὰ λεπτοτέρων
<span class="lb" data-page="18a.159" data-line="10" id="l18a.159.10"></span>δὲ πόρων εἰς τὸν ἐγκέφαλον. ἡ μὲν εἰς <span class="milestone ed2page" data-n="9.321" data-unit="ed2page" id="ed2page.9.321"></span>τὸ στόμα
<span class="lb" data-page="18a.159" data-line="11" id="l18a.159.11"></span>σύντρησις ὑπὸ τοῦ κάτωθεν ἀναφερομένου πνεύματος, οἱ δ’
<span class="lb" data-page="18a.159" data-line="12" id="l18a.159.12"></span>εἰς τὸν ἐγκέφαλον ἀνήκοντες πόροι πρὸς τοῦ κατιόντος ἐξ
<span class="lb" data-page="18a.159" data-line="13" id="l18a.159.13"></span>ἐκείνου καθαίρονται. καί σοι παραφυλάττοντι φανοῦνται
<span class="lb" data-page="18a.159" data-line="14" id="l18a.159.14"></span>κουφίζοντες τὰ βάρη τῆς κεφαλῆς οἱ ἐξ ἐγκεφάλου τὴν ἀρχὴν
<span class="lb" data-page="18a.159" data-line="15" id="l18a.159.15"></span>τῆς κινήσεως ἔχοντες πταρμοί. γίνονται γὰρ ἀραιουμένων
<span class="lb" data-page="18a.159" data-line="16" id="l18a.159.16"></span>καθαιρομένων τε τῶν κατὰ τὴν κεφαλὴν ὑγρῶν ἐκκρινομένων
<span class="lb" data-page="18a.159" data-line="17" id="l18a.159.17"></span>τε τῇ τῆς φύσεως ὁρμῇ. τὸ δ’ ἀραιοῦσθαι
<span class="lb" data-page="18a.159" data-line="18" id="l18a.159.18"></span>γίνεται αὐτοῖς θερμαινομένοις. θερμαίνονται δὲ ὑπὸ τῆς
<span class="pb" data-page="18a.160" id="p18a.160"></span>
<span class="lb" data-page="18a.160" data-line="1" id="l18a.160.1"></span>ἐμφύτου θερμασίας ἀναζωπυρουμένης, ἧς διὰ τὴν ἀῤῥωστίαν
<span class="lb" data-page="18a.160" data-line="2" id="l18a.160.2"></span>πρότερον ἤθροιστο τὰ περιττὰ τῶν ὑγρῶν. ὅταν οὖν
<span class="lb" data-page="18a.160" data-line="3" id="l18a.160.3"></span>εἴπῃ διυγραινομένου τοῦ ἐν τῇ κεφαλῇ κενοῦ, μάλιστα μὲν
<span class="lb" data-page="18a.160" data-line="4" id="l18a.160.4"></span>ἀκουστέον τοῦ κατὰ τὰς κοιλίας τοῦ ἐγκεφάλου, ἤδη δὲ καὶ
<span class="lb" data-page="18a.160" data-line="5" id="l18a.160.5"></span>τοῦ περιέχοντος αὐτὸν ἔξωθεν. εὔπορον γάρ ἐστι κἀκεῖνο
<span class="lb" data-page="18a.160" data-line="6" id="l18a.160.6"></span>διὰ τοῦ ἐγκεφάλου, πρότερον μὲν εἰς τὰς κοιλίας αὐτὰς, ἐντεῦθεν
<span class="lb" data-page="18a.160" data-line="7" id="l18a.160.7"></span>δ’ ὑπελθεῖν εἰς τὴν ῥῖνα. τὸ δὲ τῷ ἀθρόῳ τῆς
<span class="lb" data-page="18a.160" data-line="8" id="l18a.160.8"></span>ἐκπτώσεως αὐτοῦ γίνεσθαι τὸν ψόφον, αὐτὸς ὁ Ἱπποκράτης
<span class="lb" data-page="18a.160" data-line="9" id="l18a.160.9"></span>εἶπεν. ἔστι δὲ τοῦτο κοινὸν ὁποτέρωθεν ἂν ἔχηται,
<span class="lb" data-page="18a.160" data-line="10" id="l18a.160.10"></span>εἴτ’ οὖν ἐκ τοῦ πνεύμονος ἀναφερόμενος εἴτ’ ἐκ τῆς κεφαλῆς
<span class="lb" data-page="18a.160" data-line="11" id="l18a.160.11"></span>καταφερόμενος.
</p>
<span class="lb rule" data-page="18a.160" data-line="12" id="l18a.160.12"></span>
          </article>

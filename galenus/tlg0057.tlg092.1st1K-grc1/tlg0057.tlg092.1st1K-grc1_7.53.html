<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.53">
<span class="pb page1" data-page="18a.161" id="p18a.161"></span>
<span class="milestone ed1page page1" data-n="5.324" data-unit="ed1page" id="ed1page.5.324"></span>
<span class="milestone ed2page page1" data-n="9.321" data-unit="ed2page" id="ed2page.9.321"></span>
<span class="lb head" data-page="18a.161" data-line="9" id="l18a.161.9"></span>
            <blockquote class="quote lemma">
<span class="lb" data-page="18a.161" data-line="10" id="l18a.161.10"></span>Ὁκόσοισι συμφέρει αἷμα ἀφαιρεῖσθαι ἀπὸ τῶν φλεβῶν,
<span class="lb" data-page="18a.161" data-line="11" id="l18a.161.11"></span>τούτους χρὴ ἔαρι φλεβοτομεῖσθαι.
</blockquote>
<span class="lb rule" data-page="18a.161" data-line="12" id="l18a.161.12"></span>
            <p>
<span class="lb" data-page="18a.161" data-line="13" id="l18a.161.13"></span><span class="milestone ed2page" data-n="9.322" data-unit="ed2page" id="ed2page.9.322"></span>Οὗτος ὁ ἀφορισμὸς μόριόν ἐστι τοῦ διὰ τοῦ
<span class="lb" data-page="18a.161" data-line="14" id="l18a.161.14"></span>ἔμπροσθεν εἰρημένου κατὰ τόνδε τὸν τρόπον· ὁκόσοις φαρμακείη
<span class="lb" data-page="18a.161" data-line="15" id="l18a.161.15"></span>ἢ φλεβοτομίη συμφέρει, τοῦ ἦρος φλεβοτομεῖν ἢ φαρμακεύειν.
<span class="lb" data-page="18a.161" data-line="16" id="l18a.161.16"></span>ἔν τισι δὲ τῶν ἀντιγράφων ὅλως οὐ γέγραπται.
<span class="lb" data-page="18a.161" data-line="17" id="l18a.161.17"></span>καὶ τινὲς μὲν τῶν ἐξηγησαμένων τὸ βιβλίον ἴσασι δίς τε
<span class="pb" data-page="18a.162" id="p18a.162"></span>
<span class="lb" data-page="18a.162" data-line="1" id="l18a.162.1"></span>γράφουσιν αὐτὸν, ἔνιοι δ’ οὐδ’ ὅλως μέμνηνται. θαυμάσαι
<span class="lb" data-page="18a.162" data-line="2" id="l18a.162.2"></span>δ’ ἐστὶ τῶν μὴ μόνον γραφόντων δὶς τοὺς αὐτοὺς ἀφορισμοὺς,
<span class="lb" data-page="18a.162" data-line="3" id="l18a.162.3"></span>ἀλλὰ καὶ τὰς ἐξηγήσεις προστιθέντων ἐν τοῖς αὐτοῖς
<span class="lb" data-page="18a.162" data-line="4" id="l18a.162.4"></span>ὑπομνήμασιν, ἄνευ τοῦ ἐπισημαίνεσθαι, ἤδη τῶν ἔμπροσθεν
<span class="lb" data-page="18a.162" data-line="5" id="l18a.162.5"></span>γεγραμμένων ὑπάρχειν αὐτοὺς, ἐνίους μὲν ὅλους,
<span class="lb" data-page="18a.162" data-line="6" id="l18a.162.6"></span>ἐνίους δ’ ἐκ μέρους, ὥσπερ καὶ τόνδε. τί ποτ’ οὖν ἔδοξεν
<span class="lb" data-page="18a.162" data-line="7" id="l18a.162.7"></span>ἢ τοῖς προστιθεῖσι τοὺς τοιούτους ἀφορισμοὺς ἐπὶ τῆς τοῦ
<span class="lb" data-page="18a.162" data-line="8" id="l18a.162.8"></span>βιβλίου τελευτῆς ἢ αὐτῷ τῷ Ἱπποκράτει, δὶς ὑπὲρ τῶν αὐτῶν
<span class="lb" data-page="18a.162" data-line="9" id="l18a.162.9"></span>μνημονεύειν καί τισι τῶν ἐξηγησαμένων δὶς ἐξηγεῖσθαι,
<span class="lb" data-page="18a.162" data-line="10" id="l18a.162.10"></span>μὰ τοὺς θεοὺς, οὐκ ἔχω συμβαλεῖν. οὔτε γὰρ αὐτὸν τὸν
<span class="lb" data-page="18a.162" data-line="11" id="l18a.162.11"></span>συγγραφέα πιθανόν ἐστιν ἐπιλήσμονα τῶν τηλικούτων
<span class="lb" data-page="18a.162" data-line="12" id="l18a.162.12"></span>ὑπάρχειν, καὶ μάλισθ’ ὅταν ᾖ τοιοῦτος, οἶον ἴσμεν ἐν ἅπασιν
<span class="lb" data-page="18a.162" data-line="13" id="l18a.162.13"></span>ὄντα τὸν Ἱπποκράτην, οὔτε τῶν προστιθέντων ἢ λήθην
<span class="lb" data-page="18a.162" data-line="14" id="l18a.162.14"></span>τοσαύτην ἤ τινα ἄλλην πανουργίαν ἐστὶν ἐπινοῆσαι, δι’ ἣν
<span class="lb" data-page="18a.162" data-line="15" id="l18a.162.15"></span>δὶς ἔγραψαν ὑπὲρ τῶν αὐτῶν. ἔτι τε μᾶλλόν ἐστι τῶν ἐξηγητῶν
<span class="lb" data-page="18a.162" data-line="16" id="l18a.162.16"></span>ἐκείνων θαυμάζειν ὅσοι δὶς ἐξηγούμενοι τοὺς αὐτοὺς
<span class="lb" data-page="18a.162" data-line="17" id="l18a.162.17"></span>ἀφορισμοὺς οὐδ’ αὐτὸ τοῦτο προσέθεσαν, ὅτι δεύτερον
<span class="pb" data-page="18a.163" id="p18a.163"></span>
<span class="lb" data-page="18a.163" data-line="1" id="l18a.163.1"></span>αὐτὸ ποιοῦσι. καὶ τούτων ἔτι μᾶλλον ὅσοι καὶ διαφόρους
<span class="lb" data-page="18a.163" data-line="2" id="l18a.163.2"></span>ἐξηγήσεις ἔγραψαν, ἔν τε τούτοις ἐπὶ τῇ τελευτῇ καὶ τοῖς
<span class="lb" data-page="18a.163" data-line="3" id="l18a.163.3"></span>ἔμπροσθεν ἐπὶ τῶν αὐτῶν εἰρημένοις.
</p>
<span class="lb rule" data-page="18a.163" data-line="4" id="l18a.163.4"></span>
          </article>

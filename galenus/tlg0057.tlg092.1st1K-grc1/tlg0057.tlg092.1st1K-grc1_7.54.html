<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.54">
<span class="pb page1" data-page="18a.163" id="p18a.163"></span>
<span class="milestone ed1page page1" data-n="5.324" data-unit="ed1page" id="ed1page.5.324"></span>
<span class="milestone ed2page page1" data-n="9.322" data-unit="ed2page" id="ed2page.9.322"></span>
<span class="lb head" data-page="18a.163" data-line="5" id="l18a.163.5"></span>
            <blockquote class="quote lemma">
<span class="lb" data-page="18a.163" data-line="6" id="l18a.163.6"></span>Ὁκόσοισι μεταξὺ τῆς γαστρὸς καὶ τῶν φρενῶν φλέγμα ἀπόκειται
<span class="lb" data-page="18a.163" data-line="7" id="l18a.163.7"></span>καὶ ὀδύνην παρέχει οὐκ ἔχον ἔξοδον, οὐδὲ εἰς ἑτέρην
<span class="lb" data-page="18a.163" data-line="8" id="l18a.163.8"></span>τῶν κοιλιῶν, τουτέοισι κατὰ τὰς φλέβας ἐς τὴν κύστιν
<span class="lb" data-page="18a.163" data-line="9" id="l18a.163.9"></span>τρεπομένου τοῦ φλέγματος λύσις γίνεται τῆς νούσου.
</blockquote>
<span class="lb rule" data-page="18a.163" data-line="10" id="l18a.163.10"></span>
            <p>
<span class="lb" data-page="18a.163" data-line="11" id="l18a.163.11"></span>Εἰκότως ἀπορεῖν μοι δοκεῖ Μαρῖνος, ἀδύνατον ἡγούμενος
<span class="lb" data-page="18a.163" data-line="12" id="l18a.163.12"></span>συστῆναι μεταξὺ γαστρὸς καὶ φρενῶν φλέγμα. καταῤῥυήσεται
<span class="lb" data-page="18a.163" data-line="13" id="l18a.163.13"></span>γὰρ αὐτὸ κάτω μέχρι τῶν τῆς ἥβης ὀστῶν. οὐ
<span class="lb" data-page="18a.163" data-line="14" id="l18a.163.14"></span>μὴν οὐδὲ μεταληφῆναι δύνασθαί φησιν <span class="milestone ed2page" data-n="9.323" data-unit="ed2page" id="ed2page.9.323"></span>εἰς τὰς
<span class="lb" data-page="18a.163" data-line="15" id="l18a.163.15"></span>φλέβας τοῦτο, καθάπερ ἐπὶ τῶν ὑδερικῶν ἡ λεπτὴ καὶ ὑδατώδης
<span class="lb" data-page="18a.163" data-line="16" id="l18a.163.16"></span>ὑγρότης μεταλαμβανομένη δι’ οὔρων ἐκκρίνεται.
<span class="lb" data-page="18a.163" data-line="17" id="l18a.163.17"></span>ἀκούειν οὖν φησι χρῆναι τοῦ μεταξὺ τῶν φρενῶν τε καὶ
<span class="pb" data-page="18a.164" id="p18a.164"></span>
<span class="lb" data-page="18a.164" data-line="1" id="l18a.164.1"></span>τῆς γαστρὸς, ἀντὶ τοῦ μεταξὺ φρενῶν ἰδίου σώματος, ὃ
<span class="lb" data-page="18a.164" data-line="2" id="l18a.164.2"></span>σαρκῶδές ἐστι καὶ τῆς τοῦ περιτοναίνου κορυφῆς. ἀλλ’ εἰ
<span class="lb" data-page="18a.164" data-line="3" id="l18a.164.3"></span>καὶ οὕτως ἀκούσαιμεν, ὦ Μαρῖνε, τὴν εἰς τὰς φλέβας μετάληψιν
<span class="lb" data-page="18a.164" data-line="4" id="l18a.164.4"></span>ὁμοίως <span class="milestone ed1page" data-n="5.325" data-unit="ed1page" id="ed1page.5.325"></span>ἄπορον εἴη. οὐ δυνατὸν γὰρ ἐντεῦθεν
<span class="lb" data-page="18a.164" data-line="5" id="l18a.164.5"></span>ἐπὶ τοὺς νεφροὺς ἀφικέσθαι διὰ φλεβῶν, οὐδ’ ἐκ
<span class="lb" data-page="18a.164" data-line="6" id="l18a.164.6"></span>τῆς ὑπὸ τὸ περιτόναιον εὐρυχωρίας ἀδύνατον πρὸς τῷ καὶ
<span class="lb" data-page="18a.164" data-line="7" id="l18a.164.7"></span>παντελῶς ἄκυρον εἶναι τὴν κατάχρησιν τῆς κατὰ γαστέρα
<span class="lb" data-page="18a.164" data-line="8" id="l18a.164.8"></span>προσηγορίας. οὐδὲν γὰρ ὅμοιόν ἐστι περιτοναίῳ καὶ γαστρὶ,
<span class="lb" data-page="18a.164" data-line="9" id="l18a.164.9"></span>διότι τῆς προσηγορίας κοινωνήσουσι. κάλλιον ἦν ἀκούειν
<span class="lb" data-page="18a.164" data-line="10" id="l18a.164.10"></span>μὲν ὥσπερ ἅπαντες ἤκουσαν, ἐκείνην ὑπ’ αὐτοῦ λέγεσθαι
<span class="lb" data-page="18a.164" data-line="11" id="l18a.164.11"></span>τὴν εὐρυχωρίαν, ὅση κάτω μέν ἐστι τῶν φρενῶν, ἔνδον τε
<span class="lb" data-page="18a.164" data-line="12" id="l18a.164.12"></span>τοῦ κατ’ ἐπιγάστριον περιτοναίου, σκοπεῖν τε εἰ δυνατόν
<span class="lb" data-page="18a.164" data-line="13" id="l18a.164.13"></span>ἐστιν ὃ λέγει γινωσκόντων ἡμῶν ὡς ἀεὶ ταῖς ὕλαις ὁδὸν
<span class="lb" data-page="18a.164" data-line="14" id="l18a.164.14"></span>εὑρίσκειν οἴεται τὴν φύσιν ὁ Ἱπποκράτης, ὅταν ἐῤῥωμένη
<span class="lb" data-page="18a.164" data-line="15" id="l18a.164.15"></span>τυγχάνει κἂν ὅτι μάλιστα παχεῖαί πώς εἰσι καὶ διὰ λεπτῶν
<span class="lb" data-page="18a.164" data-line="16" id="l18a.164.16"></span>ὁδοιποροῦσι πόρων, ὅπου γε καὶ δι’ ὀστῶν ἀποστάσεις γίνεσθαί
<span class="lb" data-page="18a.164" data-line="17" id="l18a.164.17"></span>φησιν. ὁρῶμεν δὲ καὶ τὸ μεταξὺ θώρακός τε καὶ
<span class="pb" data-page="18a.165" id="p18a.165"></span>
<span class="lb" data-page="18a.165" data-line="1" id="l18a.165.1"></span>πνεύμονος ὑγρὸν ἐπὶ τῶν ἐμπύων ἀναβηττόμενον. ἐνίοτε δὲ
<span class="lb" data-page="18a.165" data-line="2" id="l18a.165.2"></span>καὶ διὰ τοῦ δέρματος ὑγιοῦς ὑπάρχοντος αἷμα διεκπῖπτον
<span class="lb" data-page="18a.165" data-line="3" id="l18a.165.3"></span>ἐπὶ τῶν πωρουμένων ὀστῶν. οὔκουν οὐδ’ ἐφ’ οὗ νῦν εἶπεν
<span class="lb" data-page="18a.165" data-line="4" id="l18a.165.4"></span>ὁ Ἱπποκράτης φλέγματος ἀδύνατον παντάπασιν ὑποληπτέον
<span class="lb" data-page="18a.165" data-line="5" id="l18a.165.5"></span>εἰς οὖρα γενέσθαι μετάληψιν, ἀλλ’ ἐγχωρεῖν ποτε καὶ τοῦτο
<span class="lb" data-page="18a.165" data-line="6" id="l18a.165.6"></span>ὑπὸ τῆς φύσεως πραχθῆναι, προλεπτυνάσης κατὰ βραχὺ τὸ
<span class="lb" data-page="18a.165" data-line="7" id="l18a.165.7"></span>φλέγμα, καθάπερ ἐπὶ τῶν ἐμπύων τὸ πῦον.
</p>
<span class="lb rule" data-page="18a.165" data-line="8" id="l18a.165.8"></span>
          </article>

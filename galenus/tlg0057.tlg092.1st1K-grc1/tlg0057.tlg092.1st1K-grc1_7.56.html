<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.56">
<span class="pb page1" data-page="18a.167" id="p18a.167"></span>
<span class="milestone ed1page page1" data-n="5.325" data-unit="ed1page" id="ed1page.5.325"></span>
<span class="milestone ed2page page1" data-n="9.324" data-unit="ed2page" id="ed2page.9.324"></span>
<span class="lb head" data-page="18a.167" data-line="5" id="l18a.167.5"></span>
            <blockquote class="quote lemma">
<span class="lb" data-page="18a.167" data-line="6" id="l18a.167.6"></span>Ἁλύκη, χάσμη, φρίκη, οἶνος ἴσος ἴσῳ πινόμενος λύει τὴν
<span class="lb" data-page="18a.167" data-line="7" id="l18a.167.7"></span>νόσον.
</blockquote>
<span class="lb rule" data-page="18a.167" data-line="8" id="l18a.167.8"></span>
            <p>
<span class="lb" data-page="18a.167" data-line="9" id="l18a.167.9"></span>Σολοικοφανὲς εἰκότως ἐνίοις ἔδοξεν εἶναι τὸ σχῆμα τοῦ
<span class="lb" data-page="18a.167" data-line="10" id="l18a.167.10"></span>λόγου καὶ διὰ τοῦτ’ ἔνιοι κατ’ αἰτιατικὰς πτώσεις ἔγραψαν
<span class="lb" data-page="18a.167" data-line="11" id="l18a.167.11"></span>ἁλύκην, χάσμην, φρίκην, οἶνος ἴσος ἴσῳ πινόμενος λύει. διαφέρει
<span class="lb" data-page="18a.167" data-line="12" id="l18a.167.12"></span>γοῦν εἰς τὸ παρὸν, καθ’ ὁποτέραν ἄν τις γραφὴν ἐξηγήσηται
<span class="lb" data-page="18a.167" data-line="13" id="l18a.167.13"></span>τὸν ἀφορισμόν. ἐπίστασθαι γὰρ χρὴ πρῶτον ὅτι
<span class="lb" data-page="18a.167" data-line="14" id="l18a.167.14"></span>προσηγόρευκεν ἁλύκην, ἣν οἱ πολλοὶ τῶν Ἑλλήνων ὀνομάζουσιν
<span class="lb" data-page="18a.167" data-line="15" id="l18a.167.15"></span>ἅλην, ἔπειτα δ’ ἥτις ἐστὶν ἡ τοῦτ’ ἐργαζομένη τὸ σύμπτωμα
<span class="lb" data-page="18a.167" data-line="16" id="l18a.167.16"></span>διάθεσις. ἁλύειν μὲν οὖν λέγουσιν ἐκείνους τῶν
<span class="lb" data-page="18a.167" data-line="17" id="l18a.167.17"></span>ὑγιαινόντων, ὅσοιπερ ἂν ἀεὶ τοῖς παροῦσι δυσχεραίνοντες
<span class="pb" data-page="18a.168" id="p18a.168"></span>
<span class="lb" data-page="18a.168" data-line="1" id="l18a.168.1"></span>ἄλλοτε εἰς ἄλλα μεταβαίνουσι πράγματά τε καὶ πράξεις.
<span class="lb" data-page="18a.168" data-line="2" id="l18a.168.2"></span>κατὰ δὲ τὸν αὐτὸν τρόπον καὶ νοσούντων ἐκείνης ἁλύειν
<span class="lb" data-page="18a.168" data-line="3" id="l18a.168.3"></span>φασὶν ὅσοι μὴ φέροντες τὴν κατάκλισιν ἐξαλλάττουσι τὰ
<span class="lb" data-page="18a.168" data-line="4" id="l18a.168.4"></span>σχήματα διὰ τὸ δύσφορον ἀεὶ τὸ παρὸν εἶναι. τοῦτο δὲ
<span class="lb" data-page="18a.168" data-line="5" id="l18a.168.5"></span>ἔγνωμεν ἐκείνοις μάλιστα συμβαῖνον, οἷσπερ ἂν ἐν τῷ στόματι
<span class="lb" data-page="18a.168" data-line="6" id="l18a.168.6"></span>τῆς γαστρὸς, ὅπερ ἐνίοτε καταχρώμενοι στόμαχον ὀνομάζουσι,
<span class="lb" data-page="18a.168" data-line="7" id="l18a.168.7"></span>περιέχεταί τις ἰδιότης ὑγρότητος ἀνιαρᾶς, οὔτε
<span class="lb" data-page="18a.168" data-line="8" id="l18a.168.8"></span>πολλῆς οὔτ’ ἐμπλεούσης τῷ κύτει τῆς γαστρὸς, ἀνατρεπομένης
<span class="lb" data-page="18a.168" data-line="9" id="l18a.168.9"></span>δὲ εἰς τοὺς χιτῶνας αὐτῆς. ἀλλὰ καὶ τὸ χασμᾶσθαι,
<span class="lb" data-page="18a.168" data-line="10" id="l18a.168.10"></span>καθάπερ καὶ σκοτοδινᾶσθαι <span class="milestone ed2page" data-n="9.325" data-unit="ed2page" id="ed2page.9.325"></span>περιεχομένης τινὸς ἐν
<span class="lb" data-page="18a.168" data-line="11" id="l18a.168.11"></span>τοῖς μυσὶ, δι’ ὧν καὶ κατὰ προαίρεσιν γίνονται κινήσεις,
<span class="lb" data-page="18a.168" data-line="12" id="l18a.168.12"></span>ἤτοι ὑγρότητος πνευματώδους ἢ πνεύματος ἀτμώδους γίνεσθαι
<span class="lb" data-page="18a.168" data-line="13" id="l18a.168.13"></span>δέδεικται. καὶ ἡ φρίκη δὲ μοχθηρῶν χυμῶν διαθεόντων
<span class="lb" data-page="18a.168" data-line="14" id="l18a.168.14"></span>κατὰ τὸ δέρμα συμβαίνει. δῆλον δὲ ὅτι περὶ τῆς
<span class="lb" data-page="18a.168" data-line="15" id="l18a.168.15"></span>ἐκ τοῦ νοσώδους σώματος ὁρμωμένης φρίκης ὁ λόγος νῦν
<span class="lb" data-page="18a.168" data-line="16" id="l18a.168.16"></span>ἡμῖν ἐστιν, οὐ τῆς ὑπό τινος αἰτίας ἔξωθεν. ἕκαστον οὖν
<span class="lb" data-page="18a.168" data-line="17" id="l18a.168.17"></span>τούτων τῶν εἰρημένων οἴνου πόσις θεραπεύει ἀκρατεστέρου,
<span class="lb" data-page="18a.168" data-line="18" id="l18a.168.18"></span>τὴν συμμετρίαν δὲ τῆς κράσεως αὐτὸς ἐδήλωσεν εἰπών.
<span class="pb" data-page="18a.169" id="p18a.169"></span>
<span class="lb" data-page="18a.169" data-line="1" id="l18a.169.1"></span>οἶνος ἴσος ἴσῳ πινόμενος· ὕδατι γὰρ δηλονότι κεράννυσθαι
<span class="lb" data-page="18a.169" data-line="2" id="l18a.169.2"></span>βούλεται τὸν οἶνον ἴσῳ, χάριν τοῦ τὸ μὲν διώσασθαι, κενῶσθαι
<span class="lb" data-page="18a.169" data-line="3" id="l18a.169.3"></span>τῶν λυπηρῶν, ὅσον ἂν ὑπείκῃ τῇ ῥύμῃ τῆς τοῦ οἴνου
<span class="lb" data-page="18a.169" data-line="4" id="l18a.169.4"></span>φορᾶς, τὸ δ’ ὑπόλοιπον ἐπικράσαι. θερμαίνει γὰρ, ὡς
<span class="lb" data-page="18a.169" data-line="5" id="l18a.169.5"></span>ἴσμεν, ὁ οἶνος ἅπαν τὸ σῶμα καὶ ταχέως ἐπὶ πάντα φέρεται
<span class="lb" data-page="18a.169" data-line="6" id="l18a.169.6"></span>τὰ μόρια, μετὰ τοῦ χυμοὺς χρηστοὺς ἐργάζεσθαι.
</p>
<span class="lb rule" data-page="18a.169" data-line="7" id="l18a.169.7"></span>
          </article>

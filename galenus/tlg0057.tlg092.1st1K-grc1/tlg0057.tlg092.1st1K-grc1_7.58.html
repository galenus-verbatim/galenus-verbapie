<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.58">
<span class="pb page1" data-page="18a.170" id="p18a.170"></span>
<span class="milestone ed1page page1" data-n="5.325" data-unit="ed1page" id="ed1page.5.325"></span>
<span class="milestone ed2page page1" data-n="9.325" data-unit="ed2page" id="ed2page.9.325"></span>
<span class="lb head" data-page="18a.170" data-line="1" id="l18a.170.1"></span>
            <blockquote class="quote lemma">
<span class="lb" data-page="18a.170" data-line="2" id="l18a.170.2"></span>Ὁκόσοισι δ’ ἂν ὁ ἐγκέφαλος σεισθῇ ὑπό τινος προφάσιος,
<span class="lb" data-page="18a.170" data-line="3" id="l18a.170.3"></span>ἀνάγκη ἀφώνους γίνεσθαι παραχρῆμα.
</blockquote>
<span class="lb rule" data-page="18a.170" data-line="4" id="l18a.170.4"></span>
            <p>
<span class="lb" data-page="18a.170" data-line="5" id="l18a.170.5"></span>Καὶ κατὰ τόνδε τὸν ἀφορισμὸν ἐν τισὶ μὲν τῶν ἀντιγράφων
<span class="lb" data-page="18a.170" data-line="6" id="l18a.170.6"></span>ἀφώνους ἐστὶν εὑρεῖν κατὰ τὴν πληθυντικὴν
<span class="lb" data-page="18a.170" data-line="7" id="l18a.170.7"></span><span class="milestone ed2page" data-n="9.326" data-unit="ed2page" id="ed2page.9.326"></span>αἰτιατικὴν πτῶσιν γεγραμμένον, ἐν τισὶ δὲ κατὰ τὴν
<span class="lb" data-page="18a.170" data-line="8" id="l18a.170.8"></span>ἑνικὴν ἄφωνον ἐν σολοικοφανεῖ σχήματι. διαφέρει δὲ οὐδὲν
<span class="lb" data-page="18a.170" data-line="9" id="l18a.170.9"></span>οὐδ’ ἐνταῦθα πρός γε τὰ παρόντα γινωσκόντων ἡμῶν ὡς
<span class="lb" data-page="18a.170" data-line="10" id="l18a.170.10"></span>ἔθος ἐστὶ τῷ Ἱπποκράτει πολλάκις ἀφ’ ἑνὸς συμπτώματος
<span class="lb" data-page="18a.170" data-line="11" id="l18a.170.11"></span>τοῦ προδηλοτάτου, τῆς ἀφωνίας, ὀνομάζειν οὕτω καὶ δηλοῦν,
<span class="lb" data-page="18a.170" data-line="12" id="l18a.170.12"></span>ὅσοι μηδ’ ἄλλην τινὰ τῶν νατὰ προαίρεσιν ἀποσώζουσι κινήσεων
<span class="lb" data-page="18a.170" data-line="13" id="l18a.170.13"></span>ἢ μηδ’ ὅλως αἰσθάνονται. κεῖνται δὲ ὡσαύτως
<span class="lb" data-page="18a.170" data-line="14" id="l18a.170.14"></span>τοῖς ἀποπληκτικοῖς ἀναίσθητοί τε ἅμα καὶ ἀκίνητοι· γίνεται
<span class="lb" data-page="18a.170" data-line="15" id="l18a.170.15"></span>μὲν <span class="milestone ed1page" data-n="5.326" data-unit="ed1page" id="ed1page.5.326"></span>οὖν καὶ δι’ ἄλλας αἰτίας τοῦτο. νυνὶ μέντοι
<span class="lb" data-page="18a.170" data-line="16" id="l18a.170.16"></span>τῆς σείσεως τοῦ ἐγκεφάλου μνημονεύει ὁ Ἱπποκράτης
<span class="lb" data-page="18a.170" data-line="17" id="l18a.170.17"></span>καὶ ταύτῃ τὴν τοιαύτην ὅλου τοῦ σώματος ἔσεσθαί φησι
<span class="lb" data-page="18a.170" data-line="18" id="l18a.170.18"></span>διάθεσιν. σεισθῆναι δὲ οὕτω συμβαίνει τὸν ἐγκέφαλον διά
<span class="pb" data-page="18a.171" id="p18a.171"></span>
<span class="lb" data-page="18a.171" data-line="1" id="l18a.171.1"></span>τινα βιαίαν πτῶσιν ὅλου τοῦ σώματος ἐξ ὑψηλῶν γεγενημένην
<span class="lb" data-page="18a.171" data-line="2" id="l18a.171.2"></span>χωρίων. αἱ γὰρ τοιαῦται καταπτώσεις εἰώθασι καὶ
<span class="lb" data-page="18a.171" data-line="3" id="l18a.171.3"></span>τὴν ἐν τοῖς τῆς ῥαχέως σπονδύλοις σεῖσιν ἐργάζεσθαι, ὅταν
<span class="lb" data-page="18a.171" data-line="4" id="l18a.171.4"></span>αἱ μὲν ἁρμονίαι κινηθῶσιν αὐτῶν, ὁ δ’ ἐν κοιλότητι περιεχόμενος
<span class="lb" data-page="18a.171" data-line="5" id="l18a.171.5"></span>νωτιαῖος πονήσῃ, διασεισθεὶς δὲ σφοδρῶς εἰς
<span class="lb" data-page="18a.171" data-line="6" id="l18a.171.6"></span>κίνδυνον ἄγει ῥήξεων ἔνια τῶν ἀποπεφυκότων αὐτῷ νεύρων,
<span class="lb" data-page="18a.171" data-line="7" id="l18a.171.7"></span>ὅπερ οὐχ ἥκιστα καὶ κατὰ τὸν ἐγκέφαλον γίνεται καὶ
<span class="lb" data-page="18a.171" data-line="8" id="l18a.171.8"></span>τοσούτῳ γε μᾶλλον, ὅσῳ καὶ πλείων ἐστὶν ἡ πέριξ αὐτοῦ
<span class="lb" data-page="18a.171" data-line="9" id="l18a.171.9"></span>χώρα κενὴ καὶ μᾶλλον ἐπὶ τῶν πρεσβυτέρων, ὡς ἐν ταῖς
<span class="lb" data-page="18a.171" data-line="10" id="l18a.171.10"></span>ἀνατομικαῖς πραγματείαις λέλεκται, συστέλλεται γοῦν ἡ
<span class="lb" data-page="18a.171" data-line="11" id="l18a.171.11"></span>ψυχικὴ δύναμις εἰς ἑαυτὴν ἐν ταῖς τοιαύταις διαθέσεσιν,
<span class="lb" data-page="18a.171" data-line="12" id="l18a.171.12"></span>ἀνιαθεῖσα τῇ σφαλερᾷ κινήσει καὶ διὰ τοῦτο ἡσυχάζει. τῶν
<span class="lb" data-page="18a.171" data-line="13" id="l18a.171.13"></span>δ’ ἀποφύσεων ἔνιαι μὲν ἱκανῶς τείνονται, τινὲς δ’ ἐκ μέρους
<span class="lb" data-page="18a.171" data-line="14" id="l18a.171.14"></span>γε διασπῶνται. κατὰ τοῦτο μέχρι περ ἂν ἀνακτήσηται
<span class="lb" data-page="18a.171" data-line="15" id="l18a.171.15"></span>πάλιν ἑαυτὴν ἡ ψυχικὴ δύναμις, ἄφωνόν τε καὶ ἀκίνητον
<span class="lb" data-page="18a.171" data-line="16" id="l18a.171.16"></span>ὅλον κεῖται τὸ παθὸν οὕτω ζῶον. εἰ δ’ ἀποσπασθῆναι
<span class="lb" data-page="18a.171" data-line="17" id="l18a.171.17"></span>φθάσειεν ἢ κατά τι μέρος αὐτοῦ κατασπασθῆναι ὁ
<span class="lb" data-page="18a.171" data-line="18" id="l18a.171.18"></span>ἐγκέφαλος, οὐκέτι ἀναφέρουσι.
</p>
<span class="lb rule" data-page="18a.171" data-line="19" id="l18a.171.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.63">
<span class="pb page1" data-page="18a.176" id="p18a.176"></span>
<span class="milestone ed1page page1" data-n="5.326" data-unit="ed1page" id="ed1page.5.326"></span>
<span class="milestone ed2page page1" data-n="9.328" data-unit="ed2page" id="ed2page.9.328"></span>
<span class="lb head" data-page="18a.176" data-line="8" id="l18a.176.8"></span>
            <blockquote class="quote lemma">
<span class="lb" data-page="18a.176" data-line="9" id="l18a.176.9"></span>Ἱδρὼς πολὺς, θερμὸς ἢ ψυχρὸς, ἀεὶ ῥέων, σημαίνει ὑγρὸν
<span class="lb" data-page="18a.176" data-line="10" id="l18a.176.10"></span>ἀπάγειν, ἰσχυρῷ μὲν ἄνωθεν, τῷ δ’ ἀσθενεῖ κάτωθεν.
</blockquote>
<span class="lb rule" data-page="18a.176" data-line="11" id="l18a.176.11"></span>
            <p>
<span class="lb" data-page="18a.176" data-line="12" id="l18a.176.12"></span><span class="milestone ed2page" data-n="9.329" data-unit="ed2page" id="ed2page.9.329"></span>Ἔμπροσθεν ἄλλον ἀφορισμὸν ἐν τῷ τετάρτῳ
<span class="lb" data-page="18a.176" data-line="13" id="l18a.176.13"></span>τῶνδε τῶν ὑπομνημάτων ἐξηγησάμεθα, ὃς κατὰ τόνδε τὸν
<span class="lb" data-page="18a.176" data-line="14" id="l18a.176.14"></span>τρόπον ἐγέγραπτο· ἱδρὼς πολὺς ἢ θερμὸς ἢ ψυχρὸς ἀεὶ
<span class="lb" data-page="18a.176" data-line="15" id="l18a.176.15"></span>ἐὼν, ὁ ψυχρὸς μείζω, ὁ θερμὸς ἐλάσσω νοῦσον σημαίνει.
<span class="lb" data-page="18a.176" data-line="16" id="l18a.176.16"></span>καὶ τήν γε διάθεσιν ἔφαμεν εἶναι τῶν γε τοιούτων ἱδρώτων
<span class="lb" data-page="18a.176" data-line="17" id="l18a.176.17"></span>ὑγρότητος πλῆθος ἐν τῷ τοῦ κάμνοντος περιεχόμενον σώματι.
<span class="pb" data-page="18a.177" id="p18a.177"></span>
<span class="lb" data-page="18a.177" data-line="1" id="l18a.177.1"></span>διὰ τοῦτ’ οὖν ὁ νῦν ἡμῖν προκείμενος ἀφορισμὸς ἀπάγειν
<span class="lb" data-page="18a.177" data-line="2" id="l18a.177.2"></span>κελεύει τὴν περιττὴν ὑγρότητα, τοῖς μὲν ἰσχυροῖς μὲν ἄνωθεν,
<span class="lb" data-page="18a.177" data-line="3" id="l18a.177.3"></span>ὅπερ ἐστὶ διὰ τῶν ἐμέτων, τοῖς δ’ ἀσθενεστέροις κάτωθεν,
<span class="lb" data-page="18a.177" data-line="4" id="l18a.177.4"></span>ὅπερ καὶ αὐτὸ σημαίνει δι’ ὑπαγωγῆς γαστρός. ὅτι
<span class="lb" data-page="18a.177" data-line="5" id="l18a.177.5"></span>μὲν οὖν ἐκκενοῦν ἀεὶ χρὴ τοῦ σώματος τὰς περιττὰς ὑγρότητας
<span class="lb" data-page="18a.177" data-line="6" id="l18a.177.6"></span>ἄντικρυς δῆλον. εἰ δὲ τοῖς ἰσχυροῖς μὲν ἄνωθεν
<span class="lb" data-page="18a.177" data-line="7" id="l18a.177.7"></span>μόνον ἀεὶ, τοῖς δ’ ἀσθενέσι κάτωθεν, ἄξιον εἶναι δοκεῖ μοι
<span class="lb" data-page="18a.177" data-line="8" id="l18a.177.8"></span>σκέψεως. βέλτιον γὰρ ἴσως οὐ ταύτῃ διαιρεῖν τῶν βοηθημάτων
<span class="lb" data-page="18a.177" data-line="9" id="l18a.177.9"></span>τὴν χρείαν, ἀλλ’ ὡς ἡμῖν ἐν τῇ θεραπευτικῇ πραγματείᾳ
<span class="lb" data-page="18a.177" data-line="10" id="l18a.177.10"></span>περὶ τῶν τοιούτων ἁπάντων διώρισται. καὶ τοῦτον
<span class="lb" data-page="18a.177" data-line="11" id="l18a.177.11"></span>οὖν τὸν ἀφορισμὸν ἐκ τῶν παραγεγραμμένων εἶναι νομίζω.
<span class="lb" data-page="18a.177" data-line="12" id="l18a.177.12"></span>ἑξῆς τοῖς προγεγραμμένοις ἀφορισμοῖς ἄλλοι τρεῖς εὑρίσκονται
<span class="lb" data-page="18a.177" data-line="13" id="l18a.177.13"></span>κατὰ τὰ πλεῖστα τῶν ἀντιγράφων καὶ τοῖς ἐξηγηταῖς
<span class="lb" data-page="18a.177" data-line="14" id="l18a.177.14"></span>ὁμοίως γεγραμμένοι βραχύ τι διαλλάττοντες τῇ λέξει τῶν
<span class="lb" data-page="18a.177" data-line="15" id="l18a.177.15"></span>ἐν τῷ τετάρτῳ τῶνδε τῶν ὑπομνημάτων. γράφουσι δ’ αὐτοὺς
<span class="lb" data-page="18a.177" data-line="16" id="l18a.177.16"></span>ὡδί.
</p>
<span class="lb rule" data-page="18a.177" data-line="17" id="l18a.177.17"></span>
          </article>

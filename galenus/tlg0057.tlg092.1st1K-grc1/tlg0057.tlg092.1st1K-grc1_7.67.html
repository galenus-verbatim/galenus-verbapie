<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.67">
<span class="pb page1" data-page="18a.179" id="p18a.179"></span>
<span class="milestone ed1page page1" data-n="5.327" data-unit="ed1page" id="ed1page.5.327"></span>
<span class="milestone ed2page page1" data-n="9.330" data-unit="ed2page" id="ed2page.9.330"></span>
<span class="lb head" data-page="18a.179" data-line="1" id="l18a.179.1"></span>
            <blockquote class="quote lemma">
<span class="lb" data-page="18a.179" data-line="2" id="l18a.179.2"></span>Ἤν τις τῷ πυρέσσοντι τροφὴν διδῷ ἣν ὑγιεῖ, τῷ μὲν ὑγιαίνοντι
<span class="lb" data-page="18a.179" data-line="3" id="l18a.179.3"></span>ἰσχὺς, τῷ κάμνοντι νοῦσος.
</blockquote>
<span class="lb rule" data-page="18a.179" data-line="4" id="l18a.179.4"></span>
            <p>
<span class="lb" data-page="18a.179" data-line="5" id="l18a.179.5"></span>Γράφεται δὲ καὶ οὕτως ὁ ἀφορισμὸς ἤν τι τῷ πυρέσσοντι
<span class="lb" data-page="18a.179" data-line="6" id="l18a.179.6"></span>τροφὴν διδῷ, τῷ μὲν ὑγιαίνοντι ἰσχὺς, τῷ δὲ κάμνοντι
<span class="lb" data-page="18a.179" data-line="7" id="l18a.179.7"></span>νοῦσος. ἑκατέρα δ’ ἡ λέξις ἀποκεχώρηκε τῆς κατὰ
<span class="lb" data-page="18a.179" data-line="8" id="l18a.179.8"></span>φύσιν ἑρμηνείας, ἐπὶ τοῦτο δὴ τὸ καλούμενον κακόζηλον,
<span class="lb" data-page="18a.179" data-line="9" id="l18a.179.9"></span>οὐκ οἶδ’ ὅ τι βουληθέντων, ὅσοι διεσκεύασαν οὕτω πολυειδῶς
<span class="lb" data-page="18a.179" data-line="10" id="l18a.179.10"></span>τὸ τέλος τοῦ βιβλίου. τὰ μὲν αὐτῇ τῇ λέξει γράφοντες
<span class="lb" data-page="18a.179" data-line="11" id="l18a.179.11"></span>τῶν ἔμπροσθεν ὑπ’ αὐτοῦ τοῦ Ἱπποκράτους εἰρημένων, τὰ
<span class="lb" data-page="18a.179" data-line="12" id="l18a.179.12"></span>δ’ ὑπαλλάττοντες βραχύ τι, τὰ δ’ ὅλα παρεντιθέντες,
<span class="lb" data-page="18a.179" data-line="13" id="l18a.179.13"></span>ὥσπερ καὶ τουτὶ τὸ νῦν προκείμενον, οὐδ’ ἐγγὺς τῆς Ἱπποκράτους
<span class="lb" data-page="18a.179" data-line="14" id="l18a.179.14"></span>ἑρμηνείας ἧκον. ἐκεῖνος μὲν γὰρ ἔμπροσθεν ἔφη·
<span class="lb" data-page="18a.179" data-line="15" id="l18a.179.15"></span>τὰ μὴ καθαρὰ σώματα ὁκόσῳ ἂν τρέψῃς, μᾶλλον βλάψεις·
<span class="lb" data-page="18a.179" data-line="16" id="l18a.179.16"></span>καὶ ἢν ἐκ νόσου τροφὴν· λαμβάνων τις μὴ ἰσχύει, σημαίνει
<span class="lb" data-page="18a.179" data-line="17" id="l18a.179.17"></span>ὅτι τὸ σῶμα πλείονι τροφῆ χρῆται, ἢν δὲ χρὴ μὴ λαμβάνοντος
<span class="lb" data-page="18a.179" data-line="18" id="l18a.179.18"></span>τοῦτο γίνηται τροφὴν εἰδέναι ὅτι κενώσεως δεῖται,
<span class="pb" data-page="18a.180" id="p18a.180"></span>
<span class="lb" data-page="18a.180" data-line="1" id="l18a.180.1"></span>καί τινα τοιαῦτα ἕτερα κατὰ φύσιν ἡρμηνευμένα. ὁ δὲ τὸν
<span class="lb" data-page="18a.180" data-line="2" id="l18a.180.2"></span>νῦν προκείμενον ἀφορισμὸν συνθεὶς κακοζήλως εἶπεν ἐπὶ
<span class="lb" data-page="18a.180" data-line="3" id="l18a.180.3"></span>τῆς τροφῆς, εἰ τῷ ὑγιαίνοντι ἰσχὺς αὕτη τῷ κάμνοντι νοῦσος,
<span class="lb" data-page="18a.180" data-line="4" id="l18a.180.4"></span>βούλεται γὰρ λέγειν τὴν τροφὴν ἰσχύος μέν εἶναι τοῖς
<span class="lb" data-page="18a.180" data-line="5" id="l18a.180.5"></span>ὑγιαίνουσι ποιητικὴν, βλάβης δὲ τοῖς νοσοῦσιν. ἢν νὴ Δία
<span class="lb" data-page="18a.180" data-line="6" id="l18a.180.6"></span>τοῖς μὲν ὑγιαίνουσιν αὔξειν τὴν ἰσχὺν, τοῖς δὲ κάμνουσι
<span class="lb" data-page="18a.180" data-line="7" id="l18a.180.7"></span>νόσον. ἡρμήνευκε δὲ ἀλλοκότως αὐτὸ τὴν τροφὴν αὐτὴν
<span class="lb" data-page="18a.180" data-line="8" id="l18a.180.8"></span>εἰπὼν ἰσχὺν μὲν τοῖς ὑγιαίνουσιν εἶναι νόσον δὲ τοῖς κάμνουσιν,
<span class="lb" data-page="18a.180" data-line="9" id="l18a.180.9"></span>οὔτ’ ἰσχὺν οὖσαν, ἀλλ’ ἰσχύος ποιητικὴν, οὔτε νοῦσον,
<span class="lb" data-page="18a.180" data-line="10" id="l18a.180.10"></span>ἀλλὰ νόσου ποιητικὴν, ἄμεινον δὲ εἰπεῖν αὐξητικήν.
</p>
<span class="lb rule" data-page="18a.180" data-line="11" id="l18a.180.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.68">
<span class="pb page1" data-page="18a.180" id="p18a.180"></span>
<span class="milestone ed1page page1" data-n="5.327" data-unit="ed1page" id="ed1page.5.327"></span>
<span class="milestone ed2page page1" data-n="9.330" data-unit="ed2page" id="ed2page.9.330"></span>
<span class="lb head" data-page="18a.180" data-line="12" id="l18a.180.12"></span>
            <blockquote class="quote lemma">
<span class="lb" data-page="18a.180" data-line="13" id="l18a.180.13"></span><span class="milestone ed2page" data-n="9.331" data-unit="ed2page" id="ed2page.9.331"></span>Τὰ διὰ τῆς κύστεως διαχωρέοντα ὁρῆν δεῖ, ἢν οἷα
<span class="lb" data-page="18a.180" data-line="14" id="l18a.180.14"></span>τοῖς ὑγιαίνουσιν ὑποχωρέεται. τὰ ἥκιστα οὖν ὅμοια τούτοισι,
<span class="lb" data-page="18a.180" data-line="15" id="l18a.180.15"></span>ταῦτα νοσερώτερα· τὰ δὲ ὁμοιότερα τοῖς ὑγιαίνουσιν
<span class="lb" data-page="18a.180" data-line="16" id="l18a.180.16"></span>ἥκιστα νοσερά.
</blockquote>
<span class="lb rule" data-page="18a.180" data-line="17" id="l18a.180.17"></span>
            <span class="pb" data-page="18a.181" id="p18a.181"></span>
            <p>
<span class="lb" data-page="18a.181" data-line="1" id="l18a.181.1"></span>Ὅμοια κατὰ τὸ σῶμα σύμπαν εἴρηται πρὸς Ἱπποκράτους
<span class="lb" data-page="18a.181" data-line="2" id="l18a.181.2"></span>ἔν τε τῷ προγνωστικῷ καὶ κατ’ ἄλλα βιβλία πάντα
<span class="lb" data-page="18a.181" data-line="3" id="l18a.181.3"></span>τοῖς ὑγιαίνουσι δηλοῦν ἀγαθόν τι, τὰ δ’ ἀνόμοια τοὐναντίον.
<span class="lb" data-page="18a.181" data-line="4" id="l18a.181.4"></span>τοῦτο οὖν καὶ νῦν πειρᾶται λέγειν ὁ συνθεὶς τὸν ἀφορισμὸν
<span class="lb" data-page="18a.181" data-line="5" id="l18a.181.5"></span>τοῦτον. ὑποπτεύω γὰρ καὶ τοῦτον οὐχ Ἱπποκράτους
<span class="lb" data-page="18a.181" data-line="6" id="l18a.181.6"></span>εἶναι τῇ λέξει τεκμαιρόμενος οὐκ ἐχούσῃ τὴν αὐτὴν ἰδέαν
<span class="lb" data-page="18a.181" data-line="7" id="l18a.181.7"></span>ταῖς ἐκείνου καὶ τοῖς λεγομένοις αὐτοῖς οὐκ ἀπηκριβωμένῃ
<span class="lb" data-page="18a.181" data-line="8" id="l18a.181.8"></span>ὁμοίως ἐκείνου. ὅταν γοῦν εἴπῃ τὸ τὰ ἥκιστα ὅμοια τούτοις,
<span class="lb" data-page="18a.181" data-line="9" id="l18a.181.9"></span>ταῦτα νοσερώτερά τις οὐκ ἂν μέμψαιτο νοσερώτερα
<span class="lb" data-page="18a.181" data-line="10" id="l18a.181.10"></span>λέγοντι αὐτῷ ἀντὶ τοῦ νοσερώτατα, τοῦ τε ὕστατον νοσώδη.
<span class="lb" data-page="18a.181" data-line="11" id="l18a.181.11"></span>τὸ γὰρ ἥκιστα μετ’ ἐπιτάσεώς τινος λέγεται καὶ πολλῆς
<span class="lb" data-page="18a.181" data-line="12" id="l18a.181.12"></span>τῆς εἰς τὸ παρὰ φύσιν παρατροπῆς. ἕκαστον δὲ τῶν παρὰ
<span class="lb" data-page="18a.181" data-line="13" id="l18a.181.13"></span>φύσιν εἰς ὅσον ἀποκεχώρηκε τοῦ κατὰ φύσιν, εἰς τοσοῦτον
<span class="lb" data-page="18a.181" data-line="14" id="l18a.181.14"></span>καὶ μοχθηρόν ἐστι. τὰ γοῦν ἥκιστα τοῖς κατὰ φύσιν ὅμοια
<span class="lb" data-page="18a.181" data-line="15" id="l18a.181.15"></span>μάλιστά ἐστι τοῖς κατὰ φύσιν ἐναντία καὶ διὰ τοῦτο
<span class="lb" data-page="18a.181" data-line="16" id="l18a.181.16"></span>νοσερώτατα.
</p>
<span class="lb rule" data-page="18a.181" data-line="17" id="l18a.181.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.69">
<span class="pb page1" data-page="18a.182" id="p18a.182"></span>
<span class="milestone ed1page page1" data-n="5.327" data-unit="ed1page" id="ed1page.5.327"></span>
<span class="milestone ed2page page1" data-n="9.331" data-unit="ed2page" id="ed2page.9.331"></span>
<span class="lb head" data-page="18a.182" data-line="1" id="l18a.182.1"></span>
            <blockquote class="quote lemma">
<span class="lb" data-page="18a.182" data-line="2" id="l18a.182.2"></span>Καὶ οἷσι τὰ ὑποχωρήματα ἢν ἐάσῃς στῆναι καὶ μὴ κινέῃς,
<span class="lb" data-page="18a.182" data-line="3" id="l18a.182.3"></span>ὑφίστανται οἷον ξύσματα, καὶ ἢν ὀλίγα ᾖ, ὀλίγη ἡ
<span class="lb" data-page="18a.182" data-line="4" id="l18a.182.4"></span>νοῦσος γίγνεται, ἢν δὲ πολλὰ, πολλὴ, τουτέοισι ξυμφέρει
<span class="lb" data-page="18a.182" data-line="5" id="l18a.182.5"></span>ὑποκαθῆραι τὴν κοιλίην· ἢν δὲ μὴ καθαρὴν ποιήσας
<span class="lb" data-page="18a.182" data-line="6" id="l18a.182.6"></span>διδῷς τὰ ῥοφήματα, βλάψεις καὶ ὁκόσῳ ἂν πλείω διδῷς
<span class="lb" data-page="18a.182" data-line="7" id="l18a.182.7"></span>μᾶλλον βλάψεις.
</blockquote>
<span class="lb rule" data-page="18a.182" data-line="8" id="l18a.182.8"></span>
            <p>
<span class="lb" data-page="18a.182" data-line="9" id="l18a.182.9"></span><span class="milestone ed2page" data-n="9.332" data-unit="ed2page" id="ed2page.9.332"></span>Τὰ διὰ τῆς γαστρὸς ὑπιόντα λέγειν εἴωθεν
<span class="lb" data-page="18a.182" data-line="10" id="l18a.182.10"></span>αὐτὸς ὑποχωρήματά τε καὶ διαχωρήματα· καὶ διὰ τοῦτο
<span class="lb" data-page="18a.182" data-line="11" id="l18a.182.11"></span>καὶ νῦν ἐδέξαντό τινες ἐπὶ τῶν κατὰ τὴν γαστέρα κενουμένων
<span class="lb" data-page="18a.182" data-line="12" id="l18a.182.12"></span>εἰρῆσθαι τὸν λόγον αὐτῷ. μάχεται δ’ αὐτὸ τὸ προσκείμενον
<span class="lb" data-page="18a.182" data-line="13" id="l18a.182.13"></span>ἐν τῇ λέξει, τὸ ἢν ἐάσῃς στῆναι καὶ μὴ κινέῃς,
<span class="lb" data-page="18a.182" data-line="14" id="l18a.182.14"></span>οἰκεῖον γὰρ τοῦτο τοῖς ὑγροῖς, καὶ διὰ τοῦθ’ ἕτεροι πάλιν
<span class="lb" data-page="18a.182" data-line="15" id="l18a.182.15"></span>ἐπὶ τῶν οὔρων ἐδέξαντο λέγειν αὐτόν. ἑκάτεροι δὲ πάλιν
<span class="lb" data-page="18a.182" data-line="16" id="l18a.182.16"></span>σχιθέντες οἱ μὲν ἐφίστανται γράφουσι διὰ τοῦ ε τὴν πρώτην
<span class="lb" data-page="18a.182" data-line="17" id="l18a.182.17"></span>συλλαβὴν, οἱ δὲ ὑφίστανται διὰ τοῦ υ. τοῖς μὲν οὖν
<span class="lb" data-page="18a.182" data-line="18" id="l18a.182.18"></span>οὔροις οὐδέτερον ἐναντιοῦται τῶν ῥημάτων. καὶ γὰρ καὶ
<span class="pb" data-page="18a.183" id="p18a.183"></span>
<span class="lb" data-page="18a.183" data-line="1" id="l18a.183.1"></span>διὰ τῶν ὑφισταμένων αὐτοῖς καὶ διὰ τῶν ἐφισταμένων εἰώθαμεν
<span class="lb" data-page="18a.183" data-line="2" id="l18a.183.2"></span>καὶ τῶν παρόντων τι διαγινώσκειν καὶ τῶν μελλόντων
<span class="lb" data-page="18a.183" data-line="3" id="l18a.183.3"></span>ἔσεσθαι, κατὰ δὲ τὰ διαχωρήματα τὸ ἐφίστασθαι μᾶλλόν
<span class="lb" data-page="18a.183" data-line="4" id="l18a.183.4"></span>πως, πρέπει. οὐ γὰρ ὥσπερ ἐπὶ τῶν οὔρων ἑτοίμη τῶν
<span class="lb" data-page="18a.183" data-line="5" id="l18a.183.5"></span>ὑφισταμένων ἡ διάγνωσις, οὕτω κἀπὶ τῶν διαχωρημάτων.
<span class="lb" data-page="18a.183" data-line="6" id="l18a.183.6"></span>ἐπὶ μὲν γὰρ τῶν οὔρων καὶ αὐτὸ τὸ ἄγγος ἐξ ὑέλου πεποιημένων
<span class="lb" data-page="18a.183" data-line="7" id="l18a.183.7"></span>ἐνδείκνυται τῶν ὑφισταμένων τὴν φύσιν, καὶ εἰ ἐν
<span class="lb" data-page="18a.183" data-line="8" id="l18a.183.8"></span>ἄλλῳ δέ τινι περιέχοιτο σκεύει, δυνατὸν ἀποχέοντας τὸ ἐπιπολῆς
<span class="lb" data-page="18a.183" data-line="9" id="l18a.183.9"></span>αὐτὸ μόνον καταλιπεῖν τὸ ὑφιστάμενον. ἐπὶ δὲ τῶν
<span class="lb" data-page="18a.183" data-line="10" id="l18a.183.10"></span>διαχωρημάτων οὐδέτερον πιθανόν. πάλιν δὲ αὐτὸ τὸ ἐφεξῆς
<span class="lb" data-page="18a.183" data-line="11" id="l18a.183.11"></span>εἰρημένον τὸ οἷον ξύσματα τοῖς μὲν κατὰ τὴν γαστέρα
<span class="lb" data-page="18a.183" data-line="12" id="l18a.183.12"></span>διαχωροῦσι πρέπει, τοῖς δ’ ἐκφερομένοις τῶν οὔρων καθ’
<span class="lb" data-page="18a.183" data-line="13" id="l18a.183.13"></span>ὁντιναοῦν τρόπον εἴτ’ ἄνωθεν εἴτε κάτωθεν ἁρμόττει. ξυσματώδη
<span class="lb" data-page="18a.183" data-line="14" id="l18a.183.14"></span>μὲν γὰρ κατὰ τὴν γαστέρα διαχωρεῖται πολλάκις,
<span class="lb" data-page="18a.183" data-line="15" id="l18a.183.15"></span>ὀνομάζεταί τε συνήθως οὐχ ὑπὸ Ἱπποκράτους μόνον, ἀλλὰ
<span class="lb" data-page="18a.183" data-line="16" id="l18a.183.16"></span>καὶ τῶν ἄλλων ἰατρῶν, οὐ μὴν ἐπί γε τῶν οὔρων. αὕτη
<span class="lb" data-page="18a.183" data-line="17" id="l18a.183.17"></span>τοίνυν ἡ περὶ τὰ ὀνόματα καὶ τὰ ῥήματα χρῆσις ἄκυρος
<span class="pb" data-page="18a.184" id="p18a.184"></span>
<span class="lb" data-page="18a.184" data-line="1" id="l18a.184.1"></span>ἐνδείκνυται παρεγκεῖσθαι καὶ τοῦτον τὸν ἀφορισμόν. ἔτι τε
<span class="lb" data-page="18a.184" data-line="2" id="l18a.184.2"></span>δὴ μᾶλλον ἐπειδὰν εἴπῃ, τούτοις συμφέρει ὑποκαθῆραι τὴν
<span class="lb" data-page="18a.184" data-line="3" id="l18a.184.3"></span>κοιλίην. οὐ γὰρ ἁπλῶς οὐδ’ ὡς ἔτυχεν, ὅτῳ ξυσματώδη
<span class="lb" data-page="18a.184" data-line="4" id="l18a.184.4"></span>κατὰ τὴν κοιλίαν ὑπάγονται, τούτῳ συμφέρει καθαίρειν
<span class="lb" data-page="18a.184" data-line="5" id="l18a.184.5"></span>αὐτὴν, ὥσπερ οὐδὲ βλάβη τις ἐξ ἀνάγκης ἕπεται τροφὴν
<span class="lb" data-page="18a.184" data-line="6" id="l18a.184.6"></span>λαμβάνουσι τοῖς οὕτως ἔχουσιν. ὁρῶμεν γὰρ χολωδῶν διαχωρημάτων
<span class="lb" data-page="18a.184" data-line="7" id="l18a.184.7"></span>γενομένων ἐκκρινόμενα κατὰ τὴν γαστέρα ξύσματα,
<span class="lb" data-page="18a.184" data-line="8" id="l18a.184.8"></span>ἐφ’ οἷς οὔτε βλάπτονται ῥοφήματα λαμβάνοντες ἅπαντες
<span class="lb" data-page="18a.184" data-line="9" id="l18a.184.9"></span>οὔτε προκαθαίρειν αὐτοὺς ἀναγκαῖόν ἐστιν, ἐάν γε πᾶν
<span class="lb" data-page="18a.184" data-line="10" id="l18a.184.10"></span>ἤδη κεκενωμένον ᾖ τὸ χολῶδες. ἔτι δὲ μᾶλλον οὐδ’ εἰ τοῖς
<span class="lb" data-page="18a.184" data-line="11" id="l18a.184.11"></span>οὔροις ἐμφέροιτο οἷον ξύσματα, καθαίρειν προσήκει πρὸς τῷ
<span class="lb" data-page="18a.184" data-line="12" id="l18a.184.12"></span>καὶ χαλεπὸν<span class="milestone ed1page" data-n="5.328" data-unit="ed1page" id="ed1page.5.328"></span> εἶναι διαγνῶναι, τὴν ἰδέαν ὁποίαν
<span class="lb" data-page="18a.184" data-line="13" id="l18a.184.13"></span>τινὰ εἶναι βούλεται τῶν ἐμφερομένων τοῖς οὔροις ξυσματωδῶν.
<span class="lb" data-page="18a.184" data-line="14" id="l18a.184.14"></span>ἀλλ’ οἱ τούτους τοὺς ἀφορισμοὺς παρενθέντες δοκοῦσί
<span class="lb" data-page="18a.184" data-line="15" id="l18a.184.15"></span>μοι χάριν αὐτοῦ τούτοις συνθεῖναι, τοῦ συγκεχύσθαι
<span class="lb" data-page="18a.184" data-line="16" id="l18a.184.16"></span>τε τὸν λόγον, ὥσπερ αἴνιγμα καὶ δεῖσθαι ζητήσεως πολλῆς,
<span class="lb" data-page="18a.184" data-line="17" id="l18a.184.17"></span>ἐν ᾗ καθιστάντες ἑαυτοὺς ἐξηγητὰς τῶν λεγομένων εὐδοκιμοῦσι
<span class="lb" data-page="18a.184" data-line="18" id="l18a.184.18"></span>παρὰ τοῖς μειρακίοις. ὅτι δὲ οἱ λόγοι πάντες οἱ
<span class="pb" data-page="18a.185" id="p18a.185"></span>
<span class="lb" data-page="18a.185" data-line="1" id="l18a.185.1"></span>ἀσαφεῖς ἀφορμὰς πολυλογίας παρέχουσι τοῖς σοφισταῖς δῆλον
<span class="lb" data-page="18a.185" data-line="2" id="l18a.185.2"></span>ἔσται σοι κατ’ αὐτὸν τοῦτον τὸν ἀφορισμόν. ἔνιοι
<span class="lb" data-page="18a.185" data-line="3" id="l18a.185.3"></span>γάρ τοι τῶν ἐξηγησαμένων αὐτὸν οὔ φασιν ἀπαγορεύειν
<span class="lb" data-page="18a.185" data-line="4" id="l18a.185.4"></span>τὸν Ἱπποκράτην, διδόναι ῥοφήματα τοῦ οὕτω διακειμένοις,
<span class="lb" data-page="18a.185" data-line="5" id="l18a.185.5"></span>ἀλλὰ πλέονι κωλύειν εἰρηκέναι, ὁκόσῳ ἂν πλέονα <span class="milestone ed2page" data-n="9.333" data-unit="ed2page" id="ed2page.9.333"></span>διδῷς
<span class="lb" data-page="18a.185" data-line="6" id="l18a.185.6"></span>μᾶλλον βλάψεις, ὥσπερ οὐ καὶ τῶν ἄλλων, ὅσοι χρῄζουσι
<span class="lb" data-page="18a.185" data-line="7" id="l18a.185.7"></span>ῥοφημάτων ὑπὸ πλειόνων βλαπτομένων ἢ ὡς οὐκ ἀκόλουθον
<span class="lb" data-page="18a.185" data-line="8" id="l18a.185.8"></span>τῷ φάντι, ὁκόσῳ ἂν πλεῖστα διδῷς μᾶλλον βλάψεις
<span class="lb" data-page="18a.185" data-line="9" id="l18a.185.9"></span>καὶ τοῖς ἐλάττοσιν ἐλάττονα τὴν βλάβην ἔσεσθαι νομίζειν.
<span class="lb" data-page="18a.185" data-line="10" id="l18a.185.10"></span>ἀλλ’ ὅμως διὰ τὸ τῆς ἑρμηνείας μοχθηρὸν ὑπάρχει τοῖς
<span class="lb" data-page="18a.185" data-line="11" id="l18a.185.11"></span>σοφισταῖς πορίζεσθαι τοῖς λόγοις διαλύσεις καὶ μᾶλλόν γε
<span class="lb" data-page="18a.185" data-line="12" id="l18a.185.12"></span>ὅταν ἐξῇ καὶ προσθεῖναί τι καὶ ἀφελεῖν καὶ μεταγράψαι,
<span class="lb" data-page="18a.185" data-line="13" id="l18a.185.13"></span>ὅπερ ἐν τοῖς ἀσαφέσι λόγοις εἰώθασι πράττειν. αὐτίκα γέ
<span class="lb" data-page="18a.185" data-line="14" id="l18a.185.14"></span>τοι καὶ κατὰ τοῦτον τὸν ἀφορισμὸν ἔνιοι τὸν καί σύνδεσμον
<span class="lb" data-page="18a.185" data-line="15" id="l18a.185.15"></span>προσθέντες, ἢν ἄλλοι τοῦ μετ’ αὐτὸν ἀρχὴν τίθενται, ταύτην
<span class="lb" data-page="18a.185" data-line="16" id="l18a.185.16"></span>ποιοῦσι τούτου τελευτὴν, ἵνα ὁ λόγος οὕτω ἔχῃ, ἢν δὲ
<span class="lb" data-page="18a.185" data-line="17" id="l18a.185.17"></span>μὴ καθαρὴν ποιήσας διδῷς, μᾶλλον βλάψεις καὶ ὁκόσαις ἂν
<span class="pb" data-page="18a.186" id="p18a.186"></span>
<span class="lb" data-page="18a.186" data-line="1" id="l18a.186.1"></span>κάτω ὠμὰ ὑποχωρέῃ, ὡς δηλονότι καὶ τούτοις ὅσῳ ἂν πλείω
<span class="lb" data-page="18a.186" data-line="2" id="l18a.186.2"></span>διδῷς, μᾶλλον βλάψεις. εἶτ’ ἀφ’ ἑτέρας ἀρχῆς πάλιν γράφουσιν.
<span class="lb" data-page="18a.186" data-line="3" id="l18a.186.3"></span>ὅτι χολῆς μελαίνης ἔνεστιν ἢν πλείω, πλείων, ἢν
<span class="lb" data-page="18a.186" data-line="4" id="l18a.186.4"></span>ἐλάσσω, ἐλάσσων ἡ νοῦσος. οἵ γε μὴν πολλοὶ τῶν ἐξηγητῶν
<span class="lb" data-page="18a.186" data-line="5" id="l18a.186.5"></span>ἑτέρως ἐξηγοῦνται καὶ γράφουσιν ὡς ὑπογέγραπται ῥῆσις.
</p>
<span class="lb rule" data-page="18a.186" data-line="6" id="l18a.186.6"></span>
          </article>

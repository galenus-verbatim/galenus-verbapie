<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.70">
<span class="pb page1" data-page="18a.186" id="p18a.186"></span>
<span class="milestone ed1page page1" data-n="5.328" data-unit="ed1page" id="ed1page.5.328"></span>
<span class="milestone ed2page page1" data-n="9.333" data-unit="ed2page" id="ed2page.9.333"></span>
<span class="lb head" data-page="18a.186" data-line="7" id="l18a.186.7"></span>
            <blockquote class="quote lemma">
<span class="lb" data-page="18a.186" data-line="8" id="l18a.186.8"></span>Ὁκόσα ἂν κάτω ὠμὰ ὑποχωρέῃ ἀπὸ χολῆς μελαίνης ἐστὶν,
<span class="lb" data-page="18a.186" data-line="9" id="l18a.186.9"></span>ἢν πλείω πλείων, ἢν ἐλάσσω, ἐλάσσων ὁ νοῦσος.
</blockquote>
<span class="lb rule" data-page="18a.186" data-line="10" id="l18a.186.10"></span>
            <p>
<span class="lb" data-page="18a.186" data-line="11" id="l18a.186.11"></span>Εἴρηται δὲ καὶ πρόσθεν ὅτι καὶ ἄλλοι τινές εἰσιν,
<span class="lb" data-page="18a.186" data-line="12" id="l18a.186.12"></span>ἔξεστι γὰρ ἐν τοῖς ἀσαφέσιν ὡς ἂν ἐθέλῃ τις γράφειν, οὐδενὸς
<span class="lb" data-page="18a.186" data-line="13" id="l18a.186.13"></span>ἐπὶ τοῖς μεταγράφουσι νόμου κειμένου, πολλάκις δὲ
<span class="lb" data-page="18a.186" data-line="14" id="l18a.186.14"></span>οὐ διὰ τὴν ἀσάφειαν, ἀλλ’ ὅτι ψευδής ἐστιν ὁ λόγος· διὰ
<span class="lb" data-page="18a.186" data-line="15" id="l18a.186.15"></span>τοῦτο ἀναγκάζονται προσγράφειν τοῖς ἐξ ἀρχῆς εὑρεθεῖσιν
<span class="lb" data-page="18a.186" data-line="16" id="l18a.186.16"></span>ἢ ἀφαιρεῖν ἢ μεταγράφειν, ὥσπερ ἀμέλει καὶ κατὰ τόνδε
<span class="lb" data-page="18a.186" data-line="17" id="l18a.186.17"></span>τὸν ἀφορισμὸν, οὗ τὴν λέξιν οἱ πρῶτοι τῶν ἐξηγησαμένων
<span class="pb" data-page="18a.187" id="p18a.187"></span>
<span class="lb" data-page="18a.187" data-line="1" id="l18a.187.1"></span>τοὺς ἀφορισμοὺς, ὧν ἐστιν Ἡρόφιλος, ὁ Βακχεῖος, Ἡρακλείδης
<span class="lb" data-page="18a.187" data-line="2" id="l18a.187.2"></span>τε καὶ Ζεῦξις οἱ ἐμπειρικοὶ, τοιαύτην τινὰ γράφουσιν.
<span class="lb" data-page="18a.187" data-line="3" id="l18a.187.3"></span>ὁκόσοις ἂν κάτω ὠμὰ ὑποχωρέῃ χολῆς μελαίνης
<span class="lb" data-page="18a.187" data-line="4" id="l18a.187.4"></span>ἐστὶν, ἢν πλείω, πλείονος, ἢν ἐλάσσω, ἐλάσσονος. ἀλλ’ ὅτι
<span class="lb" data-page="18a.187" data-line="5" id="l18a.187.5"></span>τῶν ἐπὶ μέρους τινὸς ὁ λόγος οὗτος ἑρμηνευτὴς ἐστιν, εἴρηται
<span class="lb" data-page="18a.187" data-line="6" id="l18a.187.6"></span>δ’ ὡς ἐκ καθόλου, διὰ τοῦτο τὴν ἀπορίαν παρέσχεν.
<span class="lb" data-page="18a.187" data-line="7" id="l18a.187.7"></span>ἐπεί τοι λεγόμενον αὐτοῦ κατὰ τὴν λέξιν οὐδεμίαν ἔχει
<span class="lb" data-page="18a.187" data-line="8" id="l18a.187.8"></span>ζήτησιν, ἀποφαινομένου τοῦ γράψαντος αὐτήν. οἷς ἂν ὠμὰ
<span class="lb" data-page="18a.187" data-line="9" id="l18a.187.9"></span>χωρέῃ, διὰ χολῆς μελαίνης ἐνεῖναι τοῖς πέττουσιν ὀργάνοις
<span class="lb" data-page="18a.187" data-line="10" id="l18a.187.10"></span>δηλονότι, δι’ ἣν ψυχόμενα χείρω πέττει καὶ τρόπον ἀπεψίας
<span class="lb" data-page="18a.187" data-line="11" id="l18a.187.11"></span>ἐργάζεται τὸν κατ’ ὠμότητα, τῆς ξανθῆς χολῆς τὸ
<span class="lb" data-page="18a.187" data-line="12" id="l18a.187.12"></span>ἐναντίον ἐργαζομένης, οἷον κνισώδη γάρ τινα γίνεται δι’
<span class="lb" data-page="18a.187" data-line="13" id="l18a.187.13"></span>αὐτὴν ἀπεπτούμενα. τινὲς δὲ καὶ τοῦτον τὸν λόγον ἔτι
<span class="lb" data-page="18a.187" data-line="14" id="l18a.187.14"></span>περὶ τῶν οὔρων ἡγοῦνται λέγεσθαι.
</p>
<span class="lb rule" data-page="18a.187" data-line="15" id="l18a.187.15"></span>
          </article>

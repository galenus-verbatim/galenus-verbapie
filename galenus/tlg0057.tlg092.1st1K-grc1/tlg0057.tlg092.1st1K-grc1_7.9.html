<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.9">
<span class="pb page1" data-page="18a.109" id="p18a.109"></span>
<span class="milestone ed1page page1" data-n="5.316" data-unit="ed1page" id="ed1page.5.316"></span>
<span class="milestone ed2page page1" data-n="9.295" data-unit="ed2page" id="ed2page.9.295"></span>
<span class="lb head" data-page="18a.109" data-line="1" id="l18a.109.1"></span>
            <blockquote class="quote lemma">
<span class="lb" data-page="18a.109" data-line="2" id="l18a.109.2"></span>Ἐπὶ αἵματος ῥύσει παραφροσύνη ἢ καὶ σπασμὸς κακόν.
</blockquote>
<span class="lb rule" data-page="18a.109" data-line="3" id="l18a.109.3"></span>
            <p>
<span class="lb" data-page="18a.109" data-line="4" id="l18a.109.4"></span><span class="milestone ed2page" data-n="9.296" data-unit="ed2page" id="ed2page.9.296"></span>Οὗτος ὁ ἀφορισμὸς ἡμᾶς ὠφελεῖ μεγάλα πρὸς
<span class="lb" data-page="18a.109" data-line="5" id="l18a.109.5"></span>τὸ πεισθῆναι γίνεσθαί ποτε παραφροσύνας ἐπ’ ἐνδείᾳ παραπλησίῳ
<span class="lb" data-page="18a.109" data-line="6" id="l18a.109.6"></span>τρόπῳ τοῖς κατὰ κῶλα τρόμοις. ἐκεῖνά τε γὰρ
<span class="lb" data-page="18a.109" data-line="7" id="l18a.109.7"></span>ἀῤῥωστίᾳ τῆς κινούσης αὐτὰ δυνάμεως ἀστηρίκτους ἴσχει
<span class="lb" data-page="18a.109" data-line="8" id="l18a.109.8"></span>τὰς κινήσεις, ὅ τ’ ἐγκέφαλος παραφόρους. διόπερ οὐδὲ
<span class="lb" data-page="18a.109" data-line="9" id="l18a.109.9"></span>σφοδρὸν γίνεταί ποτε τὸ τοιοῦτον εἶδος τῆς παραφροσύνης,
<span class="lb" data-page="18a.109" data-line="10" id="l18a.109.10"></span>ἀλλὰ μέτριόν τε καὶ ὡς ἂν εἴποι τις ληρῶδες, αὐτὸς γὰρ
<span class="lb" data-page="18a.109" data-line="11" id="l18a.109.11"></span>εἴωθεν ὀνομάζειν λῆρον τὴν μετρίαν παρακοπήν. ἐὰν οὖν
<span class="lb" data-page="18a.109" data-line="12" id="l18a.109.12"></span>καὶ σπασμός ποτε συνέλθῃ τῇ τοιαύτῃ παραφροσύνῃ, παντάπασιν
<span class="lb" data-page="18a.109" data-line="13" id="l18a.109.13"></span>ἀνιάτως ἔχουσιν. ἔνια μὲν οὖν τῶν ἀντιγράφων
<span class="lb" data-page="18a.109" data-line="14" id="l18a.109.14"></span>διὰ τοῦ καί συνδέσμου γέγραπται, τινὰ δὲ τὸν παραδιαζευκτικὸν
<span class="lb" data-page="18a.109" data-line="15" id="l18a.109.15"></span>ὀνομαζόμενον ἔχει τὸ ἤ, καθ’ ὃν καὶ ἡ παραφροσύνη
<span class="lb" data-page="18a.109" data-line="16" id="l18a.109.16"></span>μὲν οὐκ ἀγαθόν ἐστι σύμπτωμα μεθ’ αἵματος ῥύσιν,
<span class="lb" data-page="18a.109" data-line="17" id="l18a.109.17"></span>εἰ καὶ μόνη συμβαίη. πολὺ δὴ μᾶλλον ὁ σπασμὸς, εἰ καὶ
<span class="lb" data-page="18a.109" data-line="18" id="l18a.109.18"></span>χωρὶς παραφροσύνης γένοιτο, μέγιστον δὲ κακὸν, εἰ ἀμφοῖν
<span class="pb" data-page="18a.110" id="p18a.110"></span>
<span class="lb" data-page="18a.110" data-line="1" id="l18a.110.1"></span>ἐστι σύνοδος. ὅπου γε καὶ μόνος ὁ διὰ τὴν ἄμετρον κένωσιν
<span class="lb" data-page="18a.110" data-line="2" id="l18a.110.2"></span>γενόμενος σπασμὸς ὀλεθριώτατόν ἐστι σύμπτωμα. τὸ
<span class="lb" data-page="18a.110" data-line="3" id="l18a.110.3"></span>μὲν γὰρ τῆς παραφροσύνης ἧττόν ἐστι κακόν.
</p>
<span class="lb rule" data-page="18a.110" data-line="4" id="l18a.110.4"></span>
          </article>

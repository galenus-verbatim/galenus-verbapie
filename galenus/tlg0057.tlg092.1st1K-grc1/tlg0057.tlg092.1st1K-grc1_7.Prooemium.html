<article xmlns="http://www.w3.org/1999/xhtml" id="urn:cts:greekLit:tlg0057.tlg092.1st1K-grc1:7.Prooemium">
<span class="pb page1" data-page="18a.101" id="p18a.101"></span>
<span class="milestone ed1page page1" data-n="5.315" data-unit="ed1page" id="ed1page.5.315"></span>
<span class="milestone ed2page page1" data-n="9.290" data-unit="ed2page" id="ed2page.9.290"></span>
            <h2>ΙΠΠΟΚΡΑΤΟΥΣ ΑΦΟΡΙΣΜΟΙ ΚΑΙ
<br></br>ΓΑΛΗΝΟΥ ΕΙΣ ΑΥΤΟΥΣ
<br></br>ΥΠΟΜΝΗΜΑΤΑ.
</h2>
            <p>
<span class="lb" data-page="18a.101" data-line="1" id="l18a.101.1"></span><span class="milestone ed2page" data-n="9.292" data-unit="ed2page" id="ed2page.9.292"></span>Πάντες σχεδὸν οἱ προγράψαντες ἐξηγήσεις
<span class="lb" data-page="18a.101" data-line="2" id="l18a.101.2"></span>τῶν ἀφορισμῶν ἐν ἀρχῇ μὲν ἐπὶ πλέον ἐπεκτείνουσι τοῦ
<span class="lb" data-page="18a.101" data-line="3" id="l18a.101.3"></span>χρησίμου τὸν λόγον, ἐκλύονται δὲ προϊόντες, ὥστε πρῶτον
<span class="lb" data-page="18a.101" data-line="4" id="l18a.101.4"></span>μὲν ἐπὶ τὸ χρήσιμον προϊέναι μόνον, εἶθ’ ἑξῆς ἐλλιπέστερον
<span class="lb" data-page="18a.101" data-line="5" id="l18a.101.5"></span>τούτου καὶ τελευτῶντες <span class="milestone ed2page" data-n="9.292" data-unit="ed2page" id="ed2page.9.292"></span>ἐσχάτως συντέμνουσι τὰς
<span class="lb" data-page="18a.101" data-line="6" id="l18a.101.6"></span>ἐξηγήσεις, ὡς μηδ’ ὅτι νόθοι τῶν ἀφορισμῶν εἰσιν ἔνιοι
<span class="lb" data-page="18a.101" data-line="7" id="l18a.101.7"></span>καὶ προφανῶς ψευδεῖς, ἔτι παρακολουθεῖν. ἀλλ’ ὥσπερ οἱ
<span class="pb" data-page="18a.102" id="p18a.102"></span>
<span class="lb" data-page="18a.102" data-line="1" id="l18a.102.1"></span>κάμνοντες ἐν τοῖς διαλόγοις ἐπινεύουσι πρὸς ἅπαν ἑτοίμως,
<span class="lb" data-page="18a.102" data-line="2" id="l18a.102.2"></span>οὕτω καὶ αὐτοὶ προσίενταί τε πάντας, οὓς ἂν εὕρωσι γεγραμμένους
<span class="lb" data-page="18a.102" data-line="3" id="l18a.102.3"></span>ἀφορισμοὺς εἰς ἔσχατόν τε βραχυλογίας ἀφικνοῦνται
<span class="lb" data-page="18a.102" data-line="4" id="l18a.102.4"></span>κατὰ τὰς ἐξηγήσεις αὐτῶν ἐπιλανθανόμενοι τῆς
<span class="lb" data-page="18a.102" data-line="5" id="l18a.102.5"></span>ἐν ἀρχῇ μακρολογίας. ἀλλ’ ἡμεῖς γε τὰς ἄλλας αὐτῶν ἀτοπίας
<span class="lb" data-page="18a.102" data-line="6" id="l18a.102.6"></span>ἐπειράθημεν φυλάξασθαι καὶ πάσας ὁμαλῶς ποιήσασθαι
<span class="lb" data-page="18a.102" data-line="7" id="l18a.102.7"></span>τὰς ἐξηγήσεις ἐσπουδάσαμεν, ἐστοχασμένας μὲν τῶν
<span class="lb" data-page="18a.102" data-line="8" id="l18a.102.8"></span>ἀληθῶν τε ἅμα καὶ χρησίμων τῇ τέχνῃ; τῇ δὲ ἑρμηνείᾳ
<span class="lb" data-page="18a.102" data-line="9" id="l18a.102.9"></span>μήτε εἰς βραχυλογίαν ἐσχάτην συνηγμένας, οὐ γὰρ ὑπομνήματι
<span class="lb" data-page="18a.102" data-line="10" id="l18a.102.10"></span>τὸ τοιοῦτον, ἀλλὰ συγγράμματι πρέπει, μήτ’ εἰς μῆκος
<span class="lb" data-page="18a.102" data-line="11" id="l18a.102.11"></span>τοσοῦτον, ὅσον ἐν ἀρχῇ τῶν ἐξηγήσεων ἐκεῖνοι πεποίηνται.
<span class="lb" data-page="18a.102" data-line="12" id="l18a.102.12"></span>τὸ δ’ ἄριστον ἐν ἅπασι τοῖς λόγοις, ὅπερ καὶ σύμμετρόν
<span class="lb" data-page="18a.102" data-line="13" id="l18a.102.13"></span>ἐστιν ἑκάστῃ πραγματείᾳ, τοῦτο ἐσπουδάσαμεν ἀπ’ ἀρχῆς
<span class="lb" data-page="18a.102" data-line="14" id="l18a.102.14"></span>μέχρι τέλους διαφυλάξαι.
</p>
          </article>

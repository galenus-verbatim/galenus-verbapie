<article xmlns="http://www.w3.org/1999/xhtml" id="urn:cts:greekLit:tlg0057.tlg093.1st1K-grc1:1">
<span class="pb page1" data-page="18a.196" id="p18a.196"></span>
<span class="milestone ed1page page1" data-n="4.33" data-unit="ed1page" id="ed1page.5.330"></span>
<span class="milestone ed2page page1" data-n="8.358000000000001" data-unit="ed2page" id="ed2page.9.358"></span>
          <h1>ΓΑΛΗΝΟΥ ΠΡΟΣ ΛΥΚΟΝ ΒΙΒΛΙΟΝ.
</h1>
          <p>
<span class="lb" data-page="18a.196" data-line="1" id="l18a.196.1"></span><span class="milestone ed2page" data-n="9.358" data-unit="ed2page" id="ed2page.9.358"></span>Ἀνεμέσητον μὲν δήπου Λύκῳ καὶ παντὶ τῷ
<span class="lb" data-page="18a.196" data-line="2" id="l18a.196.2"></span>βουληθέντι πρὸς Ἱπποκράτην γράφειν. ἔτι δὲ ἀνεμεσητότερον
<span class="lb" data-page="18a.196" data-line="3" id="l18a.196.3"></span>οἶμαι τοῖς δυναμένοις ἀπολύσασθαι τὰ κακῶς εἰρημένα πρὸς
<span class="lb" data-page="18a.196" data-line="4" id="l18a.196.4"></span>αὐτὸν ἐγκλήματα, καθάπερ ἐν δικαστηρίῳ<span class="milestone ed2page" data-n="9.359" data-unit="ed2page" id="ed2page.9.359"></span> τοῖς
<span class="lb" data-page="18a.196" data-line="5" id="l18a.196.5"></span>ἀναγνωσομένοις ἀμφοτέρων τὰ γράμματα, τὴν ἀπολογίαν
<span class="lb" data-page="18a.196" data-line="6" id="l18a.196.6"></span>ποιήσασθαι, καὶ μάλιστα ὅταν ὁ μὲν ἐγκαλῶν πρὶν μαθεῖν
<span class="lb" data-page="18a.196" data-line="7" id="l18a.196.7"></span>τὰ λεγόμενα θρασύνεται, τῷ δ’ ἀπολογουμένῳ πεπαιδεῦσθαι
<span class="lb" data-page="18a.196" data-line="8" id="l18a.196.8"></span>κατὰ τοῦ παλαιοῦ δόγματος. Λύκος τοίνυν ἔγραψε
<span class="pb" data-page="18a.197" id="p18a.197"></span>
<span class="lb" data-page="18a.197" data-line="1" id="l18a.197.1"></span>μὲν ἐξηγητικὰ τῶν Ἱπποκράτους ἀφορισμῶν ὑπομνήματα,
<span class="lb" data-page="18a.197" data-line="2" id="l18a.197.2"></span>λωβᾶται δὲ τοῖς δόγμασι τἀνδρὸς ἑκατέρωθεν οἷς τε ψέγειν
<span class="lb" data-page="18a.197" data-line="3" id="l18a.197.3"></span>καὶ οἷς ἐπαινεῖν τινα τῶν ἐπ’ αὐτοῦ λεγομένων οἴεται καὶ
<span class="lb" data-page="18a.197" data-line="4" id="l18a.197.4"></span>δι’ ὧν ἀντιλέγειν ἐπιχειρεῖ. τά τε γὰρ ἐπαινούμενα Λύκου
<span class="lb" data-page="18a.197" data-line="5" id="l18a.197.5"></span>φαντάσματά ἐστιν, οὐχὶ Ἱπποκράτους δόγματα, δι’ ὧν τε
<span class="lb" data-page="18a.197" data-line="6" id="l18a.197.6"></span>ἀντιλέγει δῆλός ἐστι μηδὲ τὰ στοιχεῖα τῆς Ἱπποκράτους
<span class="lb" data-page="18a.197" data-line="7" id="l18a.197.7"></span>τέχνης ἐπιστάμενος. ὅτῳ δ’ οὐκ ἔστι τῶν στοιχείων ἐπιστήμη,
<span class="lb" data-page="18a.197" data-line="8" id="l18a.197.8"></span>σχολῇ γ’ ἂν οὗτος οὐ τὰς συλλαβὰς εἰδείη τῆς τέχνης
<span class="lb" data-page="18a.197" data-line="9" id="l18a.197.9"></span>ἐκείνης ἢ τῶν ἀπ’ αὐτῆς. εἰ μὲν οὖν ἐγὼ πρῶτος ἢ
<span class="lb" data-page="18a.197" data-line="10" id="l18a.197.10"></span>μόνος ἔλεγον ἐκ θερμοῦ καὶ ψυχροῦ καὶ ὑγροῦ καὶ ξηροῦ
<span class="lb" data-page="18a.197" data-line="11" id="l18a.197.11"></span>τὰ τῶν ζώων σώματα συγκεῖσθαι νομίζειν Ἱπποκράτην,
<span class="lb" data-page="18a.197" data-line="12" id="l18a.197.12"></span>τάχα ἂν ἴσως εὐλαβέστερον ἐνεκάλουν Λύκῳ πρὶν γνῶναι
<span class="lb" data-page="18a.197" data-line="13" id="l18a.197.13"></span>τὰ στοιχεῖα τῆς Ἱπποκράτους τέχνης ἐπιχειροῦντι τῶν συγγραμμάτων
<span class="lb" data-page="18a.197" data-line="14" id="l18a.197.14"></span>αὐτοῦ γράφειν ἐξηγήσεις. οὔτε γὰρ ὅσοι δόγμασιν
<span class="lb" data-page="18a.197" data-line="15" id="l18a.197.15"></span>ἐναντίοις ἐνεγράφησαν οὔθ’ ὅσοι μήτε τὰ πρῶτα γινώσκουσι
<span class="lb" data-page="18a.197" data-line="16" id="l18a.197.16"></span>τῆς τέχνης χρήσιμα εὔλογον ἐξηγεῖσθαι τοὺς ἀφορισμοὺς,
<span class="lb" data-page="18a.197" data-line="17" id="l18a.197.17"></span>ἀλλ’ ὥσπερ μεμαθήκασι μὲν ἐκ τῆς παιδικῆς
<span class="lb" data-page="18a.197" data-line="18" id="l18a.197.18"></span>ἡλικίας, ἐπαινοῦσι δὲ πάλιν ἢ ψέγουσιν αὐτοῦ τὰ δόγματα.
<span class="pb" data-page="18a.198" id="p18a.198"></span>
<span class="lb" data-page="18a.198" data-line="1" id="l18a.198.1"></span>Λύκος δὲ εἰς τοσοῦτον ἄρα τῆς Ἱπποκράτους τέχνης ἀμαθής
<span class="lb" data-page="18a.198" data-line="2" id="l18a.198.2"></span>ἐστιν, ὡς ἐγὼ θεοὺς ἅπαντας ἐπόμνυμι, τὰς πρώτας
<span class="lb" data-page="18a.198" data-line="3" id="l18a.198.3"></span>τῶν εἰς τοὺς ἀφορισμοὺς ὑπομνημάτων αὐτοῦ ἐξηγήσεις
<span class="lb" data-page="18a.198" data-line="4" id="l18a.198.4"></span>ἀναγνοὺς, οὐκέθ’ ὑπέμεινα τὸ λοιπὸν τοῦ βιβλίου ἀναγνῶναι,
<span class="lb" data-page="18a.198" data-line="5" id="l18a.198.5"></span>τοσοῦτον ἐφαίνετο τῆς γνώμης ἁμαρτάνειν τοῦ παλαιοῦ.
<span class="lb" data-page="18a.198" data-line="6" id="l18a.198.6"></span>τῶν ἑταίρων δέ τινος ἀξιώσαντος ἐπακοῦσαί με τῶν εἰς
<span class="lb" data-page="18a.198" data-line="7" id="l18a.198.7"></span>τόνδε τὸν ἀφορισμὸν ὑπ’ αὐτοῦ γεγραμμένων, ἐν ᾧ φησι τὰ
<span class="lb" data-page="18a.198" data-line="8" id="l18a.198.8"></span>αὐξανόμενα πλεῖστον ἔχει τὸ ἔμφυτον θερμὸν, εἶτα πολλῶν
<span class="lb" data-page="18a.198" data-line="9" id="l18a.198.9"></span>καὶ ἄλλων παρακαλεσάντων ἀπολογήσασθαι πρὸς τὰς κατηγορίας,
<span class="lb" data-page="18a.198" data-line="10" id="l18a.198.10"></span>οὕτως ἀναγκασθεὶς ἐπὶ τόνδε τὸν λόγον ἧκον.
</p>
        </article>

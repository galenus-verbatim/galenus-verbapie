<article xmlns="http://www.w3.org/1999/xhtml" id="urn:cts:greekLit:tlg0057.tlg093.1st1K-grc1:2">
<span class="pb page1" data-page="18a.198" id="p18a.198"></span>
<span class="milestone ed1page page1" data-n="4.33" data-unit="ed1page" id="ed1page.5.330"></span>
<span class="milestone ed2page page1" data-n="9.359" data-unit="ed2page" id="ed2page.9.359"></span>
          <p>
<span class="lb" data-page="18a.198" data-line="11" id="l18a.198.11"></span>Ἵνα δὲ τοῖς μὲν ὑπ’ ἐκείνου λεγομένοις, ὑπ’ ἐμοῦ δὲ
<span class="lb" data-page="18a.198" data-line="12" id="l18a.198.12"></span>μέλλουσι πρὸς αὐτὰ ῥηθῆναι, ῥᾷον ἀκολουθήσωσιν οἱ δικάσοντες
<span class="lb" data-page="18a.198" data-line="13" id="l18a.198.13"></span>ἡμῖν, ἀναγκαῖον ἔσται μοι βραχέα προειπεῖν. ὅτι
<span class="lb" data-page="18a.198" data-line="14" id="l18a.198.14"></span>μέν ἐστι θερμὸν ἐν ἡμῖν ἐναργῶς ἅπασι φαίνεται, πότερα
<span class="lb" data-page="18a.198" data-line="15" id="l18a.198.15"></span>δ’ ἐκ κινήσεως τοῦτο τῆς κατὰ τὴν καρδίαν <span class="milestone ed1page" data-n="5.330" data-unit="ed1page" id="ed1page.5.330"></span>καὶ
<span class="lb" data-page="18a.198" data-line="16" id="l18a.198.16"></span>τὰς ἀρτηρίας ἔχει τὴν γένεσιν ἢ καθάπερ αὐτὸ τὸ κινεῖσθαι
<span class="pb" data-page="18a.199" id="p18a.199"></span>
<span class="lb" data-page="18a.199" data-line="1" id="l18a.199.1"></span>τῇ καρδίᾳ σύμφυτον ὑπάρχει, τὸν αὐτὸν τρόπον καὶ
<span class="lb" data-page="18a.199" data-line="2" id="l18a.199.2"></span>ἡ θερμασία, διαπεφώνηται τοῖς ἰατροῖς. ἀλλ’ ὅστις γε
<span class="lb" data-page="18a.199" data-line="3" id="l18a.199.3"></span>βούλεται μαθεῖν ἐπιστημονικῶς, ἀρχὰς τοῖς ζώοις ἅπασι γενέσεως
<span class="lb" data-page="18a.199" data-line="4" id="l18a.199.4"></span>εἶναι τὸ θερμὸν καὶ τὸ ψυχρὸν καὶ τὸ ξηρὸν καὶ
<span class="lb" data-page="18a.199" data-line="5" id="l18a.199.5"></span>τὸ ὑγρὸν, ἓν ἔχει βιβλίον ὑπ’ ἐμοῦ γεγραμμένον, ἐν ᾧ τὴν
<span class="lb" data-page="18a.199" data-line="6" id="l18a.199.6"></span>Ἱπποκράτους γνώμην ἐξηγοῦμαι καὶ ἀποδεικνύω. τοῦτο μὲν
<span class="lb" data-page="18a.199" data-line="7" id="l18a.199.7"></span>δὴ τὸ βιβλίον ἐπιγέγραπται περὶ τῶν καθ’ Ἱπποκράτους
<span class="lb" data-page="18a.199" data-line="8" id="l18a.199.8"></span>στοιχείων. ἕτερα δὲ ἐφεξῆς ἐστιν αὐτοῦ τὰ περὶ κράσεων,
<span class="lb" data-page="18a.199" data-line="9" id="l18a.199.9"></span>ἐν οἷς δείκνυμι τίνα μὲν τῶν σωμάτων πλείονα μοῖραν ἐν
<span class="lb" data-page="18a.199" data-line="10" id="l18a.199.10"></span>ἑαυτοῖς ἔχει τοῦ θερμοῦ στοιχείου, τίνα δ’ ἐλάττονα. καὶ
<span class="lb" data-page="18a.199" data-line="11" id="l18a.199.11"></span>ὡς διὰ τοῦτ’ αὐτὸ τὰ μὲν θερμότερα φύσει, τὰ δὲ ψυχρότερα
<span class="lb" data-page="18a.199" data-line="12" id="l18a.199.12"></span>γέγονεν. ἅπασι γὰρ ἡμῖν ὑπάρχει τὸ θερμὸν στοιχεῖον
<span class="lb" data-page="18a.199" data-line="13" id="l18a.199.13"></span>ἔμφυτον<span class="milestone ed2page" data-n="9.360" data-unit="ed2page" id="ed2page.9.360"></span> ἐκ πρώτης ἀρχῆς, ἣν ἐκ σπέρματός
<span class="lb" data-page="18a.199" data-line="14" id="l18a.199.14"></span>τε καὶ καταμηνίου κεκτήμεθα. διαφέρομεν δ’ ἀλλήλων
<span class="lb" data-page="18a.199" data-line="15" id="l18a.199.15"></span>ἐν τῷ μᾶλλόν τε καὶ ἧττον εἶναι θερμοί· ἀλλ’ εἰσὶ γέ τινες
<span class="lb" data-page="18a.199" data-line="16" id="l18a.199.16"></span>ὅροι τούτου τοῦ πλάτους, ὧν ἐπέκεινα τῆς κράσεως ἐξικομένης
<span class="lb" data-page="18a.199" data-line="17" id="l18a.199.17"></span>ἤτοι νοσεῖν ἡμῖν ἀναγκαῖόν ἐστιν ἢ διαφθείρεσθαι.
<span class="lb" data-page="18a.199" data-line="18" id="l18a.199.18"></span>καὶ γὰρ ἐπὶ πλέον ψυχθέντες ἐν νοσήματι ψυχρῷ καθιστάμεθα
<span class="pb" data-page="18a.200" id="p18a.200"></span>
<span class="lb" data-page="18a.200" data-line="1" id="l18a.200.1"></span>καὶ θερμανθέντες ἔξω τοῦ κατὰ τὴν ὑγείαν πλάτους
<span class="lb" data-page="18a.200" data-line="2" id="l18a.200.2"></span>εἰς πυρετὸν ἀγόμεθα. καὶ τοίνυν καὶ τῶν πυρετῶν αὐτῶν
<span class="lb" data-page="18a.200" data-line="3" id="l18a.200.3"></span>ἔνιοι μὲν ἀκριβῶς εἰσι ξηροὶ, καθάπερ οἱ ἀκριβῶς καῦσοι,
<span class="lb" data-page="18a.200" data-line="4" id="l18a.200.4"></span>τινὲς δὲ ἐσχάτως ὑγροὶ, καθάπερ οἱ τυφώδεις ὀνομαζόμενοι.
<span class="lb" data-page="18a.200" data-line="5" id="l18a.200.5"></span>εἰ δ’ οὐ χαίρει τις τοῖς οὕτω καλουμένοις ἢ κατ’ ἄλλου
<span class="lb" data-page="18a.200" data-line="6" id="l18a.200.6"></span>πράγματος ἐπιφέρειν εἴθισται τὰς εἰρημένας προσηγορίας,
<span class="lb" data-page="18a.200" data-line="7" id="l18a.200.7"></span>ἐγὼ τούτῳ τῷ λόγῳ διηγήσομαι τοὺς ὑγροὺς πυρετοὺς ὁποίους
<span class="lb" data-page="18a.200" data-line="8" id="l18a.200.8"></span>εἶναί φημι. ἱδροῦσι μὲν οἱ κάμνοντες ἀπὸ πρώτης ἡμέρας,
<span class="lb" data-page="18a.200" data-line="9" id="l18a.200.9"></span>ἐν δ’ αὐτοῖς ἱδρῶσιν ἢ μετρίως ἢ οὐδὲν ὀνινάμενοι, τούτους
<span class="lb" data-page="18a.200" data-line="10" id="l18a.200.10"></span>ὑγροὺς ἐγὼ τοὺς πυρετοὺς ὀνομάζω, ξηροὺς δὲ ἔμπαλιν ἐκείνους
<span class="lb" data-page="18a.200" data-line="11" id="l18a.200.11"></span>καλῶ τῶν πυρετῶν, οἷς δίψα σφοδρὰ καὶ γλῶττα ξηρὰ
<span class="lb" data-page="18a.200" data-line="12" id="l18a.200.12"></span>καὶ δέρμα σκληρὸν οἷόν περ βύρσα καὶ πολὺς αὐχμὸς ἐν
<span class="lb" data-page="18a.200" data-line="13" id="l18a.200.13"></span>ἅπαντι τῷ σώματι. καὶ μὴν καὶ ἕτεροί τινές εἰσι πυρετοὶ
<span class="lb" data-page="18a.200" data-line="14" id="l18a.200.14"></span>τὴν διαπνοὴν ὅλου τοῦ σώματος ἔχοντες ἀνιαρὰν τοῖς ἁπτομένοις,
<span class="lb" data-page="18a.200" data-line="15" id="l18a.200.15"></span>ὡς νύττεσθαί τε καὶ δάκνεσθαι δοκεῖν, διχῶς καὶ
<span class="lb" data-page="18a.200" data-line="16" id="l18a.200.16"></span>τούτου γινομένου, ποτὲ μὲν ἀερώδους ξηροῦ τοῦ προσπίπτοντος
<span class="lb" data-page="18a.200" data-line="17" id="l18a.200.17"></span>ἡμῖν, ἔστι δ’ ὅτε ὑγροῦ πως φαινομένου, καθάπερ
<span class="lb" data-page="18a.200" data-line="18" id="l18a.200.18"></span>ἀτμοῦ τινος. τοιαύταις ἰδέαις ἀλλήλων διαφέρουσι καὶ ﻿
<span class="pb" data-page="18a.201" id="p18a.201"></span>
<span class="lb" data-page="18a.201" data-line="1" id="l18a.201.1"></span>τῶν ὑγιαινόντων αὐτῶν αἱ κράσεις, ἃς δὴ καὶ δυσκράτους
<span class="lb" data-page="18a.201" data-line="2" id="l18a.201.2"></span>εἶναί φαμεν, ἐπανορθούμεθά τε καθ’ ὅσον οἷόν τε τὴν φυσικὴν
<span class="lb" data-page="18a.201" data-line="3" id="l18a.201.3"></span>δυσκρασίαν αὐτῶν. ἔστι γὰρ καὶ τοῦτο μόριον οὐ
<span class="lb" data-page="18a.201" data-line="4" id="l18a.201.4"></span>σμικρὸν τῆς ὑγιεινῆς τέχνης. ὅσα δὲ εὔκρατα φύσει τῶν
<span class="lb" data-page="18a.201" data-line="5" id="l18a.201.5"></span>σωμάτων ἐστὶν, οὐδὲν τοιοῦτον ἁπτομένοις ἐμφαίνει. σύμμετρα
<span class="lb" data-page="18a.201" data-line="6" id="l18a.201.6"></span>γὰρ ἀκριβῶς ἐστιν, ὡς μηδὲν ἐνδεῖν αὐτοῖς τὸ θερμὸν,
<span class="lb" data-page="18a.201" data-line="7" id="l18a.201.7"></span>οἷα γέρουσιν ἢ τοῖς ἐψυγμένοις, μήθ’ ὑπερβάλλειν, ὡς
<span class="lb" data-page="18a.201" data-line="8" id="l18a.201.8"></span>τοῖς ἀμετρότερον πονήσασιν ἢ διατρίψασιν ἐπὶ πλεῖον ἐν
<span class="lb" data-page="18a.201" data-line="9" id="l18a.201.9"></span>ἡλίῳ θερινῷ. πολὺ δὲ δὴ μᾶλλον οὐδὲ τὸ δάκνον ἢ ἀνιαρὸν
<span class="lb" data-page="18a.201" data-line="10" id="l18a.201.10"></span>ἡ τούτων ἔχει θερμασία. σαφηνείας δὲ ἕνεκα τῶν λεγομένων
<span class="lb" data-page="18a.201" data-line="11" id="l18a.201.11"></span>οὐδὲν ἂν εἴη χεῖρον ἀναμνησθῆναί σε βαλανείων,
<span class="lb" data-page="18a.201" data-line="12" id="l18a.201.12"></span>ἐν οἷς ἓν μέν ἐστι δήπου τὸ τῶν εὐκράτων εἶδος, αἱ δυσκρασίαι
<span class="lb" data-page="18a.201" data-line="13" id="l18a.201.13"></span>δὲ πολλαί. μία μὲν γὰρ δυσκρασία βαλανείου,
<span class="lb" data-page="18a.201" data-line="14" id="l18a.201.14"></span>ψυχροτέρου τῆς χρείας ὑπάρχοντος, ἑτέρα δὲ εἰ μέχρι τοῦ
<span class="lb" data-page="18a.201" data-line="15" id="l18a.201.15"></span>λυπεῖν ἤδη θερμανθείη, τρίτη δ’ ἄλλη καθ’ ἣν οὔθ’ ὡς
<span class="lb" data-page="18a.201" data-line="16" id="l18a.201.16"></span>ψυχρότερον οὔθ’ ὡς θερμότερον αἰτιώμενοι πλῆρες ἀτμοῦ
<span class="lb" data-page="18a.201" data-line="17" id="l18a.201.17"></span>φαμεν ὑπάρχειν καὶ κατὰ τοῦτο μεμφόμεθα. τίς γὰρ οὐκ
<span class="lb" data-page="18a.201" data-line="18" id="l18a.201.18"></span>οἶδεν, εἴ γε ὅλως ἄνθρωπός ἐστιν, ὡς εὔκρατόν ἐστι μὲν
<span class="pb" data-page="18a.202" id="p18a.202"></span>
<span class="lb" data-page="18a.202" data-line="1" id="l18a.202.1"></span>ὕδωρ πολλάκις, ἔστι δ’ ὁμοίως αὐτῷ ὁ καὶ ἀὴρ καὶ ἀτμός.
<span class="lb" data-page="18a.202" data-line="2" id="l18a.202.2"></span>οὕτω γοῦν καὶ λίθος εὔκρατος ἐν αὐτοῖς τοῖς βαλανείοις
<span class="lb" data-page="18a.202" data-line="3" id="l18a.202.3"></span>γίγνεται, καθ’ οὗ κυλινδεῖσθαι δυνατὸν, οὕτε θερμασίαν
<span class="lb" data-page="18a.202" data-line="4" id="l18a.202.4"></span>ὑπερβάλλουσαν οὔτε ψύξιν αἰτιώμενον, οὔτ’ αὐχμὸν ἢ πλῆθος
<span class="lb" data-page="18a.202" data-line="5" id="l18a.202.5"></span>ὑγρότητος. ὥσπερ οὖν ἐν ὕδατι καὶ λίθῳ καὶ ἀέρι
<span class="lb" data-page="18a.202" data-line="6" id="l18a.202.6"></span>σύμμετρος γίγνεται θερμότης, οὕτως καὶ κατὰ τὸν ἀτμὸν,
<span class="lb" data-page="18a.202" data-line="7" id="l18a.202.7"></span>ὃς ἐπειδὰν εὔκρατος ὢν ἐμπλήσει τὸ βαλανεῖον, οἱ λουόμενοι
<span class="lb" data-page="18a.202" data-line="8" id="l18a.202.8"></span>δυσχεραίνουσι μὲν καὶ μέμφονται τὸ τοιοῦτον λουτρὸν,
<span class="lb" data-page="18a.202" data-line="9" id="l18a.202.9"></span>ψυχρότερον δὲ ἢ θερμότερον οὐκ ὀνομάζουσιν, ὡς εἴ γε καὶ
<span class="lb" data-page="18a.202" data-line="10" id="l18a.202.10"></span>τοιοῦτόν τι ποιεῖ, διττὴν ποιοῦνται τὴν κατηγορίαν τοῦ βαλανείου,
<span class="lb" data-page="18a.202" data-line="11" id="l18a.202.11"></span>ψυχρὸν εἶναι φάσκοντες αὐτὸ καὶ μεστὸν ἀτμοῦ,
<span class="lb" data-page="18a.202" data-line="12" id="l18a.202.12"></span>καθάπερ γε καὶ θερμὸν αὖθις ἀμέτρως σὺν ἀτμῷ δαψιλεῖ.
<span class="lb" data-page="18a.202" data-line="13" id="l18a.202.13"></span><span class="milestone ed2page" data-n="9.361" data-unit="ed2page" id="ed2page.9.361"></span>μὴ τοίνυν ἐπιλανθανώμεθα τούτων μηδὲ τὰ
<span class="lb" data-page="18a.202" data-line="14" id="l18a.202.14"></span>κοινῇ πᾶσιν ἀνθρώποις γιγνωσκόμενα διαφθείρωμεν ὑπὸ
<span class="lb" data-page="18a.202" data-line="15" id="l18a.202.15"></span>περιττῆς σοφίας, ἣν ἐπιδείκνυνταί τινες, ἀλλὰ μεμνημένοι
<span class="lb" data-page="18a.202" data-line="16" id="l18a.202.16"></span>τῶν βαλανείων, ἐπειδὰν ἀκούσωμέν τινος ἐπὶ ζώου λέγοντος,
<span class="lb" data-page="18a.202" data-line="17" id="l18a.202.17"></span>ὡς ἔστι τούτου μὲν εὔκρατον τὸ θερμὸν, τούτου δὲ δύσκρατον,
<span class="pb" data-page="18a.203" id="p18a.203"></span>
<span class="lb" data-page="18a.203" data-line="1" id="l18a.203.1"></span>οὐκ ἐπ’ ἄλλο τι μεταφέρωμεν τὴν διάνοιαν, ἀλλ’ ἐφ’
<span class="lb" data-page="18a.203" data-line="2" id="l18a.203.2"></span>ὅπερ ἅπαντες οἱ τὰς κοινὰς ἐννοίας διασώζοντες ἄνθρωποι,
<span class="lb" data-page="18a.203" data-line="3" id="l18a.203.3"></span>καθ’ ἑκάστην ἡμέραν ἐν ἄλλοις τε πολλοῖς καὶ μέντοι γε
<span class="lb" data-page="18a.203" data-line="4" id="l18a.203.4"></span>καὶ τοῖς βαλανείοις ὧν ἐμνημόνευσα. θερμὸν γοῦν εἷναί
<span class="lb" data-page="18a.203" data-line="5" id="l18a.203.5"></span>φασι τὸ βαλανεῖον καὶ ψυχρὸν, εἶτ’ αὖθις ἀτμοῦ πλῆρες ἢ
<span class="lb" data-page="18a.203" data-line="6" id="l18a.203.6"></span>ξηρὸν καὶ αὐχμῶδες καὶ ἑκάστῳ τῶν ὀνομάτων ἴδιόν τι δηλοῦντες
<span class="lb" data-page="18a.203" data-line="7" id="l18a.203.7"></span>πρᾶγμα. πρὸς τοίνυν τοῖς εἰρημένοις ἕτερόν τι βαλανεῖόν
<span class="lb" data-page="18a.203" data-line="8" id="l18a.203.8"></span>ἐστι καπνοῦ πλῆρες καὶ ναὶ μὰ Δία γε τούτου πολυειδεστάτου.
<span class="lb" data-page="18a.203" data-line="9" id="l18a.203.9"></span>ἕτερος μὲν ὁ ἐκ δρυίνων ξύλων, ἕτερος δὲ ὁ
<span class="lb" data-page="18a.203" data-line="10" id="l18a.203.10"></span>ἐκ συκίνων ἢ ἐλαΐνων ἐστὶ καὶ καθ’ ἕκαστόν γε δένδρον
<span class="lb" data-page="18a.203" data-line="11" id="l18a.203.11"></span>ἄλλος καὶ ἄλλος. ἀλλ’ οὐδέπω δέομαι τῶν κατὰ μέρος διαφορῶν.
<span class="lb" data-page="18a.203" data-line="12" id="l18a.203.12"></span>ἀρκεῖ γάρ μοι τήν γε πρώτην ὅλον γε τὸ γένος
<span class="lb" data-page="18a.203" data-line="13" id="l18a.203.13"></span>τοῦτο μιᾷ κλήσει καὶ νοήσει περιλαμβάνοντι καπνώδη τὸν
<span class="lb" data-page="18a.203" data-line="14" id="l18a.203.14"></span>ἀέρα φάναι τοῦ βαλανείου, μηδ’ ἐνταῦθα μεμφόμενον αὐτοῦ
<span class="lb" data-page="18a.203" data-line="15" id="l18a.203.15"></span>θερμασίαν ἢ ψύξιν ἢ ὥσπερ γε μεμφόμενον αὖθις, εἰ οὕτως
<span class="lb" data-page="18a.203" data-line="16" id="l18a.203.16"></span>ἔτυχε κατ’ ἄμφω, καὶ ὡς θερμὸν τὸ βαλανεῖον καὶ ὡς
<span class="lb" data-page="18a.203" data-line="17" id="l18a.203.17"></span>καπνῶδες. ἐάσης οὖν ἤδη τὰ βαλανεῖα τῶν καθ’ ἑκάστην
<span class="pb" data-page="18a.204" id="p18a.204"></span>
<span class="lb" data-page="18a.204" data-line="1" id="l18a.204.1"></span>ἡμέραν ἐν ταῖς οἰκίαις ἡμῖν συμβαινόντων ἀναμνήσθητί μοι,
<span class="lb" data-page="18a.204" data-line="2" id="l18a.204.2"></span>ποτὲ μὲν ὑγρότητα τῶν οἰκίων ἐν οἷς ἔσμεν, ἔστι δ’ ὅτε
<span class="lb" data-page="18a.204" data-line="3" id="l18a.204.3"></span>ἄμετρον ψύξιν ἢ θερμότητα μεμφόμεθα, πότερα μὲν οὖν
<span class="lb" data-page="18a.204" data-line="4" id="l18a.204.4"></span>ὁμοίως μεμφόμεθα τὸν κατὰ τὸν οἶκον ἀέρα τοῖς ὑπὸ κύνα
<span class="lb" data-page="18a.204" data-line="5" id="l18a.204.5"></span>καύμασι, κἀπειδὰν καπνοῦ πληρωθῇ, ἢ κἀνταῦθα ὥσπερ
<span class="lb" data-page="18a.204" data-line="6" id="l18a.204.6"></span>ἐν ταῖς βαλανείοις ἔστιν ὅτε κατὰ μὲν τὴν θερμασίαν διαλλάττουσιν
<span class="lb" data-page="18a.204" data-line="7" id="l18a.204.7"></span>οὐδὲν, ἔστι δ’ αὐτῶν ὁ μὲν αὐτὸ δὴ τοῦτο μόνον,
<span class="lb" data-page="18a.204" data-line="8" id="l18a.204.8"></span>ἀὴρ θερμὸς, ὁ δὲ σὺν τούτῳ καπνώδης, εἶτα ὁ μέν γε
<span class="lb" data-page="18a.204" data-line="9" id="l18a.204.9"></span>θερμὸς ἀὴρ οὐδέποτε προκαλεῖται δάκρυον, τῷ καπνώδει
<span class="lb" data-page="18a.204" data-line="10" id="l18a.204.10"></span>δ’ ἀεὶ ὑπάρχει τοῦτο κἂν μετρίως θερμὸς ᾖ, ὥστε ἐναργῶς
<span class="lb" data-page="18a.204" data-line="11" id="l18a.204.11"></span>ἐνταῦθα κατάδηλόν ἐστι τὸ δακνῶδες θερμὸν οὐ τῷ
<span class="lb" data-page="18a.204" data-line="12" id="l18a.204.12"></span>μᾶλλον θερμαίνειν, ἀλλ’ ἑτέρῳ τινὶ διαλλάττον. ἐγγυτάτῳ
<span class="lb" data-page="18a.204" data-line="13" id="l18a.204.13"></span>γοῦν φλογὸς μεγίστης ἀκάπνου στάντες θερμαινόμεθα
<span class="lb" data-page="18a.204" data-line="14" id="l18a.204.14"></span>οὕτω πολλάκις, ὡς ἐγγὺς μὲν ἥκειν τοῦ καίεσθαι, δάκνεται
<span class="lb" data-page="18a.204" data-line="15" id="l18a.204.15"></span>δ’ οὐδεὶς οὐδὲ δακρύει τοὺς ὀφθαλμοὺς ὡς ἀπὸ καπνοῦ.
<span class="lb" data-page="18a.204" data-line="16" id="l18a.204.16"></span>θαυμαστὸν οὖν εἴ τις ἐπὶ καπνοῦ καὶ φλογὸς αἰσθάνεται
<span class="pb" data-page="18a.205" id="p18a.205"></span>
<span class="lb" data-page="18a.205" data-line="1" id="l18a.205.1"></span>τῆς διαφορᾶς, ἐπὶ δὲ τῶν ἡμετέρων σωμάτων ἀναίσθητός
<span class="lb" data-page="18a.205" data-line="2" id="l18a.205.2"></span>ἐστιν ἐνίοτε μὲν ἰσχυροτάτης θερμασίας οἷον φλογὸς,
<span class="lb" data-page="18a.205" data-line="3" id="l18a.205.3"></span>ἐνίοτε δὲ ἀνιαρᾶς καὶ δακνώδους οἷόν περ καπνοῦ. θαυμάζω
<span class="lb" data-page="18a.205" data-line="4" id="l18a.205.4"></span>δὲ οὐδὲν ἧττον, εἰ μὴ συγχωρεῖ τὰς κατὰ τὸ θερμὸν
<span class="lb" data-page="18a.205" data-line="5" id="l18a.205.5"></span>ἐν τοῖς ζώοις δυσκρασίας ἀνάλογον ἔχειν ταῖς κατὰ τὰ βαλανεῖα
<span class="lb" data-page="18a.205" data-line="6" id="l18a.205.6"></span>καὶ τὰς οἰκίας· ὡς οὖν ἐν ταῖς οἰκίαις ἄλλος μὲν ἀήρ
<span class="lb" data-page="18a.205" data-line="7" id="l18a.205.7"></span>ἐστιν οἴκου καπνώδους, ἄλλος δὲ ἁπλῶς θερμοῦ, κατὰ τὸν
<span class="lb" data-page="18a.205" data-line="8" id="l18a.205.8"></span>αὐτὸν οἶμαι τρόπον ἕτερος τούτων ἐναργῶς <span class="milestone ed1page" data-n="5.331" data-unit="ed1page" id="ed1page.5.331"></span>ἐστὶν ἐν
<span class="lb" data-page="18a.205" data-line="9" id="l18a.205.9"></span>ᾧ πλῆθός ἐστι καιομένων λύχνων ἢ δᾳδὸς ἅμα λιγνύσι, καὶ
<span class="lb" data-page="18a.205" data-line="10" id="l18a.205.10"></span>τοίνυν καὶ καλοῦμεν, ὥσπερ τὸν ἕτερον ἀέρα καπνώδη, λιγνυώδη
<span class="lb" data-page="18a.205" data-line="11" id="l18a.205.11"></span>τοῦτο, ἐξ ὑπεροπτήσεως ὕλης γενόμενον. ἡ γάρ τοι
<span class="lb" data-page="18a.205" data-line="12" id="l18a.205.12"></span>λιγνὺς ταύτῃ τοῦ καπνοῦ διενήνοχε, καίτοι γε ἀμφοῖν περιττωμάτων
<span class="lb" data-page="18a.205" data-line="13" id="l18a.205.13"></span>ὑπαρχόντων φλογὸς, ὅτι ἡ λιγνύς ἐστι μὲν κατωπτημένης
<span class="lb" data-page="18a.205" data-line="14" id="l18a.205.14"></span>ὕλης γεώδης ἀναθυμίασις, <span class="milestone ed2page" data-n="9.362" data-unit="ed2page" id="ed2page.9.362"></span>καπνὸς δὲ
<span class="lb" data-page="18a.205" data-line="15" id="l18a.205.15"></span>οὔθ’ ὑπερωπτημένης οὔτε γεώδης, ἀλλ’ ἡμικαύστου τε καὶ
<span class="lb" data-page="18a.205" data-line="16" id="l18a.205.16"></span>συμμιγοῦς ἔξ ὑγρᾶς καὶ γεώδους οὐσίας. ὅστις οὖν ἐπαιδεύθη
<span class="lb" data-page="18a.205" data-line="17" id="l18a.205.17"></span>νομίμως ἐν Ἱπποκρατείοις δόγμασιν, ἔμαθεν οὗτος
<span class="lb" data-page="18a.205" data-line="18" id="l18a.205.18"></span>ὡς τῆς ὀνομαζομένης ἤδη συνήθως ἅπασι τοῖς ἰατροῖς ἀδήλου ﻿
<span class="pb" data-page="18a.206" id="p18a.206"></span>
<span class="lb" data-page="18a.206" data-line="1" id="l18a.206.1"></span>διαπνοῆς, ἣν διαπνεῖται τὰ σώματα, τὸ μὲν τοιοῦτόν
<span class="lb" data-page="18a.206" data-line="2" id="l18a.206.2"></span>ἐστιν οἷον ἀτμὸς, ἕτερον δὲ οἷον ἀὴρ ξηρὸς, ἕτερον δὲ σὺν
<span class="lb" data-page="18a.206" data-line="3" id="l18a.206.3"></span>αἰσθηταῖς ὑγρότησιν ἐκπῖπτον. λείπει τινά.
</p>
        </article>

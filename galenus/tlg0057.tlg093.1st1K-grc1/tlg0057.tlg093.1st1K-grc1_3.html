<article xmlns="http://www.w3.org/1999/xhtml" id="urn:cts:greekLit:tlg0057.tlg093.1st1K-grc1:3">
<span class="pb page1" data-page="18a.206" id="p18a.206"></span>
<span class="milestone ed1page page1" data-n="5.331" data-unit="ed1page" id="ed1page.5.331"></span>
<span class="milestone ed2page page1" data-n="9.362" data-unit="ed2page" id="ed2page.9.362"></span>
          <p>
<span class="lb" data-page="18a.206" data-line="4" id="l18a.206.4"></span>Αὕτη μὲν ἡ ῥῆσίς ἐστι τῶν ὑπὸ τοῦ Λύκου γεγραμμένων
<span class="lb" data-page="18a.206" data-line="5" id="l18a.206.5"></span>εἰς κατασκευὴν τοῦ μηδὲν διαφέρειν ἕτερον ἑτέρου
<span class="lb" data-page="18a.206" data-line="6" id="l18a.206.6"></span>θερμὸν οὐκ ἀναμένουσα τὸν ἔξωθεν ἔλεγχον, ἀλλ’ ἑαυτὴν
<span class="lb" data-page="18a.206" data-line="7" id="l18a.206.7"></span>καταβάλλουσα. τί γάρ δὴ καί φησι; τὸ θερμὸν ᾗ νενόηται
<span class="lb" data-page="18a.206" data-line="8" id="l18a.206.8"></span>θερμὸν, οὐδεμίαν ἔχει παραλλαγὴν πρὸς ἕτερον θερμόν.
<span class="lb" data-page="18a.206" data-line="9" id="l18a.206.9"></span>εἰ μὲν οὖν οὐδὲν ἐν τῷ λόγῳ σημαίνει τὸ ᾗ νενόηται
<span class="lb" data-page="18a.206" data-line="10" id="l18a.206.10"></span>θερμὸν, ἐξαιρείσθω τελέως αὐτοῦ. σημαίνων δ’ ἔτι σαφῶς
<span class="lb" data-page="18a.206" data-line="11" id="l18a.206.11"></span>ἐνδείκνυται ταύτῃ μὲν μὴ διαφέρειν τὸ θερμὸν τοῦ
<span class="lb" data-page="18a.206" data-line="12" id="l18a.206.12"></span>θερμοῦ, καθ’ ἕτερον δέ τι διαφέρειν. εἰ μὲν γὰρ οὐδαμῇ
<span class="lb" data-page="18a.206" data-line="13" id="l18a.206.13"></span>διαφέρει, περιττῶς πρόσκειται τὸ ᾗ· εἰ δὲ ἄλλῃ μέν πη
<span class="lb" data-page="18a.206" data-line="14" id="l18a.206.14"></span>διαφέρει, ταύτῃ δ’ οὐ διαφέρει, καθ’ ὃ διαφέρει, κατὰ τοῦτο
<span class="pb" data-page="18a.207" id="p18a.207"></span>
<span class="lb" data-page="18a.207" data-line="1" id="l18a.207.1"></span>νοείσθωσαν αἱ διαφοραὶ. ὡς εἴ γε. καθ’ ὃ λέγεται μόνον
<span class="lb" data-page="18a.207" data-line="2" id="l18a.207.2"></span>ἕκαστον σκοποῖτο, πάντων τῶν πραγμάτων ἀναιρήσεις τὰς
<span class="lb" data-page="18a.207" data-line="3" id="l18a.207.3"></span>διαφοράς. τὸ ζῶον ᾗ νενόηται ζῶον οὐδὲν ἑτέρου διαφέρει
<span class="lb" data-page="18a.207" data-line="4" id="l18a.207.4"></span>ζώου. τὸ φυτὸν ᾗ νενόηται φυτὸν, οὐδὲν ἑτέρου διαφέρει
<span class="lb" data-page="18a.207" data-line="5" id="l18a.207.5"></span>φυτοῦ. τὸ δένδρον ᾗ νενόηται δένδρον, οὐδὲν ἑτέρου διαφέρει
<span class="lb" data-page="18a.207" data-line="6" id="l18a.207.6"></span>δένδρου. ἆρ’ οὐκ εἰσὶ τοῦ ζώου διαφοραὶ, τὸ πτηνὸν
<span class="lb" data-page="18a.207" data-line="7" id="l18a.207.7"></span>καὶ πεζὸν καὶ νηκτὸν καὶ τὸ ἔνυδρον καὶ ἐγγεῖον καὶ ἀέριον
<span class="lb" data-page="18a.207" data-line="8" id="l18a.207.8"></span>ἢ τὸ θνητὸν καὶ ἀθάνατον ἢ τὸ λογικὸν καὶ ἄλογον ἢ τὸ
<span class="lb" data-page="18a.207" data-line="9" id="l18a.207.9"></span>ἥμερον καὶ τὸ ἄγριον ἢ τὸ δειλὸν καὶ ἄλκιμον ἢ τῶν ἄλλων
<span class="lb" data-page="18a.207" data-line="10" id="l18a.207.10"></span>ὧν ἴσμεν ἕκαστον. τί γὰρ δεῖ μακρολογεῖν; οὕτω τῶν
<span class="lb" data-page="18a.207" data-line="11" id="l18a.207.11"></span>φυτῶν τὸ μὲν δένδρον, τὸ δὲ θάμνος, τὸ δὲ ἄκανθα, τὸ
<span class="lb" data-page="18a.207" data-line="12" id="l18a.207.12"></span>δὲ πόα, τὸ δὲ φρύγανον, ἢ τῶν πάντων, καθ’ ὃ νενόηται
<span class="lb" data-page="18a.207" data-line="13" id="l18a.207.13"></span>ζῶα μηδεμίαν ἐχόντων διαφορὰν, ὅμως καὶ ταύτας ἁπάσας
<span class="lb" data-page="18a.207" data-line="14" id="l18a.207.14"></span>ἃς εἴρηκε καὶ πρὸς ταύτας ἑτέρας οὐκ ὀλίγας ἀληθῶς ἄν
<span class="lb" data-page="18a.207" data-line="15" id="l18a.207.15"></span>τις εἴποι ζώου διαφοράς; οὕτως δὲ κἀπὶ τῶν φυτῶν. οὐ
<span class="lb" data-page="18a.207" data-line="16" id="l18a.207.16"></span>γὰρ φυτόν γε φυτοῦ διενήνοχε τῷ τὸ μὲν εἶναι λογικὸν αὐτῶν
<span class="pb" data-page="18a.208" id="p18a.208"></span>
<span class="lb" data-page="18a.208" data-line="1" id="l18a.208.1"></span>τὸ δὲ ἄλογον, οὔτε τὸ πτηνὸν ἢ πεζὸν, οὐδὲ τῶν ἄλλων
<span class="lb" data-page="18a.208" data-line="2" id="l18a.208.2"></span>τῶν εἰρημένων οὐδεμία διαφορά. καθάπερ οὐδὲ ζῶον
<span class="lb" data-page="18a.208" data-line="3" id="l18a.208.3"></span>ζώου διαφέρει τῷ τὸ μὲν εἶναι θάμνος, τὸ δὲ ἄκανθα, τὸ
<span class="lb" data-page="18a.208" data-line="4" id="l18a.208.4"></span>δὲ δένδρον, τὸ δὲ πόα, τὸ δὲ φρύγανον, τὸ δὲ κέδρος, ἀλλ’
<span class="lb" data-page="18a.208" data-line="5" id="l18a.208.5"></span>ἐν τῷ γένει τῶν φυτῶν ἡ τοιαύτη τομή. ἀλλὰ καὶ νοσημάτων
<span class="lb" data-page="18a.208" data-line="6" id="l18a.208.6"></span>διαφορὰς αὐτὸς ὁ Λύκος γράφει παμπόλλας, καίτοι
<span class="lb" data-page="18a.208" data-line="7" id="l18a.208.7"></span>γε οὐδὲν διαφέρει νόσημα νοσήματος ᾗ νόσημά ἐστιν, ὥσπερ
<span class="lb" data-page="18a.208" data-line="8" id="l18a.208.8"></span>οὐδὲ σύμπτωμα συμπτώματος ᾗ σύμπτωμά ἐστιν, ἀλλ’ ὅμως
<span class="lb" data-page="18a.208" data-line="9" id="l18a.208.9"></span>καὶ τὰς τούτων διαφορὰς ὁ Λύκος ἐπιχειρεῖ γράφειν, ὥσπερ
<span class="lb" data-page="18a.208" data-line="10" id="l18a.208.10"></span>γε καὶ τὰς τῆς πλευρίτιδος, ἑκάστου τε <span class="milestone ed2page" data-n="9.363" data-unit="ed2page" id="ed2page.9.363"></span>τῶν ἄλλων
<span class="lb" data-page="18a.208" data-line="11" id="l18a.208.11"></span>νοσημάτων. καίτοι γε πλευρῖτις πλευρίτιδος ᾗ πλευρῖτίς
<span class="lb" data-page="18a.208" data-line="12" id="l18a.208.12"></span>ἐστιν οὐδὲν διαφέρει, ἀλλ’ ὅμως ἡ μέν τις εἰς τὴν κλεῖν
<span class="lb" data-page="18a.208" data-line="13" id="l18a.208.13"></span>ἔχει περαινομένην τὴν ὀδύνην, ἡ δ’ εἰς τὸ ὑποχόνδριον.
<span class="lb" data-page="18a.208" data-line="14" id="l18a.208.14"></span>οὕτω δὲ καὶ μετὰ μὲν τοῦ κεχρῶσθαι τὸ πτύελον ἡ ἑτέρα
<span class="lb" data-page="18a.208" data-line="15" id="l18a.208.15"></span>τῶν πλευριτίδων, ἑτέρα δ’ ἐναντία τῇδε καλουμένη πρὸς
<span class="lb" data-page="18a.208" data-line="16" id="l18a.208.16"></span>ἐνίων ἄπτυστος, ἄλλαι τε πολλαὶ διαφοραὶ, καθ’ ἃς ὑπαλλάττεσθαι
<span class="lb" data-page="18a.208" data-line="17" id="l18a.208.17"></span>συμβαίνει καὶ τὴν θεραπείαν. ἀλλὰ ἐὰν καὶ
<span class="pb" data-page="18a.209" id="p18a.209"></span>
<span class="lb" data-page="18a.209" data-line="1" id="l18a.209.1"></span>ταύτας τῶν πυρετῶν αὐτῶν τὰς διαφορὰς ὁ Λύκος ἐκδιδάσκειν
<span class="lb" data-page="18a.209" data-line="2" id="l18a.209.2"></span>πειρᾶται. καίτοι εἴτε κατὰ πλεονεξίαν θερμασίας ἡ
<span class="lb" data-page="18a.209" data-line="3" id="l18a.209.3"></span>γένεσις αὐτοῖς ἐστιν, εἴτε κατὰ τὸ δακνῶδες τῆς ποιότητος,
<span class="lb" data-page="18a.209" data-line="4" id="l18a.209.4"></span>οὐδεμία γενήσεται διαφορὰ πυρετοῦ πρὸς πυρετὸν ᾗ πυρετός
<span class="lb" data-page="18a.209" data-line="5" id="l18a.209.5"></span>ἐστιν. οὕτως οὖν ἀπαίδευτον ἐρωτᾷ λόγον ὁ Λύκος,
<span class="lb" data-page="18a.209" data-line="6" id="l18a.209.6"></span>ὥστε οὐκ αἰσθάνεται τὰς τέχνας ἁπάσας ἀναιρῶν. ἐν γάρ
<span class="lb" data-page="18a.209" data-line="7" id="l18a.209.7"></span>τοι τῇ γνώσει τῶν διαφορῶν ἑκάστου τῶν ὄντων αἱ τέχναι
<span class="lb" data-page="18a.209" data-line="8" id="l18a.209.8"></span>συνίστανται. καὶ τοῦτο ἐπὶ πλεῖστον μὲν κἀν τῷ Φιλήβῳ
<span class="lb" data-page="18a.209" data-line="9" id="l18a.209.9"></span>διῆλθεν ὁ Πλάτων εὐθὺς ἐν ἀρχῇ τοῦ συγγράμματος· ἐφύλαξε
<span class="lb" data-page="18a.209" data-line="10" id="l18a.209.10"></span>δ’ αὐτοῦ τὴν γνώμην Ἀριστοτέλης καὶ Θεόφραστος,
<span class="lb" data-page="18a.209" data-line="11" id="l18a.209.11"></span>Χρύσιππός τε καὶ Μνησίθεος καὶ οὐδεὶς ὅστις οὐ διῆλθεν
<span class="lb" data-page="18a.209" data-line="12" id="l18a.209.12"></span>ἐν τῷ περὶ τέχνης γράμματι τὸν αὐτὸν λόγον. ἔστι δ’ ἡ
<span class="lb" data-page="18a.209" data-line="13" id="l18a.209.13"></span>μὲν πρώτη ῥῆσις ὑπὲρ τῆς κατὰ τὰς τέχνας συστάσεως τοῦ
<span class="lb" data-page="18a.209" data-line="14" id="l18a.209.14"></span>Πλάτωνος εἰρημένον τοιάδε. Σωκράτης. φωνὴ μὲν ἡμῖν
<span class="lb" data-page="18a.209" data-line="15" id="l18a.209.15"></span>ἐστί που μία διὰ τοῦ στόματος ἰοῦσα καὶ ἄπειρος αὖ πλήθει
<span class="lb" data-page="18a.209" data-line="16" id="l18a.209.16"></span>πάντων τε καὶ ἑκάστου. Πρώταρχος. τί μήν; Σωκράτης.
<span class="lb" data-page="18a.209" data-line="17" id="l18a.209.17"></span>καὶ οὐδὲν ἑτέρων γε τούτων ἐσμέν πω σοφοὶ, οὔθ’
<span class="lb" data-page="18a.209" data-line="18" id="l18a.209.18"></span>ὅτι τὸ ἄπειρον αὐτῆς ἴσμεν οὔθ’ ὅτι τὸ ἓν, ἀλλ’ ὅτι πόσα
<span class="pb" data-page="18a.210" id="p18a.210"></span>
<span class="lb" data-page="18a.210" data-line="1" id="l18a.210.1"></span>τέ ἐστι καὶ ὁποῖα, τοῦτ’ ἔστι τὸ γραμματικὸν ἕκαστον ποιοῦν
<span class="lb" data-page="18a.210" data-line="2" id="l18a.210.2"></span>ἡμῶν; Πρώταρχος. ἀληθέστατα. Σωκράτης. καὶ μὴν καὶ
<span class="lb" data-page="18a.210" data-line="3" id="l18a.210.3"></span>τὸν μουσικὸν, ὃ τυγχάνει ποιοῦν, τοῦτ’ ἔστι ταὐτόν. Πρώταρχος.
<span class="lb" data-page="18a.210" data-line="4" id="l18a.210.4"></span>πῶς; Σωκράτης. φωνὴ μέν που τὸ κατ’ ἐκείνην
<span class="lb" data-page="18a.210" data-line="5" id="l18a.210.5"></span>τὴν τέχνην ἐστὶ μία μὲν αὐτῇ. Πρώταρχος. πῶς δὲ οὔ;
<span class="lb" data-page="18a.210" data-line="6" id="l18a.210.6"></span>Σωκράτης. δύο δὲ θῶμεν βαρὺ καὶ ὀξὺ καὶ τρίτονον ὁμότονον,
<span class="lb" data-page="18a.210" data-line="7" id="l18a.210.7"></span>ἢ πῶς; Πρώταρχος. οὕτως. Σωκράτης. ἀλλ’ οὔπω
<span class="lb" data-page="18a.210" data-line="8" id="l18a.210.8"></span>σοφὸς ἂν εἴης τὴν μουσικὴν εἰδὼς ταῦτα μόνα, μὴ εἰδὼς
<span class="lb" data-page="18a.210" data-line="9" id="l18a.210.9"></span>δὲ, ὥς γε ἔπος εἰπεῖν, εἰς ταῦτα οὐδενὸς ἄξιος ἔσῃ. Πρώταρχος.
<span class="lb" data-page="18a.210" data-line="10" id="l18a.210.10"></span>οὐ γὰρ οὖν. Σωκράτης. ἀλλ’ ὦ φίλε ἐπειδὰν λάβῃς
<span class="lb" data-page="18a.210" data-line="11" id="l18a.210.11"></span>τά τε διαστήματα ὁπόσα ἐστὶ τὸν ἀριθμὸν τῆς φωνῆς,
<span class="lb" data-page="18a.210" data-line="12" id="l18a.210.12"></span>ὀξύτητός τε περὶ καὶ βαρύτητος καὶ ὁποῖα καὶ τοὺς ὅρους
<span class="lb" data-page="18a.210" data-line="13" id="l18a.210.13"></span>τῶν διαστημάτων καὶ τὰ ἐκ τούτων ὅσα συστήματα γέγονεν,
<span class="lb" data-page="18a.210" data-line="14" id="l18a.210.14"></span>ἃ κατιδόντες οἱ πρόσθεν παρέδοσαν ἡμῖν τοῖς ἑπομένοις
<span class="lb" data-page="18a.210" data-line="15" id="l18a.210.15"></span>ἐκείνοις καλεῖν αὐτὰ ἁρμονίας, ἕν τε ταῖς κινήσεσιν αὖ τοῦ
<span class="lb" data-page="18a.210" data-line="16" id="l18a.210.16"></span>σώματος ἕτερα τοιαῦτα ἐνόντα πάθη γιγνόμενα, ἃ δι’
<span class="lb" data-page="18a.210" data-line="17" id="l18a.210.17"></span>ἀριθμῶν μετρηθέντα, δεῖν αὐτά φησι ῥυθμοὺς<span class="milestone ed1page" data-n="5.332" data-unit="ed1page" id="ed1page.5.332"></span> καὶ ﻿
<span class="pb" data-page="18a.211" id="p18a.211"></span>
<span class="lb" data-page="18a.211" data-line="1" id="l18a.211.1"></span>μέτρα ἐπονομάζειν καὶ ἅμα ἐννοεῖν, ὡς οὕτω δεῖ περὶ παντὸς
<span class="lb" data-page="18a.211" data-line="2" id="l18a.211.2"></span>ἑνὸς πολλῶν σκοπεῖν. ὅταν γὰρ αὐτὰ ταῦτά τε λάβῃς
<span class="lb" data-page="18a.211" data-line="3" id="l18a.211.3"></span>οὕτως, τότε ἐγένου σοφός. ὅταν δ’ ἄλλων τῶν ὄντων
<span class="lb" data-page="18a.211" data-line="4" id="l18a.211.4"></span>ὁτιοῦν ταύτῃ σκοπούμενος ἕλῃς, οὕτως ἔμφρων περὶ τούτου
<span class="lb" data-page="18a.211" data-line="5" id="l18a.211.5"></span>γέγονας. ἤρκει μὲν οὖν καὶ ταῦτα παρὰ Πλάτωνος ἀκοῦσαι
<span class="lb" data-page="18a.211" data-line="6" id="l18a.211.6"></span>τοῖς ἔχουσι νοῦν ἀκροαταῖς εἰς ἔνδειξιν ἁπασῶν τεχνῶν
<span class="lb" data-page="18a.211" data-line="7" id="l18a.211.7"></span>συστάσεως. οὐ γὰρ οἷόν τε γενέσθαι τεχνικὸν οὐδὲ περὶ
<span class="lb" data-page="18a.211" data-line="8" id="l18a.211.8"></span>ἑνὸς ἄνευ τοῦ γνῶναι τὰς αὐτῶν διαφορὰς, ἀλλ’ οὐδὲν χεῖρον
<span class="lb" data-page="18a.211" data-line="9" id="l18a.211.9"></span>ὥσπερ ὁ Πλάτων αὐτὸς οὐκ ἠρκέσθη τῷ κεφαλαίῳ τῷ
<span class="lb" data-page="18a.211" data-line="10" id="l18a.211.10"></span>λόγῳ μόνῳ, παραδείγματα δὲ σαφηνείας ἕνεκεν προσέθηκε,
<span class="lb" data-page="18a.211" data-line="11" id="l18a.211.11"></span>τὴν γραμματικήν τε καὶ μουσικὴν, οὕτως καὶ ἡμᾶς ἓν ἔτι
<span class="lb" data-page="18a.211" data-line="12" id="l18a.211.12"></span>προσθεῖναι παράδειγμα, τέχνης μὲν γραφικῆς, ὕλης δ’
<span class="lb" data-page="18a.211" data-line="13" id="l18a.211.13"></span><span class="milestone ed2page" data-n="9.364" data-unit="ed2page" id="ed2page.9.364"></span>ὑποκειμένης αὐτῇ χρωμάτων. ἔξεστι γὰρ δήπου
<span class="lb" data-page="18a.211" data-line="14" id="l18a.211.14"></span>λέγειν κἀνταῦθα τὸ χρῶμα τοῦ χρώματος, ᾗ χρῶμά ἐστιν,
<span class="lb" data-page="18a.211" data-line="15" id="l18a.211.15"></span>οὐδὲν διαφέρει, καὶ κατὰ τοῦτ’ ἀναιρεῖν ἁπάσας τὰς ἐν αὐτοῖς
<span class="lb" data-page="18a.211" data-line="16" id="l18a.211.16"></span>διαφορὰς, ὅπερ ἀμέλει καὶ ὁ Πλάτων αὐτὸς ἐν ἀρχῇ
<span class="lb" data-page="18a.211" data-line="17" id="l18a.211.17"></span>τοῦ Φιλήβου δεδήλωκε. διαιρουμένῳ γὰρ τῷ Σωκράτει τὰς
<span class="lb" data-page="18a.211" data-line="18" id="l18a.211.18"></span>ἡδονὰς, ὁ διαλεγόμενος οὐ συνεχώρει διαφέρειν ἀλλήλων
<span class="pb" data-page="18a.212" id="p18a.212"></span>
<span class="lb" data-page="18a.212" data-line="1" id="l18a.212.1"></span>ἁπάσας αὐτὰς, καθόσον εἰσὶν ἡδοναὶ, φάσκων ὁμοιοτάτας
<span class="lb" data-page="18a.212" data-line="2" id="l18a.212.2"></span>αὐτὰς ὑπάρχειν, ἀλλ’ ὅ γε Σωκράτης ἀπαντᾷ τῷ λόγῳ τῷδε.
<span class="lb" data-page="18a.212" data-line="3" id="l18a.212.3"></span>καὶ γὰρ χρῶμα, ὦ δαιμόνιε, χρώματι κατά γε αὐτὸ τοῦτο
<span class="lb" data-page="18a.212" data-line="4" id="l18a.212.4"></span>οὐδὲν διοίσει, τῷ χρῶμα εἶναι τὸ πᾶν. τό γε μὴν μέλαν
<span class="lb" data-page="18a.212" data-line="5" id="l18a.212.5"></span>τῷ λευκῷ πάντες γινώσκομεν ὡς πρὸς τῷ διάφορον εἶναι
<span class="lb" data-page="18a.212" data-line="6" id="l18a.212.6"></span>καὶ ἐναντιώτατον ὂν τυγχάνει. καὶ δὴ καὶ σχῆμα σχήματι,
<span class="lb" data-page="18a.212" data-line="7" id="l18a.212.7"></span>κατὰ ταὐτὸν γένει μέν ἐστι πᾶν ἕν. τὰ δὲ μέρη τοῖς μέρεσιν
<span class="lb" data-page="18a.212" data-line="8" id="l18a.212.8"></span>αὐτοῦ τὰ μὲν ἐναντιώτατα ἀλλήλοις, τὰ δὲ διαφορότητα
<span class="lb" data-page="18a.212" data-line="9" id="l18a.212.9"></span>ἔχοντα μυρίαν που τυγχάνει. καὶ πολλὰ ἕτερα οὕτως
<span class="lb" data-page="18a.212" data-line="10" id="l18a.212.10"></span>ἔχοντα εὑρήσομεν, ὥστε τούτῳ γε τῷ λόγῳ μὴ πίστευε τῷ
<span class="lb" data-page="18a.212" data-line="11" id="l18a.212.11"></span>πάντα τὰ ἐναντιώτατα ἓν ποιοῦντι. αὕτη μὲν ἡ περὶ χρωμάτων
<span class="lb" data-page="18a.212" data-line="12" id="l18a.212.12"></span>τε καὶ σχημάτων ῥῆσις. ἡ δὲ περὶ τῶν ἡδονῶν ἥδε·
<span class="lb" data-page="18a.212" data-line="13" id="l18a.212.13"></span>ἥδεσθαι μέν φαμεν τὸν ἀκολασταίνοντα, ἥδεσθαι δὲ καὶ τὸν
<span class="lb" data-page="18a.212" data-line="14" id="l18a.212.14"></span>σωφρονοῦντα αὐτῷ τῷ σωφρονεῖν, ἥδεσθαι δ’ αὖ καὶ τὸν
<span class="lb" data-page="18a.212" data-line="15" id="l18a.212.15"></span>ἀνοηταίνοντα καὶ ἀνοήτων δοξῶν καὶ ἐλπίδων μεστὸν, ἥδεσθαι
<span class="pb" data-page="18a.213" id="p18a.213"></span>
<span class="lb" data-page="18a.213" data-line="1" id="l18a.213.1"></span>δ’ αὖ καὶ τὸν φρονοῦντα αὐτῷ τῷ φρονεῖν, καὶ τούτων
<span class="lb" data-page="18a.213" data-line="2" id="l18a.213.2"></span>τῶν ἡδονῶν ἑκατέρας πῶς ἄν τις ὁμοίας ἀλλήλαις εἶναι
<span class="lb" data-page="18a.213" data-line="3" id="l18a.213.3"></span>λέγων οὐκ ἂν ἀνόητος φαίνοιτ’ ἂν ἐνδίκως; ὥσπερ δὲ τῶν
<span class="lb" data-page="18a.213" data-line="4" id="l18a.213.4"></span>ἡδονῶν τὰς διαφορὰς ὁ Πλάτων ἐν μὲν τῇδε τῇ ῥήσει διὰ
<span class="lb" data-page="18a.213" data-line="5" id="l18a.213.5"></span>βραχέων ἐνεδείξατο, καθ’ ὅλον δὲ τὸ βιβλίον ἐπὶ πλεῖον
<span class="lb" data-page="18a.213" data-line="6" id="l18a.213.6"></span>διῆλθεν, οὕτως τῶν τεχνῶν ἐν δυοῖν βιβλίοιν, τῷ Σοφιστῇ
<span class="lb" data-page="18a.213" data-line="7" id="l18a.213.7"></span>τε καὶ Πολιτικῷ. ἆρ’ οὖν ἐπιστημῶν μὲν καὶ ἡδονῶν εἰσι
<span class="lb" data-page="18a.213" data-line="8" id="l18a.213.8"></span>διαφοραὶ πολλαὶ καὶ χρωμάτων καὶ σχημάτων καὶ τῶν ἐν
<span class="lb" data-page="18a.213" data-line="9" id="l18a.213.9"></span>ταῖς φωναῖς τόνων, ὡσαύτως δὲ καὶ ἡλικιῶν καὶ ὡρῶν καὶ
<span class="lb" data-page="18a.213" data-line="10" id="l18a.213.10"></span>χωρῶν καὶ νόσων, ἁπάντων τε τῶν ἄλλων, ἐν μόνοις δὲ
<span class="lb" data-page="18a.213" data-line="11" id="l18a.213.11"></span>τοῖς θερμοῖς ἤτοι γε οὐκ εἰσὶν ὅλως ἢ ἀδύνατος γιγνώσκεσθαι
<span class="lb" data-page="18a.213" data-line="12" id="l18a.213.12"></span>τοῖς ἀνθρώποις; καὶ μὴν ὅ γε τοῦ Λύκου λόγος
<span class="lb" data-page="18a.213" data-line="13" id="l18a.213.13"></span>ἀναιρεῖ τοῦ θερμοῦ τὰς διαφορὰς, ὡς οἴεται μὲν αὐτοῦ μόνου,
<span class="lb" data-page="18a.213" data-line="14" id="l18a.213.14"></span>κατὰ δὲ τὴν ἀλήθειαν, ἅμα τοῖς ἄλλοις ἅπασιν, εἴ γε ἡ
<span class="lb" data-page="18a.213" data-line="15" id="l18a.213.15"></span>τοῦ λόγου δύναμις ὁμοίως ἀντεπεκτείνασθαι δύναται. καὶ
<span class="lb" data-page="18a.213" data-line="16" id="l18a.213.16"></span>γὰρ δὴ κἀπὶ τῶν ὑγρῶν αὐτῶν ἐφεξῆς ἐρῶ τάδε, μηδὲ
<span class="lb" data-page="18a.213" data-line="17" id="l18a.213.17"></span>ταῦτα διαφέρειν ἀλλήλων λέγων, καθόσον ὑγρά. τὸ δὲ δὴ
<span class="lb" data-page="18a.213" data-line="18" id="l18a.213.18"></span>μέγιστον αὐτοῦ τῶν ἁμαρτημάτων. ὅτι καὶ τὰς τέχνας ἁπάσας
<span class="pb" data-page="18a.214" id="p18a.214"></span>
<span class="lb" data-page="18a.214" data-line="1" id="l18a.214.1"></span>ἀναιρεῖ τὴν σύστασιν ἐχούσας ἐν ταῖς τῶν εἰδῶν διαφοραῖς.
<span class="lb" data-page="18a.214" data-line="2" id="l18a.214.2"></span>ὁ μὲν οὖν Πλάτων ἐν κεφαλαίῳ γε προειπὼν ὑπὲρ
<span class="lb" data-page="18a.214" data-line="3" id="l18a.214.3"></span>τῆς τῶν τεχνῶν συστάσεως, ἐπὶ παραδείγματός τε διῆλθε
<span class="lb" data-page="18a.214" data-line="4" id="l18a.214.4"></span>τὸν λόγον, ἐπιδεικνὺς ὅπως ἡ γραμματικὴ συνέστη τέχνη,
<span class="lb" data-page="18a.214" data-line="5" id="l18a.214.5"></span>γνωσθείσης τῆς ἐν ταῖς φωναῖς διαφορᾶς. ὁ δὲ τοῦ Λύκου
<span class="lb" data-page="18a.214" data-line="6" id="l18a.214.6"></span>λόγος ἀναιρεῖ δηλονότι καὶ ταύτην τὴν τέχνην καὶ τὴν
<span class="lb" data-page="18a.214" data-line="7" id="l18a.214.7"></span>μουσικὴν ὁμοίως αὐτῇ καὶ τὰς ἀλλὰς ἁπάσας, ἀξιῶν τὸ ᾗ
<span class="lb" data-page="18a.214" data-line="8" id="l18a.214.8"></span>νενόηται, τὸ δέ τι μίαν ἔχειν ἐν αὐτῷ διαφοράν. θέασαι
<span class="lb" data-page="18a.214" data-line="9" id="l18a.214.9"></span>γοῦν ὅπως ἀναιρήσει πρώτην μὲν τὴν περὶ τὰ γράμματα
<span class="lb" data-page="18a.214" data-line="10" id="l18a.214.10"></span>τέχνην ὁ λόγος αὐτοῦ, μετὰ δὲ ταῦτα καὶ τὰς ἄλλας ἁπάσας.
<span class="lb" data-page="18a.214" data-line="11" id="l18a.214.11"></span>δοκεῖ μοι ἀδύνατον καὶ ἀμήχανον εἶναι τὴν φωνὴν
<span class="lb" data-page="18a.214" data-line="12" id="l18a.214.12"></span>ταύτην γε σκοποῦντι ᾗ νενόηται, κατ’ αὐτὴν λέγω τὴν ἐκφώνησιν,
<span class="lb" data-page="18a.214" data-line="13" id="l18a.214.13"></span>πρὸς ἑτέραν ἂν φωνὴν παραλλαγὴν ἔχειν, κατά
<span class="lb" data-page="18a.214" data-line="14" id="l18a.214.14"></span>τινα ἰδιότητα παραλλάττουσαν κατὰ ποιότητα<span class="milestone ed2page" data-n="9.365" data-unit="ed2page" id="ed2page.9.365"></span> ἐν
<span class="lb" data-page="18a.214" data-line="15" id="l18a.214.15"></span>τῇ ἐκφωνήσει κειμένην. οὗτος ὁ λόγος αὐτός ἐστι πάντῃ
<span class="lb" data-page="18a.214" data-line="16" id="l18a.214.16"></span>τοῦ κατὰ τὴν ἀρχὴν γεγραμμένου τῆς ῥήσεως τῷ Λύκῳ καὶ
<span class="lb" data-page="18a.214" data-line="17" id="l18a.214.17"></span>δι’ αὐτῶν γε περαίνεται τῶν ἐκείνου ῥημάτων ἁπάντων
<span class="lb" data-page="18a.214" data-line="18" id="l18a.214.18"></span>ἑνὸς μόνου τοῦ κατὰ τὸ θερμὸν ὀνόματος εἰς τὸ τῆς φωνῆς
<span class="pb" data-page="18a.215" id="p18a.215"></span>
<span class="lb" data-page="18a.215" data-line="1" id="l18a.215.1"></span>μεταβεβλημένου, ὥστ’ εἴπερ ἐκεῖνος ὑγιὴς, καὶ οὗτος· ἀλλὰ
<span class="lb" data-page="18a.215" data-line="2" id="l18a.215.2"></span>μὴν οὐχ ὑγιὴς οὗτος, ὥστ’ οὐδ’ ἐκεῖνος, εἰ μή τι ἄρα
<span class="lb" data-page="18a.215" data-line="3" id="l18a.215.3"></span>νομίζουσιν οἱ τὰ τοῦ Λύκου φρονοῦντες οὔτε τὴν ε φωνὴν
<span class="lb" data-page="18a.215" data-line="4" id="l18a.215.4"></span>ἑτέραν εἶναι τῆς ο, διαφέρειν δὲ τὴν ο τῆς ω. εἰ δὲ καὶ
<span class="lb" data-page="18a.215" data-line="5" id="l18a.215.5"></span>ταύτας ἑτέρας ἀλλήλων ὁμολογήσομεν εἶναι καὶ πρὸς ταῦτα
<span class="lb" data-page="18a.215" data-line="6" id="l18a.215.6"></span>καὶ τὴν α καὶ τὴν ι καὶ τὴν υ. καὶ τῶν ἄλλων ἁπάντων
<span class="lb" data-page="18a.215" data-line="7" id="l18a.215.7"></span>γραμμάτων, αὗται μὲν ἔσονται τέτταρες ἐπὶ ταῖς εἴκοσιν.
<span class="lb" data-page="18a.215" data-line="8" id="l18a.215.8"></span>ἡ γνοῦσα δ’ αὐτῶν τὴν διαφορὰν τέχνη γραμματικὴ, καθάπερ
<span class="lb" data-page="18a.215" data-line="9" id="l18a.215.9"></span>γε καὶ μουσικὴ τέχνη περὶ τὴν ἐν ταῖς φωναῖς ὀξύτητα
<span class="lb" data-page="18a.215" data-line="10" id="l18a.215.10"></span>καὶ βαρύτητα, καίτοι καὶ ταύτας οὐδὲν ἧττον ὁ τοῦ
<span class="lb" data-page="18a.215" data-line="11" id="l18a.215.11"></span>Λύκου λόγος ἀναιρεῖ. φωνὴ γὰρ φωνῆς, ᾗ φωνὴ, διαφέρειν
<span class="lb" data-page="18a.215" data-line="12" id="l18a.215.12"></span>οὐδὲν, ἀλλ’ ὅμως ὁ μὲν τῆς μέσης φθόγγος ὀξύτερος μέν
<span class="lb" data-page="18a.215" data-line="13" id="l18a.215.13"></span>ἐστι τόνῳ τῆς λιχανοῦ τῶν μέσων, βαρύτερος δὲ τόνῳ τῆς
<span class="lb" data-page="18a.215" data-line="14" id="l18a.215.14"></span>παραμέσης. αὐτῶν δ’ ἐκείνων πάλιν ὁ μὲν τῆς λιχανοῦ τῆς
<span class="lb" data-page="18a.215" data-line="15" id="l18a.215.15"></span>παρυπάτου τῶν μέσων ὀξύτερος τόνῳ. ὁ δὲ τῆς παραμέσης
<span class="lb" data-page="18a.215" data-line="16" id="l18a.215.16"></span>βαρυτέρως ἡμιτόνῳ τῆς τρίτης τῶν διεζευγμένων. εἶτ’
<span class="lb" data-page="18a.215" data-line="17" id="l18a.215.17"></span>ἐκείνων αὖθις ὀξύτεροί τε καὶ βαρύτεροι, κἄπειτ’ ἐκείνων
<span class="lb" data-page="18a.215" data-line="18" id="l18a.215.18"></span>αὖθις ἕτεροι, μέχρις ἂν ἐπὶ τὸν ὀξύτατόν τε καὶ βαρύτατον ﻿
<span class="pb" data-page="18a.216" id="p18a.216"></span>
<span class="lb" data-page="18a.216" data-line="1" id="l18a.216.1"></span>ἁπάντων ἀφικνώμεθα φθόγγον. ἀλλ’ ὁ θαυμασιώτατος
<span class="lb" data-page="18a.216" data-line="2" id="l18a.216.2"></span>Λύκος οὐκ αἰσθάνεται ταῦτα πάντα ἀναιρῶν ἐν τῷ λέγειν·
<span class="lb" data-page="18a.216" data-line="3" id="l18a.216.3"></span>δοκεῖ μοι ἀδύνατον καὶ ἀμήχανον εἶναι τὸ θερμὸν ταῦτά
<span class="lb" data-page="18a.216" data-line="4" id="l18a.216.4"></span>γε σκοποῦντι, ᾗ νενόηται, κατ’ αὐτὴν λέγω τὴν θάλψιν,
<span class="lb" data-page="18a.216" data-line="5" id="l18a.216.5"></span>πρὸς ἕτερον αὖθις παραλλαγὴν ἔχειν. καλὸν εἰ μηδὲ χρῶμα
<span class="lb" data-page="18a.216" data-line="6" id="l18a.216.6"></span>χρώματος, ᾗ χρῶμά ἐστι, διαφέρειν εἰπὼν, ἀναιρεῖ τὴν
<span class="lb" data-page="18a.216" data-line="7" id="l18a.216.7"></span>γραφικὴν τέχνην, ἐρυθρόν γέ τι παραθεμένην χρῶμα καὶ
<span class="lb" data-page="18a.216" data-line="8" id="l18a.216.8"></span>λευκὸν καὶ μέλαν καὶ ξανθὸν, ὅσα τ’ ἄλλα τοιαῦτα. πολὺ
<span class="lb" data-page="18a.216" data-line="9" id="l18a.216.9"></span>γὰρ δήπου πιθανώτερος ὁ λόγος αὐτοῦ καὶ περὶ χρωμάτων
<span class="lb" data-page="18a.216" data-line="10" id="l18a.216.10"></span>ἐστὶν ὁ λεγόμενος, ᾗ νῦν εἴρηται περὶ τοῦ θερμοῦ· θερμὸν
<span class="lb" data-page="18a.216" data-line="11" id="l18a.216.11"></span>μὲν γὰρ θερμοῦ διαλλάττειν φαμὲν, οὐ μὴν ἐναντίου γε
<span class="lb" data-page="18a.216" data-line="12" id="l18a.216.12"></span>ὑπάρχειν πάντῃ. χρῶμα δὲ χρώματος οὐ διαφέρειν μόνον,
<span class="lb" data-page="18a.216" data-line="13" id="l18a.216.13"></span>ἀλλὰ καὶ τὴν φύσιν ἐναντιώτατόν ἐστι τοῦ λευκοῦ τὸ
<span class="lb" data-page="18a.216" data-line="14" id="l18a.216.14"></span>μέλαν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg093.1st1K-grc1:6">
<span class="pb page1" data-page="18a.225" id="p18a.225"></span>
<span class="milestone ed1page page1" data-n="5.334" data-unit="ed1page" id="ed1page.5.334"></span>
<span class="milestone ed2page page1" data-n="9.368" data-unit="ed2page" id="ed2page.9.368"></span>
          <p>
<span class="lb" data-page="18a.225" data-line="10" id="l18a.225.10"></span>Ὥσπερ δὲ τὰ περὶ τοῦ πυρὸς ἀμαθῶς εἴρηται τῷ
<span class="lb" data-page="18a.225" data-line="11" id="l18a.225.11"></span>Λύκῳ, κατὰ τὸν αὐτὸν, οἶμαι, τρόπον κἀπειδὰν φάμενος τριχῶς
<span class="lb" data-page="18a.225" data-line="12" id="l18a.225.12"></span>ἐννοεῖσθαι τὸ πολὺ θερμὸν, ἕκαστον τῶν σημαινομένων
<span class="lb" data-page="18a.225" data-line="13" id="l18a.225.13"></span>ἐπεξέρχεται. τὸ μὲν γάρ τι κατὰ τὴν οὐσίαν φησὶν
<span class="lb" data-page="18a.225" data-line="14" id="l18a.225.14"></span>ἐννοεῖσθαι τὸ πολὺ θερμὸν, τὸ δὲ τι κατὰ τὴν ἐπίστασιν
<span class="lb" data-page="18a.225" data-line="15" id="l18a.225.15"></span>τῆς ποιότητος, τὸ δέ τι κατὰ τὴν ἰσχὺν τῆς οἰκείας ἐνεργείας. ﻿
<span class="pb" data-page="18a.226" id="p18a.226"></span>
<span class="lb" data-page="18a.226" data-line="1" id="l18a.226.1"></span>ἀλλ’ οὐδὲ κατὰ τὴν οὐσίαν εἶναι τοῖς αὐξανομένοις
<span class="lb" data-page="18a.226" data-line="2" id="l18a.226.2"></span>πολὺ θερμὸν ἐπὶ σμικρῷ<span class="milestone ed2page" data-n="9.369" data-unit="ed2page" id="ed2page.9.369"></span> γε τῷ τοῦ σώματος ὄγκῳ
<span class="lb" data-page="18a.226" data-line="3" id="l18a.226.3"></span>οὔτε κατὰ τὴν τῆς ποιότητος αὔξησιν, οὐ γὰρ φαίνεται
<span class="lb" data-page="18a.226" data-line="4" id="l18a.226.4"></span>θερμότερον τῶν ἀκμαζόντων. ἐν μὲν δὴ τῇ τῶν οἰκείων
<span class="lb" data-page="18a.226" data-line="5" id="l18a.226.5"></span>ἔργων ἰσχύϊ συγχωρεῖ μὲν ὑπερέχειν τὸ τῶν αὐξανομένων
<span class="lb" data-page="18a.226" data-line="6" id="l18a.226.6"></span>θερμὸν, ἀλλ’ οὐ κυρίως λέγεσθαι. ἔστι μὲν οὖν ἡ ῥῆσις
<span class="lb" data-page="18a.226" data-line="7" id="l18a.226.7"></span>αὐτοῦ, δι’ ἧς ταῦτα δηλώσει, μεγίστη. ἀλλ’ ἐγώ μοι δοκῶ,
<span class="lb" data-page="18a.226" data-line="8" id="l18a.226.8"></span>καθάπερ ἐπὶ τῆς προγεγραμμένης ἔπραξα, καὶ νῦν οὕτω
<span class="lb" data-page="18a.226" data-line="9" id="l18a.226.9"></span>ποιήσειν. οὖσαν γὰρ κἀκείνην μακροτάτην οὐχ ὅλην ἔγραψα,
<span class="lb" data-page="18a.226" data-line="10" id="l18a.226.10"></span>μόνον δὲ τὸ ἐπικαιρότατον αὐτῆς ἐξέλεξα. γιγνέσθω
<span class="lb" data-page="18a.226" data-line="11" id="l18a.226.11"></span>τοίνυν κἀπὶ ταύτης οὕτως καὶ γραφέσθω τὸ χρησιμώτατον
<span class="lb" data-page="18a.226" data-line="12" id="l18a.226.12"></span>εἰς τὸ προκείμενον μέρος αὐτῆς. ὁ μὲν ἕτερος οὖν μοι τῶν
<span class="lb" data-page="18a.226" data-line="13" id="l18a.226.13"></span>λόγων καὶ δὴ πέρας ἔχει, ἐπὶ δὲ τὸν λοιπὸν ἂν ἀφικοίμην,
<span class="lb" data-page="18a.226" data-line="14" id="l18a.226.14"></span>δύο γὰρ δήπου μεμνῆσθαί μου προθεμένας εὐθὺς ἐπιζητήσεις
<span class="lb" data-page="18a.226" data-line="15" id="l18a.226.15"></span>ἐν ἀρχῇ, μίαν μὲν τὴν εἰ ὀρθῶς προσέθηκεν Ἱπποκράτης
<span class="lb" data-page="18a.226" data-line="16" id="l18a.226.16"></span>τὸ ἔμφυτον, ἄλλην δὲ εἰ ὀρθῶς εἶπε, πλεῖστον εἶναι
<span class="lb" data-page="18a.226" data-line="17" id="l18a.226.17"></span>τοῖς αὐξανομένοις τὸ θερμόν. τῆς δ’ ἑτέρας οὖν ζητήσεως
<span class="pb" data-page="18a.227" id="p18a.227"></span>
<span class="lb" data-page="18a.227" data-line="1" id="l18a.227.1"></span>ἐκτετελεσμένης, ἐπὶ ταύτην οὖν λοιπὸν τραποίμην καὶ ἐπιχειρήσαιμι
<span class="lb" data-page="18a.227" data-line="2" id="l18a.227.2"></span>ἀνασκοπεῖσθαι, εἰ ὀρθῶς λέλεκται, πλεῖστον εἶναι
<span class="lb" data-page="18a.227" data-line="3" id="l18a.227.3"></span>τοῖς αὐξανομένοις τὸ θερμόν. κατὰ δὴ τὸ ἐξετάζειν
<span class="lb" data-page="18a.227" data-line="4" id="l18a.227.4"></span>ἕτερον θερμὸν, τριττὰ τυγχάνει ὄντα τὰ ἐπιζητήσεως δεόμενα
<span class="lb" data-page="18a.227" data-line="5" id="l18a.227.5"></span>καὶ μάλα πολὺ κεχωρισμένα ἀλλήλων. ἓν μὲν τί ποτέ
<span class="lb" data-page="18a.227" data-line="6" id="l18a.227.6"></span>ἐστι τὸ πλεῖον ἄλλο ἄλλου θερμὸν, ἕτερον δὲ τί ποτέ ἐστιν
<span class="lb" data-page="18a.227" data-line="7" id="l18a.227.7"></span>ἄλλο ἄλλου θερμότερον, καὶ τρίτον τί ποτέ ἐστιν ἄλλο ἄλλου
<span class="lb" data-page="18a.227" data-line="8" id="l18a.227.8"></span>θερμὸν ἰσχυρότερον. εἰ μὲν οὖν τύχῃ τις ἐρόμενος
<span class="lb" data-page="18a.227" data-line="9" id="l18a.227.9"></span>῾μᾶς ποῖόν τί ἐστι τὸ πλεῖον ἄλλο ἄλλου θερμὸν, τὸ ἀνάλογον
<span class="lb" data-page="18a.227" data-line="10" id="l18a.227.10"></span>ὀφείλομεν ἀποκρίνεσθαι ὡς καὶ πρὸς τὸν ἕτερον ἐρόμενον
<span class="lb" data-page="18a.227" data-line="11" id="l18a.227.11"></span>ποῖόν τί ἐστιν ἕτερον ἑτέρου ὑγρὸν πλεῖον ἀποκρινοίμεθα.
<span class="lb" data-page="18a.227" data-line="12" id="l18a.227.12"></span>ὥσπερ γὰρ ἐνταῦθα πρῶτον τὸ ἐπερώτημα πρὸς
<span class="lb" data-page="18a.227" data-line="13" id="l18a.227.13"></span>τὸ εἰρημένον ἐστὶν, οὐκέτι ἄλλο τι ὀρθῶς ἀποκρίνεσθαι
<span class="lb" data-page="18a.227" data-line="14" id="l18a.227.14"></span>ἀλλ’ ἢ μόνον τοῦτο τὸ τῇ οὐσίᾳ ὑπερβάλλειν πλεῖον, ἀμέλει
<span class="lb" data-page="18a.227" data-line="15" id="l18a.227.15"></span>ὑγρὸν ἄν τις εἴποι τὸν ἀμφορέα τοῦ ἡμίσεως. οὕτω δὲ κἀπὶ
<span class="lb" data-page="18a.227" data-line="16" id="l18a.227.16"></span>τοῦ θερμοῦ, εἰ τὴν αὐτήν τις ἐρώτησιν ἐρωτοίη ταύτην,
<span class="lb" data-page="18a.227" data-line="17" id="l18a.227.17"></span>ποῖόν ἐστι πλέον τοῦ ἑτέρου θερμὸν, οὐκ ἂν ἄλλο τι ὀρθῶς
<span class="pb" data-page="18a.228" id="p18a.228"></span>
<span class="lb" data-page="18a.228" data-line="1" id="l18a.228.1"></span>ἀποκρινοίμεθα ἢ τὸ τῇ οὐσίᾳ πλέον διὰ τὸ οὐσίας ὑπάρχειν
<span class="lb" data-page="18a.228" data-line="2" id="l18a.228.2"></span>πλεῖον δηλονότι καὶ παρήκειν τόπῳ πλείονι. καὶ οὐδὲν ἄν
<span class="lb" data-page="18a.228" data-line="3" id="l18a.228.3"></span>γε κωλύσει ταὐτὸν καὶ πλεῖον εἶναι θερμὸν καὶ ἐπ’ ἔλαττον
<span class="lb" data-page="18a.228" data-line="4" id="l18a.228.4"></span>θερμὸν, ὥσπερ γε καὶ τὸ πλεῖον τῇ οὐσίᾳ ὑγρὸν, δύναιτ’
<span class="lb" data-page="18a.228" data-line="5" id="l18a.228.5"></span>ἂν ἐπ’ ἔλαττον εἶναι κεχυμένον. πρὸς μὲν οὖν τό γε ἐπερώτημα
<span class="lb" data-page="18a.228" data-line="6" id="l18a.228.6"></span>τοῦτο ὀρθῶς ἄν τις ἀπεκρίνατο· πρὸς δ’ αὖ
<span class="lb" data-page="18a.228" data-line="7" id="l18a.228.7"></span>ἐκεῖνο τὸ ποῖόν ἐστιν ἕτερον ἑτέρου θερμότερον ἀποκρίνασθαι
<span class="lb" data-page="18a.228" data-line="8" id="l18a.228.8"></span>ὀρθῶς ἐστι τὸ κατὰ τὴν θάλψιν ἐπιτεταμένον μᾶλλον,
<span class="lb" data-page="18a.228" data-line="9" id="l18a.228.9"></span>κἂν ἐπὶ οὐσίας ἐλάττονος τύχῃ ὂν. ὥσπερ γε πρὸς
<span class="lb" data-page="18a.228" data-line="10" id="l18a.228.10"></span>τὸν ἐρόμενον ὁποῖόν τί ἐστιν ἕτερον ἑτέρου λευκότερον ἔστιν
<span class="lb" data-page="18a.228" data-line="11" id="l18a.228.11"></span>ἀποκρίνασθαι ὀρθῶς τὸ ἐπιτεταμένον μᾶλλον κατὰ τὴν
<span class="lb" data-page="18a.228" data-line="12" id="l18a.228.12"></span>ποιότητα τὴν λευκήν. κατὰ γοῦν τοῦτο κἂν ἐν βραχεῖ
<span class="lb" data-page="18a.228" data-line="13" id="l18a.228.13"></span>ὄγκῳ τύχῃ οὖσα χιὼν, λευκοτέραν τις φαίη αὐτὴν εἶναι οὑτινοσοῦν
<span class="lb" data-page="18a.228" data-line="14" id="l18a.228.14"></span>ἄλλου λευκοῦ, ὥσπερ γε καὶ πρὸς τὸν ἐρόμενον
<span class="lb" data-page="18a.228" data-line="15" id="l18a.228.15"></span>ποῖόν ἐστι τὸ ἕτερον ἑτέρου ὑγρότερον ἀποκρίνασθαι ἔστιν
<span class="lb" data-page="18a.228" data-line="16" id="l18a.228.16"></span>ὀρθῶς τὸ μᾶλλον κεχυμένον, οἷον τὸ ὕδωρ τοῦ μέλιτος καὶ
<span class="lb" data-page="18a.228" data-line="17" id="l18a.228.17"></span>τῆς πίττης, κἂν τὸ μὲν ὕδωρ ἐν πάνυ βραχείᾳ οὐσίᾳ θεωρῆται,
<span class="lb" data-page="18a.228" data-line="18" id="l18a.228.18"></span>τὸ δὲ μέλι καὶ ἡ πίττα ἐν ὑπερβολῇ. οὕτω δὲ καὶ
<span class="pb" data-page="18a.229" id="p18a.229"></span>
<span class="lb" data-page="18a.229" data-line="1" id="l18a.229.1"></span>πρὸς τὸν περὶ θερμοῦ ἐρόμενον ποῖόν τί ἐστιν ἕτερον ἑτέρου
<span class="lb" data-page="18a.229" data-line="2" id="l18a.229.2"></span>θερμότερον ὀρθῶς ἔστιν ἀποκρίνασθαι τὸ μάλιστα ἐπιτεταμένον
<span class="lb" data-page="18a.229" data-line="3" id="l18a.229.3"></span><span class="milestone ed2page" data-n="9.370" data-unit="ed2page" id="ed2page.9.370"></span>κατὰ τὴν θάλψιν, οἷον τὸ πῦρ οὐκ ἂν ἐπ’
<span class="lb" data-page="18a.229" data-line="4" id="l18a.229.4"></span>ὀλίγης οὐσίας θεωρεῖται, ἕτερον δὲ τί που θερμὸν καὶ
<span class="lb" data-page="18a.229" data-line="5" id="l18a.229.5"></span>χλιαρὸν ἀντεξεταζόμενον τούτου τυγχάνον ἐπὶ πλείονος οὐσίας
<span class="lb" data-page="18a.229" data-line="6" id="l18a.229.6"></span>ὑπάρχον. πρὸς μὲν οὖν ταῦτα αἵδ’ ἀποκρίσεις εἰσὶ,
<span class="lb" data-page="18a.229" data-line="7" id="l18a.229.7"></span>πρὸς δὲ τὸν ἀναπυνθανόμενον, ποῖόν τί ἐστι τὸ ἕτερον τοῦ
<span class="lb" data-page="18a.229" data-line="8" id="l18a.229.8"></span>ἑτέρου ἰσχυρότερον θερμὸν οὐκέθ’ ὁμοία ταῖς πρόσθεν
<span class="lb" data-page="18a.229" data-line="9" id="l18a.229.9"></span>ἀπόκρισις. οὔτε γὰρ τὸ κατὰ θάλψιν ἐπιτεταμένον μᾶλλον
<span class="lb" data-page="18a.229" data-line="10" id="l18a.229.10"></span>ἀποκρινούμεθα οὔτε τὸ ἐπ’ οὐσίας θεωρούμενον πλείονος,
<span class="lb" data-page="18a.229" data-line="11" id="l18a.229.11"></span>ἀλλὰ τὸ κατὰ τὴν ἄνυσιν τοῦ ἔργου ὑπερβάλλον. συνίσταται
<span class="lb" data-page="18a.229" data-line="12" id="l18a.229.12"></span>δ’ ἂν ὅπερ λέγω οὕτως· ἔργα δήπου τὰ τοῦ θερμοῦ
<span class="lb" data-page="18a.229" data-line="13" id="l18a.229.13"></span>πολλά ἐστι. χεῖται γάρ τινα τούτῳ καὶ ἄλλα συνίστησι
<span class="lb" data-page="18a.229" data-line="14" id="l18a.229.14"></span>καὶ μεταβάλλει μάλα πολλὰ καὶ ὡς κατὰ μέρος εἰπεῖν ἐπὶ
<span class="lb" data-page="18a.229" data-line="15" id="l18a.229.15"></span>τῶν ἡμετέρων σωμάτων πέττει τὴν τροφὴν ἐν γαστρὶ καὶ
<span class="lb" data-page="18a.229" data-line="16" id="l18a.229.16"></span>τοῖς ἐντέροις καὶ εἰς τὸ σῶμα ἀνάγει τὴν κατεργασίαν καὶ
<span class="lb" data-page="18a.229" data-line="17" id="l18a.229.17"></span>πρὸς σῶμα ἀλλοιοῖ καὶ προσφύει τοῖς ἡμετέροις σώμασιν
<span class="lb" data-page="18a.229" data-line="18" id="l18a.229.18"></span>αὐτὴν, κατά γε τὴν θρέψιν καὶ τὴν αὔξησιν. ἔστιν οὖν
<span class="lb" data-page="18a.229" data-line="19" id="l18a.229.19"></span>ἰσχυρότερον ἕτερον ἑτέρου θερμὸν τὸ μᾶλλον παρέχεσθαι
<span class="pb" data-page="18a.230" id="p18a.230"></span>
<span class="lb" data-page="18a.230" data-line="1" id="l18a.230.1"></span>ταῦτα δυνησόμενον. τὸ δὲ τυγχάνον ὂν οὐχὶ πάντως, τὸ
<span class="lb" data-page="18a.230" data-line="2" id="l18a.230.2"></span>ἤτοι κατὰ τὴν ποιότητα ἐπιτεταμένον ἢ κατὰ τὴν οὐσίαν
<span class="lb" data-page="18a.230" data-line="3" id="l18a.230.3"></span>πλεῖον. πολλάκις γὰρ τὸ ἔλαττον τῇ οὐσίᾳ καὶ τὸ ἔλαττον
<span class="lb" data-page="18a.230" data-line="4" id="l18a.230.4"></span>τῇ θάλψει ἀνυσιμώτατον πρὸς τὸ ἔργον ἐστίν. ὡς γὰρ τὸ
<span class="lb" data-page="18a.230" data-line="5" id="l18a.230.5"></span>πρότερον εἴπομεν ἡμῖν πρὸς τὴν ἀπόδοσιν τῶν οἰκείων ἔργων,
<span class="lb" data-page="18a.230" data-line="6" id="l18a.230.6"></span>οὐ τὸ μάλιστα ἐπιτεταμένον ἐστὶν ἰσχυρότερον, ἀλλὰ
<span class="lb" data-page="18a.230" data-line="7" id="l18a.230.7"></span>τὸ μάλιστα σύμμετρον. ὡς τό γε ἐπιταθὲν κατ’ αὐτὴν τὴν
<span class="lb" data-page="18a.230" data-line="8" id="l18a.230.8"></span>θάλψιν, ἐνίοτε καὶ βλάβος τοῖς ἔργοις γίνεται, καί μοι τούτου
<span class="lb" data-page="18a.230" data-line="9" id="l18a.230.9"></span>πιστότατα ἱκανὰ, ἃ πρόσθεν ἡμῖν ἐγὼ διεξῆλθον περὶ
<span class="lb" data-page="18a.230" data-line="10" id="l18a.230.10"></span>τῆς ἰδιότητος τοῦ θερμοῦ λέγων. τούτων ὧδε ἐχόντων καὶ
<span class="lb" data-page="18a.230" data-line="11" id="l18a.230.11"></span>τριῶν ὄντων, ὥσπερ προείρηκα, τῶν ἐπιζητουμένων κατὰ
<span class="lb" data-page="18a.230" data-line="12" id="l18a.230.12"></span>τὸ ἀντεξετάζειν, ἕτερον πρὸς ἕτερον θερμὸν, ἐπειδὰν Ἱπποκράτης
<span class="lb" data-page="18a.230" data-line="13" id="l18a.230.13"></span>φησὶν ἐνταῦθα ἔχειν τὰ αὐξανόμενα τὸ θερμὸν
<span class="lb" data-page="18a.230" data-line="14" id="l18a.230.14"></span>πλεῖστον τὸ ἔμφυτον, τῶν τριῶν ἓν ἢ κυρίως χρώμενος
<span class="lb" data-page="18a.230" data-line="15" id="l18a.230.15"></span>ταύτῃ τῇ φωνῇ, ψεῦδός τε εἴρηκεν ἢ κακῶς κέχρηται τῇ
<span class="lb" data-page="18a.230" data-line="16" id="l18a.230.16"></span>φωνῇ καὶ ψεῦδός τι εἴρηκεν ἢ ἵνα ἀληθές τι δόξῃ εἰρηκέναι, ﻿
<span class="pb" data-page="18a.231" id="p18a.231"></span>
<span class="lb" data-page="18a.231" data-line="1" id="l18a.231.1"></span>χρὴ γὰρ αὐτὸν οὐ καλῶς τῇ φωνῇ κεχρῆσθαι. εἰ μὲν
<span class="lb" data-page="18a.231" data-line="2" id="l18a.231.2"></span>γὰρ λέγει πλεῖστον εἶναι τὸ θερμὸν τοῖς αὐξανομένοις, οἷον
<span class="lb" data-page="18a.231" data-line="3" id="l18a.231.3"></span>κατὰ τὴν οὐσίαν, ὡς ἂν καὶ τὸ ὑγρόν τις φαίη πλεῖστον
<span class="lb" data-page="18a.231" data-line="4" id="l18a.231.4"></span>εἶναι τοῦ ἀμφορέως, οὐ τὸ διπλάσιον τούτου, τῇ μὲν φωνῇ
<span class="lb" data-page="18a.231" data-line="5" id="l18a.231.5"></span>ὀρθῶς δόξει κεχρῆσθαι, ψεῦδος δέ τι πολὺ ἀνάγκη ἐστὶν
<span class="lb" data-page="18a.231" data-line="6" id="l18a.231.6"></span>αὐτὸν εἰρηκέναι. οὐ γάρ ἐστι τῇ οὐσίᾳ τὸ ἐπὶ τῶν αὐξανομένων
<span class="lb" data-page="18a.231" data-line="7" id="l18a.231.7"></span>θερμὸν πλεῖστον, ὅτι οὐδὲ ὁ τοῦ σώματος ὄγκος
<span class="lb" data-page="18a.231" data-line="8" id="l18a.231.8"></span>μείζων ἐστὶν ἐπὶ τούτων ἢ ἐπὶ τῶν ἀκμαζόντων τε καὶ γερόντων.
<span class="lb" data-page="18a.231" data-line="9" id="l18a.231.9"></span>τὸ δ’ ἔμφυτον θερμὸν παντὶ παρεκτέταται τῷ
<span class="lb" data-page="18a.231" data-line="10" id="l18a.231.10"></span>σώματι. εἰ δ’ αὖ πλείονα λέγει τοῖς αὐξανομένοις καὶ ταύτην
<span class="lb" data-page="18a.231" data-line="11" id="l18a.231.11"></span>τὴν θάλψιν ἐπιτεταμένην ἴσως τούτου θερμοτέραν, ὡς
<span class="lb" data-page="18a.231" data-line="12" id="l18a.231.12"></span>ἂν <span class="milestone ed1page" data-n="5.335" data-unit="ed1page" id="ed1page.5.335"></span>καὶ φαίη τις βουλόμενος εἰπεῖν τὴν χιόνα λευκοτέραν
<span class="lb" data-page="18a.231" data-line="13" id="l18a.231.13"></span>εἶναι ἄλλου του τῶν λευκῶν, μὴ λευκοτέραν εἶναι
<span class="lb" data-page="18a.231" data-line="14" id="l18a.231.14"></span>αὐτὴν μηδὲ μᾶλλον λευκὴν, ἀλλὰ πλεῖον εἶναι τὸ λευκὸν
<span class="lb" data-page="18a.231" data-line="15" id="l18a.231.15"></span>τοῦδε λευκοῦ, κατ’ ἀμφότερα δόξει ἁμαρτάνειν Ἱπποκράτην,
<span class="lb" data-page="18a.231" data-line="16" id="l18a.231.16"></span>κατά τε τὸ μὴ καλῶς κεχρῆσθαι τῇ φωνῇ καὶ κατὰ τὸ ἄλλως
<span class="lb" data-page="18a.231" data-line="17" id="l18a.231.17"></span>ψεῦδός τι λέγειν· κατὰ μὲν τὸ μὴ καλῶς κεχρῆσθαι τῇ
<span class="pb" data-page="18a.232" id="p18a.232"></span>
<span class="lb" data-page="18a.232" data-line="1" id="l18a.232.1"></span>φωνῇ διαμαρτάνειν ἂν δοκοίη, ὅτι τὴν ἐπ’ οὐσίας πλείονος
<span class="lb" data-page="18a.232" data-line="2" id="l18a.232.2"></span>ταττομένην φωνὴν ταύτην ἔταξεν, ἐθέλων σημῆναι ποιότητα
<span class="lb" data-page="18a.232" data-line="3" id="l18a.232.3"></span>ἐπιτεταμένην μᾶλλον ὑπάρχειν τῇ θάλψει. ψεῦδος δέ τι
<span class="lb" data-page="18a.232" data-line="4" id="l18a.232.4"></span>ἂν δοκῇ εἰρηκέναι, ὅτι οὐ μάλιστα ἐπιτεταμένον τὸ θερμὸν
<span class="lb" data-page="18a.232" data-line="5" id="l18a.232.5"></span>τοῖς αὐξανομένοις κατὰ τὴν ποιότητα, <span class="milestone ed2page" data-n="9.371" data-unit="ed2page" id="ed2page.9.371"></span>οὐ δεόντως,
<span class="lb" data-page="18a.232" data-line="6" id="l18a.232.6"></span>θερμότερον ἐπὶ τῆσδε τῆς ἡλικίας τοῦ θερμοῦ ἢ ἐπ’
<span class="lb" data-page="18a.232" data-line="7" id="l18a.232.7"></span>ἄλλης τινός. ὁ δὲ ἔφη εἶναι μάλιστα ἐπιτεταμένον ἐπὶ τῶν
<span class="lb" data-page="18a.232" data-line="8" id="l18a.232.8"></span>αὐξανομένων· ὅτι δὲ τοῦτο ψεῦδος τυγχάνει ὂν τὸ μάλιστα
<span class="lb" data-page="18a.232" data-line="9" id="l18a.232.9"></span>ἐπιτετάσθαι τοῖς αὐξανομένοις τὸ θερμὸν, ῥᾴδιόν ἐστι παντὶ
<span class="lb" data-page="18a.232" data-line="10" id="l18a.232.10"></span>ἐπιστῆσαι. οὐδὲν γὰρ ἂν εὑρέθη γνώρισμα κατὰ τὸ σῶμα
<span class="lb" data-page="18a.232" data-line="11" id="l18a.232.11"></span>ὑπάρχον ἐπὶ τῶν αὐξανομένων τῆς μάλιστα κατὰ τὴν θάλψιν
<span class="lb" data-page="18a.232" data-line="12" id="l18a.232.12"></span>ἐπιτάσεως τοῦ θερμοῦ. τὸ γὰρ εἰρημένον ὑπὸ τούτου
<span class="lb" data-page="18a.232" data-line="13" id="l18a.232.13"></span>ἐν τῷ περὶ φύσεως ἀνθρώπου συγγράμματι, εἰς τέκμαρσιν
<span class="lb" data-page="18a.232" data-line="14" id="l18a.232.14"></span>τοῦ πλεῖστον εἶναι τοῖς αὐξανομένοις τὸ θερμὸν, ἠλίθιον
<span class="lb" data-page="18a.232" data-line="15" id="l18a.232.15"></span>παντελῶς. τῷ γὰρ πρώτῳ χρόνῳ θερμότερον ἀποφαίνειν
<span class="lb" data-page="18a.232" data-line="16" id="l18a.232.16"></span>εἶναι τὸν ἄνθρωπον, τεκμαιρόμενος τῇ αὐξήσει πλείστῃ τηνικαῦτα
<span class="lb" data-page="18a.232" data-line="17" id="l18a.232.17"></span>συντελουμένῃ. οὐ γὰρ ἂν πρὸς βίαν, φησὶ, καὶ
<span class="lb" data-page="18a.232" data-line="18" id="l18a.232.18"></span>παρὰ φύσιν ἀνεφέρετο ἡ τροφὴ πρὸς ἐναντίον τῷ αὐτῆς
<span class="pb" data-page="18a.233" id="p18a.233"></span>
<span class="lb" data-page="18a.233" data-line="1" id="l18a.233.1"></span>τῆς βάρει ἐν τῷ αὔξεσθαι τὸ σῶμα, εἰ μή τι ἰσχυρὸν τὸ
<span class="lb" data-page="18a.233" data-line="2" id="l18a.233.2"></span>ἐπαναγκάζον ᾖ. τῷ γὰρ τοιούτῳ οὐ τὸ μᾶλλον ἐπιτετάσθαι
<span class="lb" data-page="18a.233" data-line="3" id="l18a.233.3"></span>κατὰ τὴν θάλψιν τὸ θερμόν ἐστι γνώρισμα, ἀλλὰ τὸ ἰσχυρότερον
<span class="lb" data-page="18a.233" data-line="4" id="l18a.233.4"></span>εἶναι. τὸ δὲ ἰσχυρότερον, ὡς ὀλίγον ἔμπροσθεν εἶπον,
<span class="lb" data-page="18a.233" data-line="5" id="l18a.233.5"></span>οὐ τοιοῦτον ἦν, οἷον τὸν μάλιστα ἐπιτεταμένον κατὰ
<span class="lb" data-page="18a.233" data-line="6" id="l18a.233.6"></span>αὐτοῦ ποιότητα, ἀλλὰ τὸ μάλιστα σύμμετρον πρὸς τὸ ἔργον·
<span class="lb" data-page="18a.233" data-line="7" id="l18a.233.7"></span>ὅτε δὴ οὖν ταῦτα ταύτῃ ἔχει, εἴπερ οὕτως λέγει Ἱπποκράτης,
<span class="lb" data-page="18a.233" data-line="8" id="l18a.233.8"></span>τὰ αὐξανόμενα τὸ θερμὸν ἔχει πλεῖστον τὸ ἔμφυτον,
<span class="lb" data-page="18a.233" data-line="9" id="l18a.233.9"></span>κατ’ ἀμφότερα διαμαρτάνει, κατά τε τὸ μὴ καλῶς κεχρῆσθαι
<span class="lb" data-page="18a.233" data-line="10" id="l18a.233.10"></span>τῇ φωνῇ καὶ κατὰ τὸ ψεῦδός τι ἄλλως εἰρηκέναι· εἰ
<span class="lb" data-page="18a.233" data-line="11" id="l18a.233.11"></span>δ’ ὡς τὸ τρίτον εἶπον λέγει, πλεῖστον εἶναι τοῖς αὐξανομένοις
<span class="lb" data-page="18a.233" data-line="12" id="l18a.233.12"></span>τὸ θερμὸν ἐν ἴσῳ τοῦ τε ἰσχυροτάτου πρὸς τὴν ἄνυσιν
<span class="lb" data-page="18a.233" data-line="13" id="l18a.233.13"></span>τοῦ ἔργου, ὅπερ γίνεται ἐκ τοῦ μάλιστα σύμμετρον εἶναι,
<span class="lb" data-page="18a.233" data-line="14" id="l18a.233.14"></span>οὐχὶ δέ γε ἐκ τοῦ ἤτοι τῇ οὐσίᾳ πλεῖον ὑπάρχειν ἢ
<span class="lb" data-page="18a.233" data-line="15" id="l18a.233.15"></span>αὐτῇ τῇ θάλψει ἐπιτετάσθαι μάλιστα. τῇ μὲν οὖν φωνῇ
<span class="lb" data-page="18a.233" data-line="16" id="l18a.233.16"></span>δοκοίη ἂν καλῶς κεχρῆσθαι, ὅτι πλεῖστον εἶπεν εἶναι τὸ
<span class="lb" data-page="18a.233" data-line="17" id="l18a.233.17"></span>θερμὸν, δέον φάναι ἰσχυρότατον, τὸ μέντοι εἰρημένον ὀρθῶς
<span class="lb" data-page="18a.233" data-line="18" id="l18a.233.18"></span>λελέχθαι δοκοίη ἄν. ὥσπερ γὰρ αἱ αὐξήσεις ὑπὸ τοῦ
<span class="pb" data-page="18a.234" id="p18a.234"></span>
<span class="lb" data-page="18a.234" data-line="1" id="l18a.234.1"></span>ἐμφύτου γίνονται θερμοῦ, ὥσπερ οὖν ἐρεῖ ὁ λόγος, ἀμήχανον
<span class="lb" data-page="18a.234" data-line="2" id="l18a.234.2"></span>καὶ ἀδύναντον μὴ ἰσχυρότατον εἶναι αὐτὸ ἐπὶ τῶν αὐξανομένων.
<span class="lb" data-page="18a.234" data-line="3" id="l18a.234.3"></span>καί μοι εἰς τοῦτο καλῶς ἂν εἴη λελεγμένον τὸ
<span class="lb" data-page="18a.234" data-line="4" id="l18a.234.4"></span>ἐκ τοῦ περὶ φύσεως ἀνθρώπου συγγράμματος. ἀνάγκη γὰρ
<span class="lb" data-page="18a.234" data-line="5" id="l18a.234.5"></span>αὐξανόμενον καὶ χωρέον τὸ σῶμα πρὸς βίην ἰσχυρότατον
<span class="lb" data-page="18a.234" data-line="6" id="l18a.234.6"></span>ἔχειν τὸ θερμὸν αὐτῆς, οἵα καὶ ἡ τοῦ Λύκου ῥῆσις εἰς
<span class="lb" data-page="18a.234" data-line="7" id="l18a.234.7"></span>μῆκος μὲν ἐκτεταμένη, πλέον δὲ οὐδὲν ἑρμηνεύουσα τῶν
<span class="lb" data-page="18a.234" data-line="8" id="l18a.234.8"></span>ὑπ’ ἐμοῦ προειρημένων. εἰ μὲν γὰρ τῷ τῆς οὐσίας ὄγκῳ
<span class="lb" data-page="18a.234" data-line="9" id="l18a.234.9"></span>παραμετρῶν ὁ Ἱπποκράτης, πλέον ἔφησεν εἶναι τοῖς αὐξανομένοις
<span class="lb" data-page="18a.234" data-line="10" id="l18a.234.10"></span>τὸ θερμὸν ἁμαρτάνειν αὐτὸν οἴεται, μικροτέρου
<span class="lb" data-page="18a.234" data-line="11" id="l18a.234.11"></span>σαφῶς τοῖς παιδίοις ὑπάρχοντος τοῦ σώματος. εἰ δὲ τὸ
<span class="lb" data-page="18a.234" data-line="12" id="l18a.234.12"></span>κατὰ τὴν θάλψιν ἐπιτεταμένον, πάλιν αὖ καὶ τούτου μάχεσθαί
<span class="lb" data-page="18a.234" data-line="13" id="l18a.234.13"></span>φησι τὸ φαινόμενον. εἰ δὲ τὸ κατὰ τὴν ἐνέργειαν
<span class="lb" data-page="18a.234" data-line="14" id="l18a.234.14"></span>ἰσχυρότερον, ἀληθὲς μέν τι λέγεσθαι συγχωρεῖ, κεχρῆσθαι
<span class="lb" data-page="18a.234" data-line="15" id="l18a.234.15"></span>δὲ οὐ καλῶς αὐτὸν ἀποφαίνει τῇ λέξει. χρῆναι γὰρ οὐ
<span class="lb" data-page="18a.234" data-line="16" id="l18a.234.16"></span>πλέον, ἀλλ’ ἰσχυρότερον ὡς πρὸς τὴν ἐνέργειαν εἰρῆσθαι τὸ
<span class="lb" data-page="18a.234" data-line="17" id="l18a.234.17"></span>τῶν αὐξανομένων θερμόν.
</p>
        </article>

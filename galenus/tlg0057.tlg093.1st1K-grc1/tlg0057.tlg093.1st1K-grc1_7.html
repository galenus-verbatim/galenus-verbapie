<article xmlns="http://www.w3.org/1999/xhtml" id="urn:cts:greekLit:tlg0057.tlg093.1st1K-grc1:7">
<span class="pb page1" data-page="18a.235" id="p18a.235"></span>
<span class="milestone ed1page page1" data-n="5.335" data-unit="ed1page" id="ed1page.5.335"></span>
<span class="milestone ed2page page1" data-n="9.371" data-unit="ed2page" id="ed2page.9.371"></span>
          <p>
<span class="lb" data-page="18a.235" data-line="1" id="l18a.235.1"></span><span class="milestone ed2page" data-n="9.372" data-unit="ed2page" id="ed2page.9.372"></span>Ἀλλ’, ὦ βέλτιστε Λύκε, φαίη τις ἂν, οἶμαι,
<span class="lb" data-page="18a.235" data-line="2" id="l18a.235.2"></span>πρὸς αὐτὸν ἀπολογούμενος ὑπὲρ ὧν ἐπηρεάζει τὸν Ἱπποκράτην
<span class="lb" data-page="18a.235" data-line="3" id="l18a.235.3"></span>μὴ ταῦτα εἶναι μοχθηρὰ τὰ λεγόμενα. εὐθὺς οὖν τὸ
<span class="lb" data-page="18a.235" data-line="4" id="l18a.235.4"></span>κατὰ τὴν οὐσίαν πλέον θερμὸν, οὐχ ἁπλῶς κρίνεται τῷ
<span class="lb" data-page="18a.235" data-line="5" id="l18a.235.5"></span>τοῦ παντὸς ὄγκῳ σώματος, ἀλλ’ ὡς αὐτὸς ὁ Λύκος ἔλεγεν
<span class="lb" data-page="18a.235" data-line="6" id="l18a.235.6"></span>ἑτέρωθι, μέγιστον ἐγκέφαλον ἔχειν τὸν ἄνθρωπον οὐχ ἁπλῶς
<span class="lb" data-page="18a.235" data-line="7" id="l18a.235.7"></span>λαμβάνων τὸ μέγεθος, ἀλλὰ κατὰ τὴν ἀναλογίαν τοῦ ζώου
<span class="lb" data-page="18a.235" data-line="8" id="l18a.235.8"></span>πρὸς τὸ ζῶον. ὥσπερ οὖν οὕτω σμικρὸν παιδίον ἐλέφαντος
<span class="lb" data-page="18a.235" data-line="9" id="l18a.235.9"></span>τοῦ μεγίστου μείζονα τὸν ἐγκέφαλον ἔχειν φησὶν, οὐ τῷ
<span class="lb" data-page="18a.235" data-line="10" id="l18a.235.10"></span>τοῦ σώματος ὄγκῳ μόνῳ προσέχων τὸν νοῦν, ἀλλὰ προστιθεὶς
<span class="lb" data-page="18a.235" data-line="11" id="l18a.235.11"></span>αὐτοῦ τὸ κατὰ τὴν ἀναλογίαν, οὕτω κἀπὶ τοῦ θερμοῦ
<span class="lb" data-page="18a.235" data-line="12" id="l18a.235.12"></span>σώματος ἐχρῆν πεποιηκέναι, σκεψάμενον ὁποῖόν τι τῶν ἐν
<span class="lb" data-page="18a.235" data-line="13" id="l18a.235.13"></span>ἡμῖν σωμάτων ἔμφυτον ὑπάρχει, τουτέστιν ἀρχέγονον. αὐτὸς
<span class="lb" data-page="18a.235" data-line="14" id="l18a.235.14"></span>γὰρ ἐπίσταται τοὔνομα καὶ γεγραμμένον ἐν τοῖς Ἱπποκρατείοις
<span class="lb" data-page="18a.235" data-line="15" id="l18a.235.15"></span>βιβλίοις καὶ συνημμένον ἐκεῖνο τὸ σῶμα τὸ ἐξ
<span class="lb" data-page="18a.235" data-line="16" id="l18a.235.16"></span>ἀρχῆς ὑπάρχον τοῖς γεννωμένοις, τουτέστιν ἐξ οὗ τὴν πρώτην
<span class="lb" data-page="18a.235" data-line="17" id="l18a.235.17"></span>ἔσχηκε γένεσιν. ἆρ’ οὖν ἄλλο τι τοῦτ’ ἐστὶ πλὴν καταμηνίου ﻿
<span class="pb" data-page="18a.236" id="p18a.236"></span>
<span class="lb" data-page="18a.236" data-line="1" id="l18a.236.1"></span>καὶ σπέρματος; ἐγὼ μὲν οὐδὲν οἶδα τρίτον, ἀλλ’
<span class="lb" data-page="18a.236" data-line="2" id="l18a.236.2"></span>ἐπεὶ περ ἡ τοῦ σώματος οὐσία τοῖς γεννωμένοις ἐκ τούτων
<span class="lb" data-page="18a.236" data-line="3" id="l18a.236.3"></span>ἐστὶ τῶν ἀρχῶν, ἡ μὲν ἀκριβῶς πρώτη σύστασις οὐκ ἐκ
<span class="lb" data-page="18a.236" data-line="4" id="l18a.236.4"></span>πλείστων ἂν εἶναι λέγοιτο τῶν εἰρημένων σωμάτων, ἀλλ’
<span class="lb" data-page="18a.236" data-line="5" id="l18a.236.5"></span>ἐκ μόνων. καίτοι τί λέγω τὴν πρώτην ἀκριβῶς; εἰ γὰρ
<span class="lb" data-page="18a.236" data-line="6" id="l18a.236.6"></span>ἀναμνησθείημεν ὁποίαν τινὰ διηγήσατο τὴν ἑκταίαν γονὴν
<span class="lb" data-page="18a.236" data-line="7" id="l18a.236.7"></span>Ἱπποκράτης, εἰσόμεθα σαφῶς ἔτι διαμένον ἐν αὐτῇ τὸ ἔμφυτον
<span class="lb" data-page="18a.236" data-line="8" id="l18a.236.8"></span>σῶμα. πρὶν γὰρ ὀστοῦ τινα φύσιν ἢ φλεβὸς ἢ ἀρτηρίας
<span class="lb" data-page="18a.236" data-line="9" id="l18a.236.9"></span>ἢ νεύρου ἢ χόνδρου ἢ συνδέσμου ἐν τῷ κυήματι
<span class="lb" data-page="18a.236" data-line="10" id="l18a.236.10"></span>φαίνεσθαι, μόνον αὐτοῖς ὑπάρχει θερμὸν σῶμα τὸ ἔμφυτον.
<span class="lb" data-page="18a.236" data-line="11" id="l18a.236.11"></span>ἀδιάπλαστος γάρ τις σὰρξ μαλακὴ παραπλήσιος αἵματος
<span class="lb" data-page="18a.236" data-line="12" id="l18a.236.12"></span>θρόμβῳ διαδέχεται τὴν πρώτην τοῦ κυήματος ἰδέαν, ἐν
<span class="lb" data-page="18a.236" data-line="13" id="l18a.236.13"></span>αὐτῇ τινας ἔχουσαν, καθάπερ Ἱπποκράτης ὠνόμασεν, οἶον
<span class="lb" data-page="18a.236" data-line="14" id="l18a.236.14"></span>αἱμάλωπας ἐκ τῆς τοῦ σπέρματος οὐσίας, τῆς ἐν αὐτῇ λευκότητος
<span class="lb" data-page="18a.236" data-line="15" id="l18a.236.15"></span>ὑπαρχούσης, ὕστερον δ’ ἐκ πολλῆς τῆς ἀλλοιώσεως
<span class="lb" data-page="18a.236" data-line="16" id="l18a.236.16"></span>συνεχῶς γιγνομένης, ὀστοῦ τις ὑπογραφὴ καὶ χόνδρου καὶ
<span class="lb" data-page="18a.236" data-line="17" id="l18a.236.17"></span>συνδέσμου καὶ νεύρου καὶ ἀρτηρίας καὶ φλεβὸς ἀποτελεῖται,
<span class="lb" data-page="18a.236" data-line="18" id="l18a.236.18"></span>καθ’ ὃν ἤδη χρόνον μένον ἔτι τὸ ἔμφυτον θερμὸν σῶμα
<span class="pb" data-page="18a.237" id="p18a.237"></span>
<span class="lb" data-page="18a.237" data-line="1" id="l18a.237.1"></span>τοῖς κυουμένοις ἐστὶν, ἀλλὰ πλεῖστον ἀεί τε καὶ μᾶλλόν ἐστιν
<span class="lb" data-page="18a.237" data-line="2" id="l18a.237.2"></span>ὅσον αὔξεται τὰ κυούμενα. τὸ μὲν ἔμφυτον αὐτῶν σῶμα
<span class="lb" data-page="18a.237" data-line="3" id="l18a.237.3"></span>θερμὸν, ὅπερ ἦν αἷμα καὶ σπέρμα μεῖον γίγνεται. ποικιλία
<span class="lb" data-page="18a.237" data-line="4" id="l18a.237.4"></span>δὲ ἐπικτήτων προσγίνεται σωμάτων. οὐδὲν γὰρ τῶν εἰρημένων
<span class="lb" data-page="18a.237" data-line="5" id="l18a.237.5"></span>τοῖς ζώοις ἔμφυτόν ἐστιν, ἀλλ’ ἐπίκτητα πάντα καὶ
<span class="lb" data-page="18a.237" data-line="6" id="l18a.237.6"></span>εἴπερ ὅλον τ’ ἦν γενέσθαι ποτε ζῶον ὄστινον ἢ νεύρινον,
<span class="lb" data-page="18a.237" data-line="7" id="l18a.237.7"></span>ἐφθείρετ’ ἂν οὕτως τὸ ἔμφυτον θερμόν. ἀλλὰ τοῦτο μὲν
<span class="lb" data-page="18a.237" data-line="8" id="l18a.237.8"></span>ἀδύνατον, ἐπικρατεῖν δὲ τὴν τῶν ὀστῶν καὶ χόνδρων καὶ
<span class="lb" data-page="18a.237" data-line="9" id="l18a.237.9"></span>συνδέσμων καὶ νεύρων καὶ ἀρτηριῶν οὐσίαν ἐγχωρεῖ. τὰ
<span class="lb" data-page="18a.237" data-line="10" id="l18a.237.10"></span>γοῦν εἰς ἔσχατον γῆρας ἀφικόμενα<span class="milestone ed2page" data-n="9.373" data-unit="ed2page" id="ed2page.9.373"></span> τῶν ζώων ἐλαχίστην
<span class="lb" data-page="18a.237" data-line="11" id="l18a.237.11"></span>ἔχοντα τὴν αἱματώδη φύσιν ὀλίγου δεῖν, ἐξ ὀστῶν
<span class="lb" data-page="18a.237" data-line="12" id="l18a.237.12"></span>μόνων καὶ νεύρων, ὑμένων τε καὶ συνδέσμων, ἀρτηριῶν τε
<span class="lb" data-page="18a.237" data-line="13" id="l18a.237.13"></span>καὶ φλεβῶν καὶ χόνδρων σύγκειται. ἐκ γὰρ μὲν ὅλων τῶν
<span class="lb" data-page="18a.237" data-line="14" id="l18a.237.14"></span>τοῦ ζώου μορίων ἡ μόνη σὰρξ αἱματώδης ἐστὶν, ἣν ἐλαχίστην
<span class="lb" data-page="18a.237" data-line="15" id="l18a.237.15"></span>ἔχει τὰ γεγηρακότα, καὶ ταύτην ὀλίγαιμόν τε καὶ σκληράν.
<span class="lb" data-page="18a.237" data-line="16" id="l18a.237.16"></span>τῶν δ’ ἄλλων τῶν εἰρημένων μορίων οὐδὲν αἱματῶδες
<span class="lb" data-page="18a.237" data-line="17" id="l18a.237.17"></span>ὑπάρχει. οὔκουν ἁπλῶς χρὴ τῷ τῆς οὐσίας ὄγκῳ μετρεῖν
<span class="lb" data-page="18a.237" data-line="18" id="l18a.237.18"></span>τὸ ποσὸν τοῦ συμφύτου σώματος, ὅπερ ἐπὶ τῆς δραστικωτάτης
<span class="pb" data-page="18a.238" id="p18a.238"></span>
<span class="lb" data-page="18a.238" data-line="1" id="l18a.238.1"></span>τῶν ἐν αὐτῷ ποιοτήτων ἔμφυτον ὠνόμασται
<span class="lb" data-page="18a.238" data-line="2" id="l18a.238.2"></span>θερμὸν, ἀλλὰ παραβάλλοντας τοῖς οὐκ ἐμφύτοις σκοπεῖσθαι
<span class="lb" data-page="18a.238" data-line="3" id="l18a.238.3"></span>τὴν ἀναλογίαν. ὡς γὰρ ἐν τῷ βαλανείῳ πολὺν ἀτμὸν ἢ νὴ
<span class="lb" data-page="18a.238" data-line="4" id="l18a.238.4"></span>Δία καπνὸν ἤ τι τοιοῦτον ἕτερον εἶναί φαμεν, οὐ πρὸς τὸ
<span class="lb" data-page="18a.238" data-line="5" id="l18a.238.5"></span>μέγεθος ἀναφέροντες ἁπλῶς τῶν οἰκιῶν, ἀλλὰ πρὸς τὸν οἰκεῖον
<span class="lb" data-page="18a.238" data-line="6" id="l18a.238.6"></span>ἀέρα τοῦ βαλανείου, οὕτως καὶ κατὰ τὸν ἄνθρωπον
<span class="lb" data-page="18a.238" data-line="7" id="l18a.238.7"></span>ἐροῦμεν ἤτοι πλείστην εἶναι τὴν οὐσίαν ἢ ὀλίγην τοῦ
<span class="lb" data-page="18a.238" data-line="8" id="l18a.238.8"></span><span class="milestone ed1page" data-n="5.336" data-unit="ed1page" id="ed1page.5.336"></span>ἐμφύτου θερμοῦ, παραβάλλοντες τοῖς οὐκ ἐμφύτοις σώμασιν.
<span class="lb" data-page="18a.238" data-line="9" id="l18a.238.9"></span>αἱματωδέστατα γὰρ ἅπαντα ἔχει τὸ βρέφος, ἄχρι καὶ τοῖς
<span class="lb" data-page="18a.238" data-line="10" id="l18a.238.10"></span>ὀστοῖς ἐμφαίνεσθαί τι τοιοῦτον. ἔμπαλιν δὲ οἱ γέροντες
<span class="lb" data-page="18a.238" data-line="11" id="l18a.238.11"></span>ἀναιμότατα πάντ’ ἔχουσιν ἄχρι τῶν σαρκῶν· καὶ γὰρ ταύταις
<span class="lb" data-page="18a.238" data-line="12" id="l18a.238.12"></span>ἐλάχιστον αἵματος ὑπάρχει. ἀλλ’ ἢν ἔμφυτον σῶμα
<span class="lb" data-page="18a.238" data-line="13" id="l18a.238.13"></span>θερμὸν τὸ αἷμα περαίνοιτ’ ἂν οὖν ἐκ τῶνδε πλεῖστον μὲν
<span class="lb" data-page="18a.238" data-line="14" id="l18a.238.14"></span>εἶναι τὸ ἔμφυτον θερμὸν σῶμα τοῖς αὐξανομένοις, ἐλάχιστον
<span class="lb" data-page="18a.238" data-line="15" id="l18a.238.15"></span>δὲ τοῖς γεγηρακόσιν. οὕτως δὲ καὶ τὸ σπέρμα συγκείμενον
<span class="lb" data-page="18a.238" data-line="16" id="l18a.238.16"></span>ἔκ τε τῆς ὀῤῥώδους ὑγρότητος καὶ τοῦ πνεύματος
<span class="lb" data-page="18a.238" data-line="17" id="l18a.238.17"></span>τοῦ κατ’ αὐτὴν, ἐλάχιστον μὲν ἐν τοῖς γεγηρακόσι, πλεῖστον
<span class="lb" data-page="18a.238" data-line="18" id="l18a.238.18"></span>δ’ ἐστὶν ἐν τοῖς τῶν αὐξανομένων σώμασι, καὶ τούτων μάλιστα
<span class="pb" data-page="18a.239" id="p18a.239"></span>
<span class="lb" data-page="18a.239" data-line="1" id="l18a.239.1"></span>ἐν τοῖς νεωτάτοις, ὡς ἐν τοῖς περὶ σπέρματος ὑπομνήμασιν
<span class="lb" data-page="18a.239" data-line="2" id="l18a.239.2"></span>ἀπεδείξαμεν. εἰ γοῦν ἀπορήσεις, εἰ ῥᾳδίως ἀναλίσκεται
<span class="lb" data-page="18a.239" data-line="3" id="l18a.239.3"></span>καὶ διαῤῥεῖ τὸ σῶμα τῶν αὐξανομένων; καὶ μὴν
<span class="lb" data-page="18a.239" data-line="4" id="l18a.239.4"></span>ἐπὶ γε τῶν ἄλλων οὐκ ἀγνοεῖς ὕδωρ μὲν θερμὸν ἢ ἔλαιον
<span class="lb" data-page="18a.239" data-line="5" id="l18a.239.5"></span>ἤ τι τῶν οὕτως ὑγρῶν ἐλαχίστῳ διαφορούμενον ὅλον. οὔτε
<span class="lb" data-page="18a.239" data-line="6" id="l18a.239.6"></span>γὰρ γῆν οὔτε λίθον οὔτ’ ἄλλο τῶν ψυχρῶν φύσει καὶ ξηρῶν.
<span class="lb" data-page="18a.239" data-line="7" id="l18a.239.7"></span>δύο μὲν γάρ εἰσιν ἐν ἅπασι τοῖς οὖσιν ἐπιτηδειόταται
<span class="lb" data-page="18a.239" data-line="8" id="l18a.239.8"></span>ποιότητες εἰς διαφόρησιν, ὑγρότης καὶ θερμότης, δύο
<span class="lb" data-page="18a.239" data-line="9" id="l18a.239.9"></span>δὲ ἔμπαλιν εἰς διαμονὴν, ξηρότης καὶ ψυχρότης, ὥστ’ οὐδὲν
<span class="lb" data-page="18a.239" data-line="10" id="l18a.239.10"></span>θαυμαστὸν, εἰ τὰ μὲν τῶν παιδίων σώματα διά τε τὴν
<span class="lb" data-page="18a.239" data-line="11" id="l18a.239.11"></span>ὑγρότητα καὶ θερμότητα ῥᾳδίως διαπνεῖται, τὰ δὲ τῶν γερόντων
<span class="lb" data-page="18a.239" data-line="12" id="l18a.239.12"></span>οὐ ῥᾳδίως ὑπὸ ξηρότητος καὶ ψύξεως πεπηγυῖαν
<span class="lb" data-page="18a.239" data-line="13" id="l18a.239.13"></span>ἐχόντων τὴν οὐσίαν δὲ ὥστ’, ὦ βέλτιστε Λύκε, περὶ ὧν
<span class="lb" data-page="18a.239" data-line="14" id="l18a.239.14"></span>ἐχρῆν ἐπιτιμηθῆναί σε, περὶ τούτων ἐγκαλεῖς. ἀγνοῶν οὖν
<span class="lb" data-page="18a.239" data-line="15" id="l18a.239.15"></span>ἐφάνης ἕν τι τῶν πρώτων μαθημάτων, ὃ μηδεὶς τῶν εἰσηγμένων
<span class="lb" data-page="18a.239" data-line="16" id="l18a.239.16"></span>νομίμως ἀγνοεῖ. πολλὴν μὲν γὰρ οὐσίαν ἁπλῆν ὁ
<span class="lb" data-page="18a.239" data-line="17" id="l18a.239.17"></span>τοῦ σώματος ὄγκος κρίνει, σύνθετον δὲ ἐκ διαφερόντων
<span class="pb" data-page="18a.240" id="p18a.240"></span>
<span class="lb" data-page="18a.240" data-line="1" id="l18a.240.1"></span>ὑπάρχουσαν ἡ τῶν μιχθέντων ἀναλογία, καθάπερ καὶ τὸν
<span class="lb" data-page="18a.240" data-line="2" id="l18a.240.2"></span>ἐγκέφαλον ἤ τι τῶν ἄλλων μορίων. οὕτω γοῦν καὶ μιγνύντες
<span class="lb" data-page="18a.240" data-line="3" id="l18a.240.3"></span>οἶνον ὕδατι τοῦ πιεῖν ἕνεκεν ἤτοι πλείονα τὸν οἶνον
<span class="lb" data-page="18a.240" data-line="4" id="l18a.240.4"></span>λέγουσιν ἢ τὸ ὕδωρ ἢ οὔθ’ ἕτερον, ὅταν εἰς συμμετρίαν
<span class="lb" data-page="18a.240" data-line="5" id="l18a.240.5"></span>κράσεως ἥκωσιν. ἔμπληκτος δ’ οὐδεὶς οὕτως ἐστὶν, ὡς ἐμβαλὼν
<span class="lb" data-page="18a.240" data-line="6" id="l18a.240.6"></span>εἰς οἴνου πίθον ὕδατος κοτύλην πλεῖον εἷναι λέγει
<span class="lb" data-page="18a.240" data-line="7" id="l18a.240.7"></span>ἐν τῷ πίθῳ τὸ ὕδωρ τοῦ κατὰ τὸ μικρὸν ποτήριον, ὅταν
<span class="lb" data-page="18a.240" data-line="8" id="l18a.240.8"></span>οὕτως ἔτυχεν, ἐν ἐκείνῳ τριῶν ὄντων κυάθων, ὁ μὲν εἶς
<span class="lb" data-page="18a.240" data-line="9" id="l18a.240.9"></span>ὕδατος, οἱ δὲ δύο ὑπάρχουσιν οἴνου. Λύκος δὲ, ὡς οἶμαι,
<span class="lb" data-page="18a.240" data-line="10" id="l18a.240.10"></span>καὶ τὴν τετραφάρμακον ὀνομαζομένην δύναμιν, ἐκ κηροῦ
<span class="lb" data-page="18a.240" data-line="11" id="l18a.240.11"></span>καὶ στέατος καὶ πίττης καὶ ῥητίνης, ἴσων ἁπάντων συντεθειμένων,
<span class="lb" data-page="18a.240" data-line="12" id="l18a.240.12"></span>οὐ φήσει πλείονα μὲν πίτταν ἔχειν, ἐὰν διπλασίαν
<span class="lb" data-page="18a.240" data-line="13" id="l18a.240.13"></span>τις ἐμβάλλῃ τῶν ἄλλων, <span class="milestone ed2page" data-n="9.374" data-unit="ed2page" id="ed2page.9.374"></span>ἀλλὰ κἀνταῦθα ἐπισκέψασθαι,
<span class="lb" data-page="18a.240" data-line="14" id="l18a.240.14"></span>πότερον πίθος ὅλος ἐστὶ μεστὸς τῆς τετραφαρμάκου
<span class="lb" data-page="18a.240" data-line="15" id="l18a.240.15"></span>δυνάμεως ἢ μικρόν τι λεκάριον, εἴτα τὸν πίθον ἐρεῖ
<span class="lb" data-page="18a.240" data-line="16" id="l18a.240.16"></span>πολὺ πλείονα τὴν πίτταν ἔχειν τοῦ λεκαρίου, κἂν ὁ μὲν ἐξ
<span class="lb" data-page="18a.240" data-line="17" id="l18a.240.17"></span>ἴσων ἦν τῶν τεττάρων, ἡ πίττα δὲ ὑπάρχει διπλασία τῶν
<span class="lb" data-page="18a.240" data-line="18" id="l18a.240.18"></span>ἅλλων ἐν τῷ λεκαρίῳ. εἴπερ οὖν ἅπαντα τὰ τοιαῦτα ἁμαρτήματα ﻿
<span class="pb" data-page="18a.241" id="p18a.241"></span>
<span class="lb" data-page="18a.241" data-line="1" id="l18a.241.1"></span>τῶν ἄλλων μὴ δυναμένων ἐστὶ διακρῖναι τὸ κατ’
<span class="lb" data-page="18a.241" data-line="2" id="l18a.241.2"></span>ἀναλογίαν καὶ μίξιν πολὺ τοῦ κατὰ τὸ κοινὸν μέτρον
<span class="lb" data-page="18a.241" data-line="3" id="l18a.241.3"></span>ἁπλῶς οὕτω λεγομένου, οὐ κατὰ τὸν αὐτὸν τρόπον ἐφ’ ὃν
<span class="lb" data-page="18a.241" data-line="4" id="l18a.241.4"></span>ὁ Λύκος ἐνεκάλεσεν Ἱπποκράτει· ἥ τε γὰρ οὐσία τοῦ ἐμφύτου
<span class="lb" data-page="18a.241" data-line="5" id="l18a.241.5"></span>θερμοῦ πλείστη τοῖς αὐξανομένοις ἐστὶν, ὡς πρὸς τὴν
<span class="lb" data-page="18a.241" data-line="6" id="l18a.241.6"></span>τῶν ἄλλων ἀναλογίαν, ἥ τε σὺν αὐτῇ ποιότης ὡσαύτως,
<span class="lb" data-page="18a.241" data-line="7" id="l18a.241.7"></span>ἐπειδήπερ ἀχώριστοι τῶν οὐσιῶν εἰσιν αἱ οἰκεῖαι ποιότητες,
<span class="lb" data-page="18a.241" data-line="8" id="l18a.241.8"></span>ὥσπερ γε τῷ καὶ αἱ δυνάμεις. οὕτω γοῦν κἂν εἰς
<span class="lb" data-page="18a.241" data-line="9" id="l18a.241.9"></span>τὴν τετραφάρμακον ἐμβάλῃς πλέονα τῆς τῶν ἄλλων ἀναλογίας
<span class="lb" data-page="18a.241" data-line="10" id="l18a.241.10"></span>τὴν πίτταν, οὐ τὴν οὐσίαν μόνον αὐτῆς, ἀλλὰ καὶ τὴν
<span class="lb" data-page="18a.241" data-line="11" id="l18a.241.11"></span>ποιότητα καὶ τὴν δύναμιν ἐρεῖς ἐνδεῖξαι πλείονα καὶ διὰ
<span class="lb" data-page="18a.241" data-line="12" id="l18a.241.12"></span>τοῦτο καὶ τὸ ὑγρὸν ὅπερ ἂν τῆς πίττης ηὐξῆσθαι. δῆλον
<span class="lb" data-page="18a.241" data-line="13" id="l18a.241.13"></span>οὖν ὅτι κατὰ τὰ τρία τοῦ πολλοῦ σημαινόμενα τὰ πρὸς
<span class="lb" data-page="18a.241" data-line="14" id="l18a.241.14"></span>τοῦ Λύκου γεγραμμένα πλείων ἥ τε πίττα λεχθήσεται κατὰ
<span class="lb" data-page="18a.241" data-line="15" id="l18a.241.15"></span>τὴν τετραφάρμακον εἶναι τό τ’ ἔμφυτον θερμὸν τοῖς ζώοις.
<span class="lb" data-page="18a.241" data-line="16" id="l18a.241.16"></span>ἔτι δὲ μᾶλλον ἐφ’ ὧν οὐ κέκραται δι’ ὅλων ἀλλήλων ὅλα τὰ
<span class="lb" data-page="18a.241" data-line="17" id="l18a.241.17"></span>μιγνύμενα, κατάδηλόν ἐστι κατὰ τοὺς τρεῖς τρόπους, οὓς
<span class="lb" data-page="18a.241" data-line="18" id="l18a.241.18"></span>ὁ Λύκος εἶπεν, ἕτερον ἑτέρου λέγεσθαι πλέον, ὥσπερ ἐπὶ
<span class="pb" data-page="18a.242" id="p18a.242"></span>
<span class="lb" data-page="18a.242" data-line="1" id="l18a.242.1"></span>τοῦδε τοῦ φαρμάκου τῶν συνηθεστάτων ὄντος, ὃ σύγκειται
<span class="lb" data-page="18a.242" data-line="2" id="l18a.242.2"></span>μὲν ἐξ ἴρεως καὶ ἀριστολοχίας καὶ τοῦ τῶν ὀρόβων ἀλεύρου
<span class="lb" data-page="18a.242" data-line="3" id="l18a.242.3"></span>καὶ λιβανωτοῦ, πάντων ἀλλήλοις ἴσων τῷ σταθμῷ,
<span class="lb" data-page="18a.242" data-line="4" id="l18a.242.4"></span>δύναιτό τις τὸ ἓν ἐξ αὐτῶν διπλάσιον ἐργασάμενον ἀναμίξαι
<span class="lb" data-page="18a.242" data-line="5" id="l18a.242.5"></span>τοῖς ἄλλοις ἴσοις, οἷον εἰ τύχοι τὴν ἀριστολοχίαν. ἀληθὲς
<span class="lb" data-page="18a.242" data-line="6" id="l18a.242.6"></span>οὖν ἐστι κατὰ τὴν αὐτῶν μίξιν εἰπεῖν, ὅτι καὶ τῇ οὐσίᾳ
<span class="lb" data-page="18a.242" data-line="7" id="l18a.242.7"></span>καὶ τῇ ποιότητι καὶ τῇ ἐνεργείᾳ πλεῖόν ἐστι καὶ κρατεῖ
<span class="lb" data-page="18a.242" data-line="8" id="l18a.242.8"></span>τῶν ἄλλων ἡ ἀριστολοχία. ταὐτὸν δὴ τοῦτο κἀπὶ τοῦ
<span class="lb" data-page="18a.242" data-line="9" id="l18a.242.9"></span>βαλανείου τις εἴποι, μὴ μόνον ἔχοντος ἐν αὐτῷ τὸν εὔκρατον
<span class="lb" data-page="18a.242" data-line="10" id="l18a.242.10"></span>ἀέρα, προσειληφότα δὲ τι καὶ καπνοῦ καὶ ἀτμοῦ. δύναται
<span class="lb" data-page="18a.242" data-line="11" id="l18a.242.11"></span>γὰρ ἐκ τούτων ποτὲ μὲν ὁ καπνὸς εἶναι πλείων, ποτὲ
<span class="lb" data-page="18a.242" data-line="12" id="l18a.242.12"></span>δὲ ὁ ἀτμὸς, ὥσπερ γε καὶ ὁ κατὰ φύσιν ἀὴρ τοῦ βαλανείου.
<span class="lb" data-page="18a.242" data-line="13" id="l18a.242.13"></span>τὸ δ’ ἁπλῶς οὐ τῷ πλείονι κατὰ τὴν τῆς οὐσίας
<span class="lb" data-page="18a.242" data-line="14" id="l18a.242.14"></span>ὑπεροχὴν λέγομεν, ᾧ καὶ τὴν ποιότητα συναύξεσθαι καὶ
<span class="lb" data-page="18a.242" data-line="15" id="l18a.242.15"></span>τὴν ἀπ’ αὐτῆς ἐνέργειαν ἀναγκαῖόν ἐστιν ὑποκείσθω γοῦν
<span class="lb" data-page="18a.242" data-line="16" id="l18a.242.16"></span>εἶναι τὴν οὐσίαν τοῦ καπνοῦ πλείονα τῆς τῶν ἄλλων δυοῖν,
<span class="lb" data-page="18a.242" data-line="17" id="l18a.242.17"></span>ὀρθῶς ἐρεῖς τηνικαῦτα καὶ τὴν ποιότητα τοῦ καπνοῦ τῆς
<span class="lb" data-page="18a.242" data-line="18" id="l18a.242.18"></span>τῶν ἄλλων ποιότητος εἶναι πλείονα καὶ τὴν ἐνέργειαν. ὁμολογούμενον
<span class="pb" data-page="18a.243" id="p18a.243"></span>
<span class="lb" data-page="18a.243" data-line="1" id="l18a.243.1"></span>δὲ οὐ πλείονα γίγνεσθαι ποιότητα ποιότητος,
<span class="lb" data-page="18a.243" data-line="2" id="l18a.243.2"></span>ἀλλὰ σφοδροτέραν, ὥσπερ γε καὶ ἀμυδροτέραν, οὐκ ἐλάττω,
<span class="lb" data-page="18a.243" data-line="3" id="l18a.243.3"></span>παμπόλλης οὕσης τῆς τοιαύτης χρήσεως τῶν ὀνομάτων ἐν
<span class="lb" data-page="18a.243" data-line="4" id="l18a.243.4"></span>ὅλῳ τῷ βιβλίῳ καὶ κατὰ πάσας τὰς τέχνας. καὶ τί δεῖ
<span class="lb" data-page="18a.243" data-line="5" id="l18a.243.5"></span>τῶν ἄλλων μνημονεύειν ἔχοντας ἐναργῶς τοῦ λόγου μαρτύριον
<span class="lb" data-page="18a.243" data-line="6" id="l18a.243.6"></span>ἐπ’ αὐτῶν τῶν πυρετῶν, οὓς ὁσημέραι πάντες ποτὲ
<span class="lb" data-page="18a.243" data-line="7" id="l18a.243.7"></span>μὲν μείζονας ἢ ἐλάττονας ἀλλήλων γεγονέναι φασὶ, ποτὲ δὲ
<span class="lb" data-page="18a.243" data-line="8" id="l18a.243.8"></span>ἔλαττον ἢ πλέον πυρέττειν, τὸν δὲ τοῦδε κατὰ τὸν αὐτὸν
<span class="lb" data-page="18a.243" data-line="9" id="l18a.243.9"></span>χθὲς ἢ σήμερον. οὕτως οὖν ὑποκειμένου λέγεσθαι τοῦ κατὰ
<span class="lb" data-page="18a.243" data-line="10" id="l18a.243.10"></span>τὴν ποιότητα πλέονος οὐδὲν θαυμαστὸν, ἐν ᾧ βαλανείῳ
<span class="lb" data-page="18a.243" data-line="11" id="l18a.243.11"></span>πλείων ἐστὶν οὐσία καπνοῦ καὶ τὴν ποιότητα φάναι γεγονέναι
<span class="lb" data-page="18a.243" data-line="12" id="l18a.243.12"></span>πλείονα καὶ τὴν ἐνέργειαν, εἰ μὲν κυρίως ὀνομάζομεν
<span class="lb" data-page="18a.243" data-line="13" id="l18a.243.13"></span>ἰσχυράν τε καὶ σφοδροτέραν, εἰ δὲ καταχρώμενοι μείζονά τε
<span class="lb" data-page="18a.243" data-line="14" id="l18a.243.14"></span>καὶ πλείονα. δήξεται γὰρ δηλονότι τοὺς ὀφθαλμοὺς ὁ καπνὸς
<span class="lb" data-page="18a.243" data-line="15" id="l18a.243.15"></span>εἰς ὅσον <span class="milestone ed2page" data-n="9.375" data-unit="ed2page" id="ed2page.9.375"></span>αὐξάνεται καὶ τὴν οὐσίαν, ὥστ’ ἀεὶ ταῖς οὐσίαις
<span class="lb" data-page="18a.243" data-line="16" id="l18a.243.16"></span>συναυξανομένων τῶν οἰκείων αὐταῖς ποιοτήτων καὶ τῶν
<span class="lb" data-page="18a.243" data-line="17" id="l18a.243.17"></span>ἐνεργειῶν, ἀληθῶς ἂν εἴποι τις ἐν τῷ τοιούτῳ βαλανείῳ πλεῖστον
<span class="lb" data-page="18a.243" data-line="18" id="l18a.243.18"></span>εἶναι τὸν καπνόν. ὑποκείσθω δὲ πάλιν, ὡς ἐλέγομεν,
<span class="pb" data-page="18a.244" id="p18a.244"></span>
<span class="lb" data-page="18a.244" data-line="1" id="l18a.244.1"></span>ἀτμοῦ τε καὶ καπνοῦ κατὰ τὸ βαλανεῖον ὑπάρχειν, ἡ δ’ οἰκεία
<span class="lb" data-page="18a.244" data-line="2" id="l18a.244.2"></span>τοῦ ἀέρος οὐσία, πλείστη κατὰ τὴν ἀναλογίαν οὖσά τε
<span class="lb" data-page="18a.244" data-line="3" id="l18a.244.3"></span>καὶ γιγνομένη τοῦ τοῖς ζώοις ἐμφύτου θερμοῦ λεχθήσεται
<span class="lb" data-page="18a.244" data-line="4" id="l18a.244.4"></span>γὰρ καὶ νῦν ἐν τῷ βαλανείῳ πλεῖστον εἶναι τὸ οἰκεῖον θερμόν.
<span class="lb" data-page="18a.244" data-line="5" id="l18a.244.5"></span>ἆρ οὖν ἀποδεῖ τι τούτου τὸ καὶ τοὺς ἐν τῷ ζώῳ
<span class="lb" data-page="18a.244" data-line="6" id="l18a.244.6"></span>χυμοὺς, ἐξ ὧν ἀτμιζόντων ἡ προσπίπτουσα θερμασία τοῖς
<span class="lb" data-page="18a.244" data-line="7" id="l18a.244.7"></span>ἁπτομένοις ἔξωθέν ἐστιν; ἄλλη μὲν γὰρ ἀπὸ τοῦ αἵματος
<span class="lb" data-page="18a.244" data-line="8" id="l18a.244.8"></span>ἀνάπτεται θερμότης, ἄλλη δὲ ἀπὸ τοῦ φλέγματος, ἄλλη δὲ
<span class="lb" data-page="18a.244" data-line="9" id="l18a.244.9"></span>ἀπὸ τῆς ξανθῆς ἢ μελαίνης χολῆς. ἐπὶ μὲν οὖν τῶν παιδίων
<span class="lb" data-page="18a.244" data-line="10" id="l18a.244.10"></span>ἡ οὐσία τοῦ αἵματος πλείστη κατὰ τὴν τῆς μίξεως
<span class="lb" data-page="18a.244" data-line="11" id="l18a.244.11"></span>ἀναλογίαν. τούτου γὰρ ἀναμιμνήσκειν ἀεὶ δεῖ, καθάπερ
<span class="lb" data-page="18a.244" data-line="12" id="l18a.244.12"></span>ὑπὸ ληθάργου κατεχομένους, τοὺς τὰ τοιαῦτα ληροῦντας
<span class="lb" data-page="18a.244" data-line="13" id="l18a.244.13"></span>ὁποῖα Λύκος ἔγραψεν, ἥ τε συναυξανομένη ποιότης οὖσα χρηστὴ
<span class="lb" data-page="18a.244" data-line="14" id="l18a.244.14"></span>καὶ φίλιος, οὐκ ἀνιαρὰ καὶ δακνώδης τοῖς ἁπτομένοις,
<span class="lb" data-page="18a.244" data-line="15" id="l18a.244.15"></span>ἤ τ’ ἐνέργεια, καθ’ ἣν αἱ πέψεις οὐ κνισώδεις γίνονται
<span class="lb" data-page="18a.244" data-line="16" id="l18a.244.16"></span>οὐδ’ ὀξώδεις ὡς ἐπὶ <span class="milestone ed1page" data-n="5.337" data-unit="ed1page" id="ed1page.5.337"></span>φλέγματος. κατὰ πάντας οὖν
<span class="lb" data-page="18a.244" data-line="17" id="l18a.244.17"></span>τοὺς τρόπους, ὦ γενναιότατε Λύκε, τοῖς αὐξανομένοις πλέον
<span class="lb" data-page="18a.244" data-line="18" id="l18a.244.18"></span>ἐστὶ τὸ ἔμφυτον θερμὸν, ὥστ’ οὐδὲν Ἱπποκράτης ἥμαρτεν,
<span class="pb" data-page="18a.245" id="p18a.245"></span>
<span class="lb" data-page="18a.245" data-line="1" id="l18a.245.1"></span>ἀλλὰ σὺ μᾶλλον ἐξηλέγχθης ἐπηρεάζων. ἐνεδείξω γὰρ ἐξ ὧν
<span class="lb" data-page="18a.245" data-line="2" id="l18a.245.2"></span>ἔγραψας οὐδ’ ὅλως εἰσηγμένος ὑπὸ διδασκάλων τῶν Ἱπποκρατείων
<span class="lb" data-page="18a.245" data-line="3" id="l18a.245.3"></span>ἐπαΐειν τι δογμάτων ἐγκαλῶν τε προφανῶς οἷς
<span class="lb" data-page="18a.245" data-line="4" id="l18a.245.4"></span>οὐδ’ ὅλως οἶσθα, τήν τ’ ἀντιλογίαν ἀμαθεστάτην ποιούμενος
<span class="lb" data-page="18a.245" data-line="5" id="l18a.245.5"></span>ἐφωράθης, τὴν δι’ αὐτῆς ἀνατρέπειν ἐγχειρῶν ἁπάσης
<span class="lb" data-page="18a.245" data-line="6" id="l18a.245.6"></span>τέχνης σύστασιν, ἀγνοῶν δὲ ἃ περὶ τούτων ἔγραψε Πλάτων
<span class="lb" data-page="18a.245" data-line="7" id="l18a.245.7"></span>πολλάκις ἐναντία λέγεις σαυτῷ, λυμαινόμενος τοῖς νέοις,
<span class="lb" data-page="18a.245" data-line="8" id="l18a.245.8"></span>ὅσοι καθάπερ σὺ λογικῆς θεωρίας ἀγυμνάστως ἔχοντες
<span class="lb" data-page="18a.245" data-line="9" id="l18a.245.9"></span>ἀγνοοῦσι διακρίνειν ἀληθεῖς λόχους ψευδῶν. ἐφ’ ἅπασι δὲ
<span class="lb" data-page="18a.245" data-line="10" id="l18a.245.10"></span>τούτοις τολμηρότατός τε ἅμα καὶ φλύαρος ὤφθης, ἐπιχειρήσας
<span class="lb" data-page="18a.245" data-line="11" id="l18a.245.11"></span>γράφειν ἐξηγήσεις τῶν ὑφ’ Ἱπποκράτους εἰρημένων
<span class="lb" data-page="18a.245" data-line="12" id="l18a.245.12"></span>ἄνευ τοῦ μεμαθηκέναι πρότερον αὐτά.
</p>
        </article>

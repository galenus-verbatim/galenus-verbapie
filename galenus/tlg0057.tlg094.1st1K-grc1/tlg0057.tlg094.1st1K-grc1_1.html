<article xmlns="http://www.w3.org/1999/xhtml" id="urn:cts:greekLit:tlg0057.tlg094.1st1K-grc1:1">
<span class="pb page1" data-page="18a.246" id="p18a.246"></span>
<span class="milestone ed1page page1" data-n="4.338" data-unit="ed1page" id="ed1page.5.338"></span>
<span class="milestone ed2page page1" data-n="8.375999999999999" data-unit="ed2page" id="ed2page.9.376"></span>
          <h1>ΓΑΛΗΝΟΥ ΠΡΟΣ ΤΑ ΑΝΤΕΙΡΗΜΕΝΑ
<br></br>ΤΟΙΣ ΙΠΠΟΚΡΑΤΟΥΣ ΑΦΟΡΙΣΜΟΙΣ
<br></br>ΥΠΟ ΙΟΥΑΙΑΝΟΥ ΒΙΒΛΙΟΝ.
</h1>
          <p>
<span class="lb" data-page="18a.246" data-line="1" id="l18a.246.1"></span><span class="milestone ed2page" data-n="9.376" data-unit="ed2page" id="ed2page.9.376"></span>Ἄμεινον μὲν ἦν, ὥσπερ οἱ νομοθέται τοὺς ψευδῶς
<span class="lb" data-page="18a.246" data-line="2" id="l18a.246.2"></span>ἐγκαλέσαντας ὁμοίως τιμωροῦνται τοῖς ἐγκληθεῖσιν,
<span class="lb" data-page="18a.246" data-line="3" id="l18a.246.3"></span>εἴπερ ἥλωσαν, οὕτω καὶ τοὺς ἀντιλέγοντας ψευδῶς ὧν οὐκ
<span class="lb" data-page="18a.246" data-line="4" id="l18a.246.4"></span>ἔμαθον ὑπέχειν ἀξίαν ὧν πλημμελοῦσι τιμωρίαν ἐπεὶ δ’
<span class="lb" data-page="18a.246" data-line="5" id="l18a.246.5"></span>οὐκ οἶδ’ ὅπως ὕβρεως μὲν ἐφεῖται δικάζεσθαι, νόμος δ’
<span class="lb" data-page="18a.246" data-line="6" id="l18a.246.6"></span>οὐδεὶς κεῖται περὶ τῶν ψευδῶς ἐγκαλούντων, εἰκότως οἶμαι
<span class="pb" data-page="18a.247" id="p18a.247"></span>
<span class="lb" data-page="18a.247" data-line="1" id="l18a.247.1"></span>κατὰ τῶν ἀρίστων ἀνδρῶν οἱ σκαιότατοι λέγειν τολμῶσιν.
<span class="lb" data-page="18a.247" data-line="2" id="l18a.247.2"></span>ἐχρῆν γὰρ ὥσπερ ἐν Αἰγύπτῳ πάλαι τῶν κατὰ τὰς τέχνας
<span class="lb" data-page="18a.247" data-line="3" id="l18a.247.3"></span>εὑρισκομένων ἕκαστον ὑπὸ κοινοῦ συνεδρίου τῶν πεπαιδευμένων
<span class="lb" data-page="18a.247" data-line="4" id="l18a.247.4"></span>κριθὲν ἐνεγράφετο στήλαισί τισιν ἀποκειμέναις ἐν
<span class="lb" data-page="18a.247" data-line="5" id="l18a.247.5"></span>ἱεροῖς χωρίοις, οὕτω καὶ παρ’ ἡμῖν εἶναί τι συνέδριον ἀνδρῶν
<span class="lb" data-page="18a.247" data-line="6" id="l18a.247.6"></span>δικαίων τε, ἅμα καὶ πεπαιδευμένων, οἳ δοκιμάζοντες
<span class="lb" data-page="18a.247" data-line="7" id="l18a.247.7"></span>τὰ νέα συγγράμματα θήσουσι μὲν ἐν δημοσίοις χωρίοις
<span class="lb" data-page="18a.247" data-line="8" id="l18a.247.8"></span>τὰ χρηστὰ. διαφθεροῦσι δ’ ὅσα μοχθηρὰ, βέλτιον δ’ ἦν,
<span class="lb" data-page="18a.247" data-line="9" id="l18a.247.9"></span>εἰ μηδὲ τοὔνομα τοῦ γράψαντος ἐφύλαττον, ὥσπερ οὐδ’ ἐν
<span class="lb" data-page="18a.247" data-line="10" id="l18a.247.10"></span>Αἰγύπτῳ τὸ ἀρχαῖον. ἐκωλύθη γὰρ ἂν οὐχ ἥκιστα κἀκ
<span class="lb" data-page="18a.247" data-line="11" id="l18a.247.11"></span>τοῦδε τῶν φιλοτίμων ἡ περὶ δόξαν ἄμετρος σπουδή.
<span class="lb" data-page="18a.247" data-line="12" id="l18a.247.12"></span><span class="milestone ed2page" data-n="9.377" data-unit="ed2page" id="ed2page.9.377"></span>νῦν δ’ ἐπειδὴ καὶ γράφειν ἔξεστιν ἅπασι καὶ κρίνειν τοῖς
<span class="lb" data-page="18a.247" data-line="13" id="l18a.247.13"></span>ἐπιτυχοῦσιν, εὐδοκιμοῦσι παρὰ τοῖς πολλοῖς οἱ τολμηρότατοι,
<span class="lb" data-page="18a.247" data-line="14" id="l18a.247.14"></span>καθάπερ ὁ Θεσσαλὸς ὧν ἔγραψε λοιδορηθεὶς Ἱπποκράτει
<span class="lb" data-page="18a.247" data-line="15" id="l18a.247.15"></span>καίτοι βιβλίον ἓν συνθεὶς, ἐν ᾧ καθάπερ οἴεται,
<span class="lb" data-page="18a.247" data-line="16" id="l18a.247.16"></span>τοὺς ἀφορισμοὺς ἐξελέγχει δεικνὺς ἐναργῶς ἡμῖν ἑαυτὸν οὐδὲ
<span class="pb" data-page="18a.248" id="p18a.248"></span>
<span class="lb" data-page="18a.248" data-line="1" id="l18a.248.1"></span>τοὐλάχιστον ἐπιστάμενον τῆς Ἱπποκράτους τέχνης. καίτοι
<span class="lb" data-page="18a.248" data-line="2" id="l18a.248.2"></span>δίκαιόν γε ἦν ἐκμαθόντα πρότερον αὐτὴν οὕτως ἐπιχειρεῖν
<span class="lb" data-page="18a.248" data-line="3" id="l18a.248.3"></span>ἀντιλέγειν, ἣ τοῦτο μὲν ἴσως οὐκ ὀρθῶς εἶπον. οὐ γὰρ ἂν
<span class="lb" data-page="18a.248" data-line="4" id="l18a.248.4"></span>ἐτόλμησε τοῖς ἀληθέσιν ἀντειπεῖν, εἵπερ ἔμαθεν αὐτὴν πλὴν
<span class="lb" data-page="18a.248" data-line="5" id="l18a.248.5"></span>εἰ παντάπασιν ἀναίσχυντός τις ἦν οἷος καὶ ὁ νῦν ἐπὶ τῆς
<span class="lb" data-page="18a.248" data-line="6" id="l18a.248.6"></span>Ἀλεξανδρείας γέγονεν Ἰουλιανὸς, οὖ βίβλους εἶναί φασιν
<span class="lb" data-page="18a.248" data-line="7" id="l18a.248.7"></span>ὀκτὼ καὶ τεσσαράκοντα πρὸς τοὺς Ἱπποκράτους ἀφορισμοὺς,
<span class="lb" data-page="18a.248" data-line="8" id="l18a.248.8"></span>ἐξ ὧν ἔναγχος ἔλαβε τὴν δευτέραν, ἐν ᾗ τὸν ἀφορισμὸν,
<span class="lb" data-page="18a.248" data-line="9" id="l18a.248.9"></span>ὡς οἴεται, ψευδῆ εἶναι τοῦτον· ἐν τῇσι ταραχῇσι τῆς κοιλίης
<span class="lb" data-page="18a.248" data-line="10" id="l18a.248.10"></span>καὶ τοῖσιν ἐμέτοισι τοῖσιν αὐτομάτως γιγνομένοισιν,
<span class="lb" data-page="18a.248" data-line="11" id="l18a.248.11"></span>ἢν μὲν οἷα δεῖ καθαίρεσθαι καθαίρωνται, ξυμφέρει τε καὶ
<span class="lb" data-page="18a.248" data-line="12" id="l18a.248.12"></span>εὐφόρως φέρουσιν, ἢν δὲ μὴ, τοὐναντίον. οὕτω δὴ καὶ κενεαγγείη,
<span class="lb" data-page="18a.248" data-line="13" id="l18a.248.13"></span>ἢν μὲν οἷα δεῖ γίγνεσθαι γίγνηται, συμφέρει τε
<span class="lb" data-page="18a.248" data-line="14" id="l18a.248.14"></span>καὶ εὐφόρως φέρουσι, ἢν δὲ μὴ, τοὐναντίον. χάρις γε τύχῃ
<span class="lb" data-page="18a.248" data-line="15" id="l18a.248.15"></span>τοῦτο ἡμῖν πρῶτον ἐγχειρισαμένῃ τὸ βιβλίον, ὅπως μὴ μάτην
<span class="lb" data-page="18a.248" data-line="16" id="l18a.248.16"></span>ὁ χρόνος τρίβοιτο μακρὸν ἀναγινωσκόντων ὧν ἔγραψε
<span class="lb" data-page="18a.248" data-line="17" id="l18a.248.17"></span>πρὸς τὸν πρῶτον ἀφορισμὸν, ὧν ἑξῆς ἁπάντων ἐστὶ προοίμιον.
<span class="lb" data-page="18a.248" data-line="18" id="l18a.248.18"></span>ἴσως γὰρ ἂν ἠναγκάσθην τι καὶ πρὸς ἐκεῖνα γράψας
<span class="pb" data-page="18a.249" id="p18a.249"></span>
<span class="lb" data-page="18a.249" data-line="1" id="l18a.249.1"></span>οὐδὲν μέγα δοκεῖν πεποιηκέναι, διὰ τὸ μηδέπω θεωρίας ἰατρικῆς
<span class="lb" data-page="18a.249" data-line="2" id="l18a.249.2"></span>ἅπτεσθαι τὸν λόγον. ἀλλ’ ὅ γε προειρημένος ἀφορισμὸς
<span class="lb" data-page="18a.249" data-line="3" id="l18a.249.3"></span>οὐ περὶ μικρῶν τῆς τέχνης διαλέγεται, συμβουλεύων
<span class="lb" data-page="18a.249" data-line="4" id="l18a.249.4"></span>τὸν ἰατρὸν τῶν αὐτομάτων γιγνομένων κενώσεων, διά
<span class="lb" data-page="18a.249" data-line="5" id="l18a.249.5"></span>τε τῆς ἄνω καὶ κάτω γαστρὸς μιμεῖσθαι τὰς ὠφελούσας,
<span class="lb" data-page="18a.249" data-line="6" id="l18a.249.6"></span>καὶ διδάσκει γε τίνες εἰσὶν αὗται καὶ πῶς αὐτὰς γνωριοῦμεν,
<span class="lb" data-page="18a.249" data-line="7" id="l18a.249.7"></span>ὥσπερ γε καὶ τίνες αἱ βλάπτουσαι σὺν τοῖς οἰκείοις
<span class="lb" data-page="18a.249" data-line="8" id="l18a.249.8"></span>γνωρίσμασιν. εἰ μὲν οὖν ἐμεμαθήκει τὴν τέχνην Ἰουλιανὸς
<span class="lb" data-page="18a.249" data-line="9" id="l18a.249.9"></span>ὑπὸ διδασκάλων Ἱπποκρατείων, οὐκ ἂν ἐτόλμησε τοῖς ἀληθέσιν
<span class="lb" data-page="18a.249" data-line="10" id="l18a.249.10"></span>ἀντιλέγειν. ἐπεὶ δὲ οὔτ’ αὐτὸς οὔθ’ ὁ τῆς τοιαύτης
<span class="lb" data-page="18a.249" data-line="11" id="l18a.249.11"></span>ἐμπληξίας ἡγεμὼν αὐτοῦ Θεσσαλὸς ἐγνώκασι τὴν τῶν Ἀσκληπιαδῶν
<span class="lb" data-page="18a.249" data-line="12" id="l18a.249.12"></span>τέχνην, θαυμαστόν γ’ οὐδὲν ἀγνοεῖν αὐτοὺς ἃ μηδ’
<span class="lb" data-page="18a.249" data-line="13" id="l18a.249.13"></span>οἱ χωρὶς λόγου φάσκοντες ἰατρεύειν ἠγνόησαν. ἀκοῦσαι
<span class="lb" data-page="18a.249" data-line="14" id="l18a.249.14"></span>γοῦν ἐστιν ἐκείνων λεγόντων αὐξηθῆναι μάλιστα τὴν τέχνην
<span class="lb" data-page="18a.249" data-line="15" id="l18a.249.15"></span>ἐκ τῆς μιμητικῆς πείρας. ὅσα γὰρ ἐκ περιπτώσεως γενόμενα
<span class="lb" data-page="18a.249" data-line="16" id="l18a.249.16"></span>τοὺς κάμνοντας ὠφέλησε, ταῦθ’ ἡμεῖς, φασὶ, μιμούμενοι
<span class="lb" data-page="18a.249" data-line="17" id="l18a.249.17"></span>πολλάκις συνεστησάμεθα καὶ διαιρούμενοι ταῦτα
<span class="lb" data-page="18a.249" data-line="18" id="l18a.249.18"></span>φυσικὰ μὲν ὀνομάζουσιν ἐν ἐκ τοῦ σώματος ἡ αἰτία. κατὰ
<span class="pb" data-page="18a.250" id="p18a.250"></span>
<span class="lb" data-page="18a.250" data-line="1" id="l18a.250.1"></span>τύχην δὲ γίγνεσθαί φασιν ὧν ἔξωθεν, ὥστε μὴ μόνης φύσεως,
<span class="lb" data-page="18a.250" data-line="2" id="l18a.250.2"></span>ἀλλὰ καὶ τύχης εἶναι μιμητικὸν τὸν ἰατρόν. εἴρηται
<span class="lb" data-page="18a.250" data-line="3" id="l18a.250.3"></span>γοῦν ὑπ’ ἐκείνων τῶν ἀνδρῶν ἄλλα τε πολλὰ τῶν κατὰ τύχην
<span class="lb" data-page="18a.250" data-line="4" id="l18a.250.4"></span>ὠφελησάντων παραδείγματα καὶ ὁ τὴν ἐν μετώπῳ
<span class="lb" data-page="18a.250" data-line="5" id="l18a.250.5"></span>φλέβα διακοπεὶς ἐκ τοῦ καταπεσεῖν. ἐπεὶ γὰρ ὁμοίως διακειμένου
<span class="lb" data-page="18a.250" data-line="6" id="l18a.250.6"></span>τὴν αὐτὴν φλέβα τεμεῖν ἐτόλμησαν, φασὶν, ἐλπίδι
<span class="lb" data-page="18a.250" data-line="7" id="l18a.250.7"></span>τῆς αὐτῆς ὠφελείας. ἀλλὰ καὶ γαστὴρ ἀξιολόγως ὑπελθοῦσα
<span class="lb" data-page="18a.250" data-line="8" id="l18a.250.8"></span>φλεγμαινόντων ὀφθαλμῶν, εἶτ’ ὀνήσασα μεγάλως ἐπὶ τὴν
<span class="lb" data-page="18a.250" data-line="9" id="l18a.250.9"></span>τοῦ γενομένου μίμησιν ἡμᾶς προὐτρέψατο. ὡσαύτως δὲ
<span class="lb" data-page="18a.250" data-line="10" id="l18a.250.10"></span>καὶ τοὺς ἰκτεριῶντας ἀθρόα χολωδῶν διαχωρημάτων [ἔμετος]
<span class="lb" data-page="18a.250" data-line="11" id="l18a.250.11"></span>ὤφθη πολλάκις ὠφελοῦσα καὶ τοὺς ὑδεριῶντας ὑδατωδῶν
<span class="lb" data-page="18a.250" data-line="12" id="l18a.250.12"></span>καὶ τοὺς τὸν καλούμενον ἐλέφαντα νοσοῦντας<span class="milestone ed2page" data-n="9.378" data-unit="ed2page" id="ed2page.9.378"></span> ἡ
<span class="lb" data-page="18a.250" data-line="13" id="l18a.250.13"></span>τῶν μελανῶν χυμῶν κένωσις, καὶ ἐκ τούτων πρόδηλόν ἐστιν
<span class="lb" data-page="18a.250" data-line="14" id="l18a.250.14"></span>ὅτι καὶ τοῖς ἰατροῖς προσήκει μιμεῖσθαι. καὶ τί δεῖ λέγειν
<span class="lb" data-page="18a.250" data-line="15" id="l18a.250.15"></span>αὐτομάτους κενώσεις, ὅπου καὶ τὰ τῶν διδασκάλων ἔργα
<span class="lb" data-page="18a.250" data-line="16" id="l18a.250.16"></span>μιμούμενοι μανθάνομεν τὴν τέχνην; ἢ Θεσσαλὸν μὲν, ἐὰν
<span class="lb" data-page="18a.250" data-line="17" id="l18a.250.17"></span>διὰ κλύσματος οὗτινος ὑπαγωγοῦ τὴν γαστέρα θεραπεύσῃ
<span class="lb" data-page="18a.250" data-line="18" id="l18a.250.18"></span>τὸν κάμνοντα, μιμητέον ἐστὶ τοὺς τούτου μαθητάς, ἐὰν δ’ ﻿
<span class="pb" data-page="18a.251" id="p18a.251"></span>
<span class="lb" data-page="18a.251" data-line="1" id="l18a.251.1"></span>αὐτομάτως ὑπελθοῦσα τύχῃ, φευκτέον; ἢ τῆς ἐμμήνου καθάρσεως
<span class="lb" data-page="18a.251" data-line="2" id="l18a.251.2"></span>ἐχομένης, ἐὰν αἵματος μέγεθος γένηται τῇ γυναικὶ,
<span class="lb" data-page="18a.251" data-line="3" id="l18a.251.3"></span>κἄπειτα Θεσσαλὸς ἤιοι κινήσας τὴν κάθαρσιν ἢ φλέβα τεμὼν
<span class="lb" data-page="18a.251" data-line="4" id="l18a.251.4"></span>ἰάσηται τὸ πάθος, οὐκ ἂν ἁμάρτοιεν οἱ μαθηταὶ μιμούμενοι
<span class="lb" data-page="18a.251" data-line="5" id="l18a.251.5"></span>τὸν διδάσκαλον, ἐὰν δ’ αὐτομάτως ῥαγέντων τῶν
<span class="lb" data-page="18a.251" data-line="6" id="l18a.251.6"></span>καταμηνίων ἡ κάμνουσα ῥᾳστωνήσῃ, τοῦτο οὐκέτ’ αὐτοὺς
<span class="lb" data-page="18a.251" data-line="7" id="l18a.251.7"></span>μιμητέον; καὶ μὴν οὐδὲν διαφέρει πρὸς τὴν ἑκατέραν μίμησιν
<span class="lb" data-page="18a.251" data-line="8" id="l18a.251.8"></span>ἄν θ’ ὑπὸ τῆς μαίας ἄν θ’ ὑπὸ τοῦ Θεσσαλοῦ κινηθέντων
<span class="lb" data-page="18a.251" data-line="9" id="l18a.251.9"></span>τῶν καταμηνίων ἄν τε καὶ χωρὶς τούτων αὐτομάτως
<span class="lb" data-page="18a.251" data-line="10" id="l18a.251.10"></span>ἐκκριθέντων ἡ κάμνουσα ῥᾳστωνήσῃ. διὰ γάρ τοι
<span class="lb" data-page="18a.251" data-line="11" id="l18a.251.11"></span>τὴν κένωσιν, οὐ διὰ τὸ ποιῆσαι αὐτὴν ἡ ὠφέλεια γίγνεται,
<span class="lb" data-page="18a.251" data-line="12" id="l18a.251.12"></span>καὶ τοῦτο διδάσκων ὁ Ἱπποκράτης ἔγραψε τὸν ἀφορισμὸν
<span class="lb" data-page="18a.251" data-line="13" id="l18a.251.13"></span>ἐκεῖνον· γυναικὶ αἷμα ἐμεούσῃ τῶν καταμηνίων ῥαγέντων
<span class="lb" data-page="18a.251" data-line="14" id="l18a.251.14"></span>λύσις. ὅπως ἂν ῥαγῇ, φησὶ, τὰ καταμήνια<span class="milestone ed1page" data-n="5.338" data-unit="ed1page" id="ed1page.5.338"></span> λύσις
<span class="lb" data-page="18a.251" data-line="15" id="l18a.251.15"></span>ἔσται τοῦ παθήματος, εἴτε φυσικῶς εἴτε καὶ ἡμῶν τοῦτο
<span class="lb" data-page="18a.251" data-line="16" id="l18a.251.16"></span>ἐργασαμένων. οὐ γὰρ τὰ ποιῆσαν αἴτιον, ἀλλὰ τὸ γινόμενον
<span class="lb" data-page="18a.251" data-line="17" id="l18a.251.17"></span>ὠφελεῖ τὴν νοσοῦσαν. ἓν μόνον ὑπαρχέτω τοῖς καταμηνίοις
<span class="lb" data-page="18a.251" data-line="18" id="l18a.251.18"></span>τὸ ἀθρόως ἐκκριθῆναι, ὅπως ὁ Ἱπποκράτης ὠνόμασε,
<span class="pb" data-page="18a.252" id="p18a.252"></span>
<span class="lb" data-page="18a.252" data-line="1" id="l18a.252.1"></span>ῥαγέντων, ἔθος ὂν αὐτῷ τὰς ἀθρόας κενώσεις οὕτω
<span class="lb" data-page="18a.252" data-line="2" id="l18a.252.2"></span>προσαγορεύειν, ὡς εἰ καὶ κατὰ τήνδε τὴν λέξιν εἰρῆσθαι,
<span class="lb" data-page="18a.252" data-line="3" id="l18a.252.3"></span>γυναικὶ αἷμα ἐμεούσῃ τῶν καταμηνίων ἀθρόως ἐκκριθέντων
<span class="lb" data-page="18a.252" data-line="4" id="l18a.252.4"></span>λύσις. ἐπιλείποι δ’ ἄν με ἡ ἡμέρα διερχόμενον ὅσα μιμοῦνται
<span class="lb" data-page="18a.252" data-line="5" id="l18a.252.5"></span>τῶν αὐτομάτως γιγνομένων οἱ ἄνθρωποι, οὐ μὴν
<span class="lb" data-page="18a.252" data-line="6" id="l18a.252.6"></span>οὐδ’ ἀμφισβητεῖ τις ἕτερος, ἀλλ’ ὡς κοινήν ἔννοιαν δέχονται,
<span class="lb" data-page="18a.252" data-line="7" id="l18a.252.7"></span>πλὴν τῶν μιαρῶν σοφιστῶν, ὅσοι περὶ μὲν τὰ τῆς τέχνης
<span class="lb" data-page="18a.252" data-line="8" id="l18a.252.8"></span>ἔργα καὶ τῶν ἰδιωτῶν εἰσι χείρους, ἱκανοὶ δ’ ἀπαναισχυντῆσαι
<span class="lb" data-page="18a.252" data-line="9" id="l18a.252.9"></span>καὶ μακρὰς φλυαρίας συνθεῖναι κατὰ τῶν ἀρίστων
<span class="lb" data-page="18a.252" data-line="10" id="l18a.252.10"></span>ἰατρῶν, οἷος καὶ νῦν γέγονεν Ἰουλιανὸς οὗτος, ὃν οἱ
<span class="lb" data-page="18a.252" data-line="11" id="l18a.252.11"></span>πάντες μὲν ἴσασι μηδεπώποτε τῶν τῆς τέχνης ἔργων μεταχειρισάμενον,
<span class="lb" data-page="18a.252" data-line="12" id="l18a.252.12"></span>ἀναισχύντως δ’ ὑβρίζοντα τοὺς παλαιοὺς
<span class="lb" data-page="18a.252" data-line="13" id="l18a.252.13"></span>ἰατρούς.
</p>
        </article>

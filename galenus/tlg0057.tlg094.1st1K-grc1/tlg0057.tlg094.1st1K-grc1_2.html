<article xmlns="http://www.w3.org/1999/xhtml" id="urn:cts:greekLit:tlg0057.tlg094.1st1K-grc1:2">
<span class="pb page1" data-page="18a.252" id="p18a.252"></span>
<span class="milestone ed1page page1" data-n="5.338" data-unit="ed1page" id="ed1page.5.338"></span>
<span class="milestone ed2page page1" data-n="9.378" data-unit="ed2page" id="ed2page.9.378"></span>
          <p>
<span class="lb" data-page="18a.252" data-line="14" id="l18a.252.14"></span>Ἅ γ’ οὖν ἐτόλμησε γράψαι πρὸς τὸν ἀρτίως εἰρημένον
<span class="lb" data-page="18a.252" data-line="15" id="l18a.252.15"></span>ἀφορισμὸν οὐδ’ εἰπεῖν οἷόν τε πηλίκην ἤτοι γε ἀμαθίαν ἢ
<span class="lb" data-page="18a.252" data-line="16" id="l18a.252.16"></span>ἀναισχυντίαν ἢ τόλμην ἐνδείκνυται, μᾶλλον δ’ εἰ χρὴ
<span class="pb" data-page="18a.253" id="p18a.253"></span>
<span class="lb" data-page="18a.253" data-line="1" id="l18a.253.1"></span>τἀληθὲς εἰπεῖν καὶ ταῦτα πάντα καὶ τούτων ἔτι πλείω. τάχα
<span class="lb" data-page="18a.253" data-line="2" id="l18a.253.2"></span>μὲν οὖν ἄμεινον ἦν μηδ’ ἀντιλογίας ἀξιοῦν αὐτὰ τῆς διὰ
<span class="lb" data-page="18a.253" data-line="3" id="l18a.253.3"></span>γραμμάτων, μηδ’ ἀπολλύναι τινὰ καὶ πρὸς τοῦτο χρόνον.
<span class="lb" data-page="18a.253" data-line="4" id="l18a.253.4"></span>δεηθέντων δέ μου λιπαρῶς πάνυ πολλῶν φίλων, ὅσα προκομισθέντος
<span class="lb" data-page="18a.253" data-line="5" id="l18a.253.5"></span>μοι τοῦ βιβλίου, καθ’ ὃ τὸν προειρημένον ἀφορισμὸν
<span class="lb" data-page="18a.253" data-line="6" id="l18a.253.6"></span>ἐξελέγχειν Ἰουλιανὸς ἐπεχείρει, διῆλθον ἐν ὑπομνήμασιν
<span class="lb" data-page="18a.253" data-line="7" id="l18a.253.7"></span>αὐτὰ παρασχεῖν, ὑπέμεινα καὶ τοῦτον οὐ σμικρὸν
<span class="lb" data-page="18a.253" data-line="8" id="l18a.253.8"></span>ἆθλον, ἀλλ’ εἰ <span class="milestone ed2page" data-n="9.379" data-unit="ed2page" id="ed2page.9.379"></span>χρὴ τἀληθὲς εἰπεῖν, πολὺ μείζω τῶν
<span class="lb" data-page="18a.253" data-line="9" id="l18a.253.9"></span>κατὰ τοὺς αὐτοσχεδίους, οὓς ἡμερῶν ἕξ ἢ πλεόνων ἐποιησάμην,
<span class="lb" data-page="18a.253" data-line="10" id="l18a.253.10"></span>ἐπιδεικνὺς τὸ πλῆθος τῶν λήρων τῶν Ἰουλιανοῦ
<span class="lb" data-page="18a.253" data-line="11" id="l18a.253.11"></span>λόγων, ὧν ἐνέγραψε τῷ βιβλίῳ. κυριώτατον γὰρ ἄν τις
<span class="lb" data-page="18a.253" data-line="12" id="l18a.253.12"></span>εἴποι τοῦτο δὴ τὸ σύνηθες λεγόμενον, ὡς οὐδέν ἐστιν ἀπεραντολογώτερον
<span class="lb" data-page="18a.253" data-line="13" id="l18a.253.13"></span>τἀνθρώπου. Θερσίτης δέ τις μοῦνος ἀμετροεπὴς
<span class="lb" data-page="18a.253" data-line="14" id="l18a.253.14"></span>ἐλάλει, τούτῳ μᾶλλον ἂν ἢ Θερσίτῃ πρέπει, πάντας ὑπερβάλλοντα
<span class="lb" data-page="18a.253" data-line="15" id="l18a.253.15"></span>τοὺς πώποτε γεγονότας ἐν ἀμετροεπίαις. καὶ
<span class="lb" data-page="18a.253" data-line="16" id="l18a.253.16"></span>τοίνυν οἱ παραγενόμενοι τοῖς λόγοις ἀναγινωσκόμενοι αὐτοὺς,
<span class="pb" data-page="18a.254" id="p18a.254"></span>
<span class="lb" data-page="18a.254" data-line="1" id="l18a.254.1"></span>δύο ταύτας ἔθεντο προσηγορίας τἀνθρώπῳ, τὴν ἀμετροεπίαν
<span class="lb" data-page="18a.254" data-line="2" id="l18a.254.2"></span>καὶ τὴν ἀπραντολογίαν, ὥστ’ οὐκ ἐμοῦ σωφρονίζοντος,
<span class="lb" data-page="18a.254" data-line="3" id="l18a.254.3"></span>ἀλλ’ Ὀδυσσέως τινὸς ἐδεῖτο τοῦ τῷ σκήπτρῳ καθεζομένου.
<span class="lb" data-page="18a.254" data-line="4" id="l18a.254.4"></span>σωφρονίσαι γὰρ τὸν οὕτως ἔμπληκτον οὐδ’ αὐτὸς
<span class="lb" data-page="18a.254" data-line="5" id="l18a.254.5"></span>ὁ τῶν Μουσῶν δύναται χορός. ἐπεὶ τοίνυν ἄκων ἠναγκάσθην
<span class="lb" data-page="18a.254" data-line="6" id="l18a.254.6"></span>γράφειν, ταῦτα δ’ εἰσὶ μοι προοιμίου τινὸς, ὅπως μὴ
<span class="lb" data-page="18a.254" data-line="7" id="l18a.254.7"></span>καταγνωσθῇ ὑπὸ τῶν ἀναγνωσομένων αὐτά. μέλλων γὰρ
<span class="lb" data-page="18a.254" data-line="8" id="l18a.254.8"></span>ἐλέγχειν ἄνθρωπον ἔμπληκτον, ἀμαθῆ, δοξόσοφον, ἐν ἀπαιδεύτοις
<span class="lb" data-page="18a.254" data-line="9" id="l18a.254.9"></span>μειρακίοις ἅπαντι τῷ βίῳ φλυαρήσαντα, παρ’ οἷς
<span class="lb" data-page="18a.254" data-line="10" id="l18a.254.10"></span>ἐξ ὧν ἐβλασφήμει τοὺς παλαιοὺς ἐπίστευσέ τις εἶναι. δέομαι
<span class="lb" data-page="18a.254" data-line="11" id="l18a.254.11"></span>οὖν συγχωρῆσαί μοι κολάσαι τὴν ἀπαιδευσίαν αὐτοῦ
<span class="lb" data-page="18a.254" data-line="12" id="l18a.254.12"></span>λόγοις τραχυτέροις, ὧν οὐκ εἴθισμαι χρῆσθαι. δεινὸν γὰρ
<span class="lb" data-page="18a.254" data-line="13" id="l18a.254.13"></span>εἰ τοῦτον ἐξέσται λοιδορεῖσθαι τῶν παλαιῶν τοῖς ἀρίστοις,
<span class="lb" data-page="18a.254" data-line="14" id="l18a.254.14"></span>ἡμῖν δ’ οὐκ ἐξέσται δι’ ἀποδείξεων ἐναργῶν ἐξελέγχειν αὐτοῦ
<span class="lb" data-page="18a.254" data-line="15" id="l18a.254.15"></span>τὴν ἀπαιδευσίαν. εἰς τοσοῦτον γὰρ ἥκει μεγέθους ὡς
<span class="lb" data-page="18a.254" data-line="16" id="l18a.254.16"></span>οὐδ’ ὅθεν ἄρξηταί τις εὑρεῖν εὐπετές.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg094.1st1K-grc1:3">
<span class="pb page1" data-page="18a.255" id="p18a.255"></span>
<span class="milestone ed1page page1" data-n="5.338" data-unit="ed1page" id="ed1page.5.338"></span>
<span class="milestone ed2page page1" data-n="9.379" data-unit="ed2page" id="ed2page.9.379"></span>
          <p>
<span class="lb" data-page="18a.255" data-line="1" id="l18a.255.1"></span>Κατὰ μὲν τὴν ἀρχὴν τοῦ βιβλίου τὰ πλείω πρὸς Σαβῖνον
<span class="lb" data-page="18a.255" data-line="2" id="l18a.255.2"></span>ἀποτείνεται καταλιπὼν τὸν Ἱπποκράτην, καὶ τοῦτο
<span class="lb" data-page="18a.255" data-line="3" id="l18a.255.3"></span>μὲν, ὡς ἔοικεν, ἐν ἁπάσῃ ποιεῖ τῇ πραγματείᾳ. καίτοι πρὸς
<span class="lb" data-page="18a.255" data-line="4" id="l18a.255.4"></span>τοὺς Ἱπποκράτους ἀφορισμοὺς ἐπιγράφει αὐτὴν, οὐ πρὸς
<span class="lb" data-page="18a.255" data-line="5" id="l18a.255.5"></span>τὰς Σαβίνου ἐξηγήσεις, εἶτα φλυαρεῖ πολλὰ, καθάπερ ἔθος
<span class="lb" data-page="18a.255" data-line="6" id="l18a.255.6"></span>αὐτῷ, λῆρόν τινα ῥημάτων ἀσαφῶν συντιθεὶς, ὧν εἰ μὲν
<span class="lb" data-page="18a.255" data-line="7" id="l18a.255.7"></span>ἐλέγχειν τις ἐπιχειροῖ, φθάσει πληρώσας βιβλίον μέγιστον,
<span class="lb" data-page="18a.255" data-line="8" id="l18a.255.8"></span>πρὶν ἅψασθαι δόξῃ, συγχωρῶν οὐ λελέχθαι πάντα. γράφοντα
<span class="lb" data-page="18a.255" data-line="9" id="l18a.255.9"></span>μὲν οὖν δυσδιάθετον καὶ τοῦτο, μᾶλλον δ’ ἄπορον
<span class="lb" data-page="18a.255" data-line="10" id="l18a.255.10"></span>ἐσχάτως. ἐν μέντοι τοῖς αὐτοσχεδίοις λόγοις, οὓς πολλάκις
<span class="lb" data-page="18a.255" data-line="11" id="l18a.255.11"></span>ἐποιησάμεθα, παρόντων ἀνδρῶν πεπαιδευμένων ἐπιδέδεικταί
<span class="lb" data-page="18a.255" data-line="12" id="l18a.255.12"></span>τις ἡμῖν εὐπορία, καθ’ ὁμοιότητα τῶν εἰς τοὺς παλαιοὺς
<span class="lb" data-page="18a.255" data-line="13" id="l18a.255.13"></span>ἐξηγήσεων εὑρεθεῖσα· καθάπερ γὰρ ἐκείνων τὸ προβληθὲν
<span class="lb" data-page="18a.255" data-line="14" id="l18a.255.14"></span>βιβλίον ἐν ταῖς δημοσίοις ἐπιδείξεσιν ἐξηγούμεθα. * *
<span class="lb" data-page="18a.255" data-line="15" id="l18a.255.15"></span>* * εἰ δὲ ὁ μεθοδικὸς φαίη λεληθότως φυσικευόμενος,
<span class="lb" data-page="18a.255" data-line="16" id="l18a.255.16"></span>ὅτι μὴ ἀλαζὼν μηδὲ μεγαληγόρος, μηδ’ εἰς μέσον φέρω
<span class="lb" data-page="18a.255" data-line="17" id="l18a.255.17"></span>τὴν ἄνωθεν ῥίζαν τοῦ κεκρυμμένου δόγματος, δύο εἶναι τὰ ﻿
<span class="pb" data-page="18a.256" id="p18a.256"></span>
<span class="lb" data-page="18a.256" data-line="1" id="l18a.256.1"></span>σώματος πάθη. τῷ γὰρ κατὰ φύσιν συνεστῶτι δύο ἂν ἐφεδρεύσειαν
<span class="lb" data-page="18a.256" data-line="2" id="l18a.256.2"></span>τροπαὶ καὶ μεταβολαὶ ἀλλήλαις ἐναντίαι, ἢ συναγομένου
<span class="lb" data-page="18a.256" data-line="3" id="l18a.256.3"></span>πλείω ἢ χεομένου βίᾳ, διανοητὰ ἂν δοκοίη λέγειν,
<span class="lb" data-page="18a.256" data-line="4" id="l18a.256.4"></span>οὐ μὲν διαφυσικευομένοις τοῖς φιλοσόφοις καὶ περὶ τῆς τῶν
<span class="lb" data-page="18a.256" data-line="5" id="l18a.256.5"></span>ὅλων ὕλης διειλεγμένοις, ἀλλ’ ἰατροῖς φυσικοῖς. αὕτη μέν
<span class="lb" data-page="18a.256" data-line="6" id="l18a.256.6"></span>σοι μία ῥῆσίς ἐστι τῶν θαυμαστῶν Ἰουλιανοῦ λόγων, οἷς
<span class="lb" data-page="18a.256" data-line="7" id="l18a.256.7"></span><span class="milestone ed2page" data-n="9.380" data-unit="ed2page" id="ed2page.9.380"></span>ἀποχωρῶν ὧν ὁ Ἀσκληπιάδης καὶ Θεμίσων καὶ Θεσσαλὸς
<span class="lb" data-page="18a.256" data-line="8" id="l18a.256.8"></span>ἔθεντο στοιχεῖα, ἐπὶ τοὺς προειρημένους ἥκει φιλοσόφους
<span class="lb" data-page="18a.256" data-line="9" id="l18a.256.9"></span>ἀναιροῦντας ἐκ τοῦδε τοῦ κόσμου παντάπασι τὸ κενόν.
<span class="lb" data-page="18a.256" data-line="10" id="l18a.256.10"></span>ἑτέρα δ’ ἐφεξῆς αὐτῆς ἥδε· ἀλλ’ ἐπιχωρήσειν καὶ μήτ’
<span class="lb" data-page="18a.256" data-line="11" id="l18a.256.11"></span>ἐκείνης κατάσχοιμ’ αὐτὸ λοιπὸν τῆς γλώττης, ὡς μὴ εἴποιμι.
<span class="lb" data-page="18a.256" data-line="12" id="l18a.256.12"></span>τί γὰρ ἂν ἐμοὶ τόδε; ἢ ὅτι ταῖσδε ταῖς τροπαῖς, ὥσπερ
<span class="lb" data-page="18a.256" data-line="13" id="l18a.256.13"></span>ἠκολούθησεν ἡ τῶν στοιχείων γένεσις, οὕτω καὶ θερμοῦ φύσις
<span class="lb" data-page="18a.256" data-line="14" id="l18a.256.14"></span>καὶ ψυχροῦ καὶ ὑγροῦ καὶ ξηροῦ. ἐκείνων γὰρ πρώτων
<span class="lb" data-page="18a.256" data-line="15" id="l18a.256.15"></span>τῶν γόνων ἔγγονα ποιήματα ἂν εἴη. ὅρα πῶς ἐν ὑψηλοτάτοις
<span class="lb" data-page="18a.256" data-line="16" id="l18a.256.16"></span>θρόνοις καὶ μετεωροτάτοις καθημένη ἡ μέθοδος ἐλάνθανεν,
<span class="lb" data-page="18a.256" data-line="17" id="l18a.256.17"></span>ἣν ὑπὸ ἐπιεικείας καὶ μετριότητος βουλόμενος λανθάνειν.
<span class="pb" data-page="18a.257" id="p18a.257"></span>
<span class="lb" data-page="18a.257" data-line="1" id="l18a.257.1"></span>ἐν οὐρανῷ ἔδειξα καὶ ἐξεκάλυψα μόνος καὶ πρῶτος
<span class="lb" data-page="18a.257" data-line="2" id="l18a.257.2"></span>ἐπισκοτοῦν νέφος παραγαγὼν καὶ ἐλευθερώσας. ταῦτ’ οὖν ὁ
<span class="lb" data-page="18a.257" data-line="3" id="l18a.257.3"></span>Ἰουλιανὸς λέγει καὶ τούτων ἑξῆς. ἄλλο τι μὴ νῦν ξυμφεροίμην
<span class="lb" data-page="18a.257" data-line="4" id="l18a.257.4"></span>Ἐπικούρῳ οὐχ ἑλόμενος αὐτοῦ τὰ στοιχεῖα, οὐχ
<span class="lb" data-page="18a.257" data-line="5" id="l18a.257.5"></span>ἑνώσαντι τὴν οὐσίαν. ἐν μὲν δὴ τῷ περὶ τῆς μεθόδου
<span class="lb" data-page="18a.257" data-line="6" id="l18a.257.6"></span>ταῦτά τε καὶ ἄλλα πολλὰ γέγραπται, τὸ βιβλίον ὅλον Ἰουλιανοῦ
<span class="lb" data-page="18a.257" data-line="7" id="l18a.257.7"></span>ἐπιγράφοντος Φίλωνα. δι’ ἄλλου δ’ αὖθις, ἐν ᾧ
<span class="lb" data-page="18a.257" data-line="8" id="l18a.257.8"></span>περὶ τῶν ψυχικῶν καὶ σωματικῶν παθῶν ὁ λόγος ἐστὶν αὐτῷ,
<span class="lb" data-page="18a.257" data-line="9" id="l18a.257.9"></span>γράφει ταυτί· σύμμετρον μὲν δὴ κατάστασιν καὶ μεμετρημένην
<span class="lb" data-page="18a.257" data-line="10" id="l18a.257.10"></span>συναγωγῆς τε καὶ χύσεως ὑποστησάμενοι ἐπὶ
<span class="lb" data-page="18a.257" data-line="11" id="l18a.257.11"></span>τῶν ἀνθρωπείων συγκριμάτων, ὄνομα αὐτῇ ἐθέμεθα ὑγείαν.
<span class="lb" data-page="18a.257" data-line="12" id="l18a.257.12"></span>ἥδε δὲ ἡ μεσότης ὑπὸ τῶν νόσων ἐπιβουλευθεῖσα ἐξ ἀνάγκης
<span class="lb" data-page="18a.257" data-line="13" id="l18a.257.13"></span>πάσχει τὰ σώματα συναγόμενα καὶ σκληρυνόμενα καὶ
<span class="lb" data-page="18a.257" data-line="14" id="l18a.257.14"></span>ξηρότερα γιγνόμενα ἢ χεόμενα καὶ μαλακυνόμενα καὶ
<span class="lb" data-page="18a.257" data-line="15" id="l18a.257.15"></span>ὑγραινόμενα.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg094.1st1K-grc1:4">
<span class="pb page1" data-page="18a.257" id="p18a.257"></span>
<span class="milestone ed1page page1" data-n="5.338" data-unit="ed1page" id="ed1page.5.338"></span>
<span class="milestone ed2page page1" data-n="9.380" data-unit="ed2page" id="ed2page.9.380"></span>
          <p>
<span class="lb" data-page="18a.257" data-line="16" id="l18a.257.16"></span>Αὗται μὲν οὖν αἱ ῥήσεις τοῦ λαμπροτάτου σοφιστοῦ,
<span class="lb" data-page="18a.257" data-line="17" id="l18a.257.17"></span>Ζήνωνι καὶ Ἀριστοτέλει καὶ Πλάτωνι τοὺς μεθοδικοὺς ἰατροὺς
<span class="pb" data-page="18a.258" id="p18a.258"></span>
<span class="lb" data-page="18a.258" data-line="1" id="l18a.258.1"></span>ἕπεσθαι φάσκοντος. ἡμεῖς δ’ αὖθις ἀναμνήσομεν
<span class="lb" data-page="18a.258" data-line="2" id="l18a.258.2"></span>αὐτῶν ὡς ἕκαστος τούτων τῶν φιλοσόφων ἅμα πολλοῖς τοῖς
<span class="lb" data-page="18a.258" data-line="3" id="l18a.258.3"></span>μετ’ αὐτὸν εὐκρασίαν μὲν ἡγεῖται τὴν ὑγείαν εἶναι θερμοῦ
<span class="lb" data-page="18a.258" data-line="4" id="l18a.258.4"></span>καὶ ψυχροῦ καὶ ὑγροῦ καὶ ξηροῦ. νοσήματα δὲ γίγνεσθαι
<span class="lb" data-page="18a.258" data-line="5" id="l18a.258.5"></span>τὰ γοῦν κατὰ δίαιταν ὑπερβάλλοντος ἑκάστου τῶν εἰρημένων
<span class="lb" data-page="18a.258" data-line="6" id="l18a.258.6"></span>ἢ ἐλλείποντος,<span class="milestone ed1page" data-n="5.339" data-unit="ed1page" id="ed1page.5.339"></span> εἶναι δὲ καὶ χυμοὺς ἐν τῷ σώματι,
<span class="lb" data-page="18a.258" data-line="7" id="l18a.258.7"></span>τοὺς μὲν ὑγροὺς καὶ ξηροὺς κατὰ δύναμιν, ἐνίους δὲ
<span class="lb" data-page="18a.258" data-line="8" id="l18a.258.8"></span>θερμοὺς ἢ ψυχροὺς ἀναλογίζοντας νοσήμασιν. οὕτω Πλάτων
<span class="lb" data-page="18a.258" data-line="9" id="l18a.258.9"></span>ἅμα τοῖς ὑπ’ αὐτοῦ πᾶσιν, οὕτως Ἀριστοτέλης ἅμα
<span class="lb" data-page="18a.258" data-line="10" id="l18a.258.10"></span>τοῖς ἐκ τοῦ περιπάτου, οὕτω Ζήνων καὶ Χρύσιππος ἅμα
<span class="lb" data-page="18a.258" data-line="11" id="l18a.258.11"></span>τοῖς ἄλλοις στωϊκοῖς ἐγίνωσκον. Ἰουλιανὸς δ’ οὐδ’ ἀνέγνω
<span class="lb" data-page="18a.258" data-line="12" id="l18a.258.12"></span>τι βιβλίον ὧν εἶπον ἀνδρῶν, οὔθ’ ὅλως ἀκολούθου καὶ μαχομένου
<span class="lb" data-page="18a.258" data-line="13" id="l18a.258.13"></span>σύνεσιν ἔχει, πάντως γὰρ ἂν ᾔσθετο τῇ μὲν ἀναιρούσῃ
<span class="lb" data-page="18a.258" data-line="14" id="l18a.258.14"></span>τὸ κενὸν αἱρέσει ταῦθ’ ἑπόμενα, τοῦθ’ ὑπάρχειν εἰπούσῃ
<span class="lb" data-page="18a.258" data-line="15" id="l18a.258.15"></span>συμμετρίαν μέν τινα πόρων εἶναι τὴν ὑγείαν. ἐν
<span class="lb" data-page="18a.258" data-line="16" id="l18a.258.16"></span>στεγνώσει δὲ καὶ ῥύσει τῶν δι’ αὐτὸ φερομένων συνίστασθαι
<span class="lb" data-page="18a.258" data-line="17" id="l18a.258.17"></span>τὰ κατὰ διαίτην νοσήματα. πότερον οὖν Ἀριστοτέλους
<span class="lb" data-page="18a.258" data-line="18" id="l18a.258.18"></span>καὶ Χρυσίππου καὶ τῶν ἄλλων ἁπάντων περιπατητικῶν
<span class="pb" data-page="18a.259" id="p18a.259"></span>
<span class="lb" data-page="18a.259" data-line="1" id="l18a.259.1"></span>τε καὶ στωϊκῶν ἑξῆς παραγράψω τὰς ῥήσεις, ἐν αἷς
<span class="lb" data-page="18a.259" data-line="2" id="l18a.259.2"></span>φλέγμα καὶ χολὴν αἰτιῶνται καὶ τὰ πρῶτα νοσήματα τέτταρα
<span class="lb" data-page="18a.259" data-line="3" id="l18a.259.3"></span>ὑπάρχειν <span class="milestone ed2page" data-n="9.381" data-unit="ed2page" id="ed2page.9.381"></span>φασὶν, ὥσπερ καὶ τὰ στοιχεῖα τὸ
<span class="lb" data-page="18a.259" data-line="4" id="l18a.259.4"></span>θερμὸν καὶ τὸ ψυχρὸν καὶ τὸ ὑγρὸν καὶ τὸ ξηρόν. ἢ τοῦτο
<span class="lb" data-page="18a.259" data-line="5" id="l18a.259.5"></span>μὲν ὡς ἂν οὐχ ἓν ἢ δύο βιβλία πληρῶσαι δυνάμενον, ἀλλὰ
<span class="lb" data-page="18a.259" data-line="6" id="l18a.259.6"></span>καὶ τρία καὶ τέτταρα καὶ πλείω παραλιπεῖν ἄμεινον, ἀρκεσθῆναι
<span class="lb" data-page="18a.259" data-line="7" id="l18a.259.7"></span>δὲ μόνον τοῖς ὑπὸ Πλάτωνος εἰρημένοις. εἰς οὓς
<span class="lb" data-page="18a.259" data-line="8" id="l18a.259.8"></span>ἅμεινον τοῦτο πρᾶξαι καὶ μὴ συναδολεσχεῖν τὰ πάντα ληρώδει
<span class="lb" data-page="18a.259" data-line="9" id="l18a.259.9"></span>σοφιστῇ. τοσοῦτον μόνον εἰπὼν ὑπὲρ τῶν ἐκ τοῦ
<span class="lb" data-page="18a.259" data-line="10" id="l18a.259.10"></span>περιπάτου τε καὶ τῆς στοᾶς τῶν φιλοσόφων ἀπαλλάξομεν.
<span class="lb" data-page="18a.259" data-line="11" id="l18a.259.11"></span>οὐδὲν ἂν εὑροῖς οὔτ’ Ἀριστοτέλους οὔτε Θεοφράστου βιβλίον,
<span class="lb" data-page="18a.259" data-line="12" id="l18a.259.12"></span>ἐν ᾧ περὶ νοσημάτων ἀναγκασθέντες εἰπεῖν τι θερμοῦ
<span class="lb" data-page="18a.259" data-line="13" id="l18a.259.13"></span>καὶ ψυχροῦ καὶ ὑγροῦ καὶ ξηροῦ μνημονεῦσαι διῆλθον
<span class="lb" data-page="18a.259" data-line="14" id="l18a.259.14"></span>τὸν λόγον, ἀλλὰ καὶ τούτων ἀεὶ μέμνηνται καὶ σὺν αὐτοῖς
<span class="lb" data-page="18a.259" data-line="15" id="l18a.259.15"></span>πολλάκις ἑκατέρας τῆς χολῆς, μελαίνης τε καὶ ξανθῆς, οὐκ
<span class="lb" data-page="18a.259" data-line="16" id="l18a.259.16"></span>ὀλιγάκις δὲ καὶ φλέγματος, οἵ γε τὰς διαφορὰς αὐτῶν διέρχονται,
<span class="lb" data-page="18a.259" data-line="17" id="l18a.259.17"></span>τὸ μὲν ὀξὺ, τὸ δ’ ἁλμυρὸν ἢ ἁλυκὸν, ἄλλο δὲ
<span class="lb" data-page="18a.259" data-line="18" id="l18a.259.18"></span>γλυκὺ προσαγορεύοντες. οὐ μὴν οὐδὲ Χρύσιππος ἑτέρως,
<span class="pb" data-page="18a.260" id="p18a.260"></span>
<span class="lb" data-page="18a.260" data-line="1" id="l18a.260.1"></span>ἀλλ’ οὕτως ἀεὶ καὶ περὶ νοσημάτων καὶ περὶ τῶν χυμῶν
<span class="lb" data-page="18a.260" data-line="2" id="l18a.260.2"></span>διαλέγεται. εἴ τις ἐθέλοι μόνων τῶν εἰρημένων τριῶν ἀνδρῶν
<span class="lb" data-page="18a.260" data-line="3" id="l18a.260.3"></span>ἐκλέγειν τὰς ῥήσεις, οὐκ ὀλίγα πληρώσει βιβλία, σχολάζων
<span class="lb" data-page="18a.260" data-line="4" id="l18a.260.4"></span>δ’ οὕτως τις ὥσπερ Ἰουλιανὸς ἐπὶ τῆς Ἀλεξανδρείας
<span class="lb" data-page="18a.260" data-line="5" id="l18a.260.5"></span>ἐσχόλαζεν. ἐὰν δὲ καὶ τῶν ἄλλων τῶν στωϊκῶν ἢ περιπατητικῶν
<span class="lb" data-page="18a.260" data-line="6" id="l18a.260.6"></span>ἑκάστου ἐκλέγειν τὰς ῥήσεις, ὅλην βιβλιοθήκην
<span class="lb" data-page="18a.260" data-line="7" id="l18a.260.7"></span>πληρώσει· ἀλλ’ ὥσπερ ἔφην, ἐάσας τούτους, ἀρκεσθήσομαι
<span class="lb" data-page="18a.260" data-line="8" id="l18a.260.8"></span>μόνον τοῦ Πλάτωνος ῥήσεσιν, ἑπομένου κατὰ πάντα τοῖς
<span class="lb" data-page="18a.260" data-line="9" id="l18a.260.9"></span>τοῦ Ἱπποκράτους δόγμασιν. οὐ μὴν οὐδὲ παρὰ τούτων
<span class="lb" data-page="18a.260" data-line="10" id="l18a.260.10"></span>τῶν ἄλλων ἐκλέξας βιβλίων ὄντων πολλῶν, ἀλλ’ ἐξ ἑνὸς ἀρκεσθησόμενος
<span class="lb" data-page="18a.260" data-line="11" id="l18a.260.11"></span>μόνου τοῦ Τιμαίου περιγράφομαι ταῦτα. τὸ
<span class="lb" data-page="18a.260" data-line="12" id="l18a.260.12"></span>δὲ τῶν νόσων ὃ ξυνίσταται, δῆλόν που καὶ παντί. τεττάρων
<span class="lb" data-page="18a.260" data-line="13" id="l18a.260.13"></span>γὰρ ὄντων γενῶν ἐξ ὧν συμπέπηγε τὸ σῶμα, γῆς καὶ
<span class="lb" data-page="18a.260" data-line="14" id="l18a.260.14"></span>ὕδατός τε καὶ πυρὸς καὶ ἀέρος, τούτων ἡ παρὰ τὴν φύσιν
<span class="lb" data-page="18a.260" data-line="15" id="l18a.260.15"></span>πλεονεξία καὶ ἔνδεια καὶ τῆς χώρας μετάστασις ἐξ οἰκείας
<span class="lb" data-page="18a.260" data-line="16" id="l18a.260.16"></span>ἐπ’ ἀλλοτρίαν γινομένη. πυρός τε αὖ καὶ τῶν ἑτέρων, ἐπειδὴ
<span class="lb" data-page="18a.260" data-line="17" id="l18a.260.17"></span>πλέονα γένη ἑνὸς ὄντα τυγχάνει, τὸ μὴ προσῆκον ἕκαστον
<span class="lb" data-page="18a.260" data-line="18" id="l18a.260.18"></span>ἑαυτῷ προσλαμβάνει καὶ πάνθ’ ὅσα τοιαῦτα, εἰ στάσεις ﻿
<span class="pb" data-page="18a.261" id="p18a.261"></span>
<span class="lb" data-page="18a.261" data-line="1" id="l18a.261.1"></span>καὶ νόσους παρέχει. παρὰ φύσιν γὰρ ἑκάστου γιγνομένου
<span class="lb" data-page="18a.261" data-line="2" id="l18a.261.2"></span>καὶ μεθισταμένου, θερμαίνειεν ὅσα ἄν περ πρότερον ψύχηται.
<span class="lb" data-page="18a.261" data-line="3" id="l18a.261.3"></span>ξηρὰ δ’ ὄντα εἰς ὕστερον γίνεται νοτερὰ καὶ κοῦφα
<span class="lb" data-page="18a.261" data-line="4" id="l18a.261.4"></span>δὴ καὶ βαρέα καὶ πάσας πάντη μεταβολὰς δέχεται. ἐν
<span class="lb" data-page="18a.261" data-line="5" id="l18a.261.5"></span>ταύτῃ μὲν οὖν τῇ ῥήσει σαφῶς ὁ Πλάτων ἀκολουθεῖ τῷ
<span class="lb" data-page="18a.261" data-line="6" id="l18a.261.6"></span>Ἱπποκράτει κατὰ πρῶτα στοιχεῖα καὶ τὰς ποιότητας αὐτῶν.
<span class="lb" data-page="18a.261" data-line="7" id="l18a.261.7"></span>ἐν δὲ τοῖς μετὰ ταῦτα καὶ τοὺς χυμούς πως αἰτιώμενος τῶν
<span class="lb" data-page="18a.261" data-line="8" id="l18a.261.8"></span>νοσημάτων ὡδί πως φησί· τὸ δὲ λευκὸν φλέγμα διὰ τὸ τῶν
<span class="lb" data-page="18a.261" data-line="9" id="l18a.261.9"></span>πομφολύγων πνεῦμα χαλεπὸν ἀποληφθὲν, ἔξω δὲ τοῦ σώματος
<span class="lb" data-page="18a.261" data-line="10" id="l18a.261.10"></span>ἀναπνοὰς ἴσχον ἠπιώτερον μὲν, καταποικίλλει δὲ τὸ
<span class="lb" data-page="18a.261" data-line="11" id="l18a.261.11"></span>σῶμα, λεύκας, ἀλφούς τε καὶ τὰ τούτων συγγενῆ νοσήματα
<span class="lb" data-page="18a.261" data-line="12" id="l18a.261.12"></span>ἀποτῖκτον. μετὰ δὲ χολῆς μελαίνης κερασθὲν ἐπὶ τὰς περιόδους
<span class="lb" data-page="18a.261" data-line="13" id="l18a.261.13"></span>τὰς ἐν τῇ κεφαλῇ θειοτάτας οὔσας ἐπισκεδαννύμενον
<span class="lb" data-page="18a.261" data-line="14" id="l18a.261.14"></span>καὶ ξυνταράττον αὐτὰς, καθ’ ὕπνου μὲν ἐὸν πρᾳότερον,
<span class="lb" data-page="18a.261" data-line="15" id="l18a.261.15"></span>ἐγρηγορόσι δὲ ἐπιτιθέμενον δυσαπαλλακτότερον· νόσημα
<span class="lb" data-page="18a.261" data-line="16" id="l18a.261.16"></span>δ’ ἱερᾶς ὂν φύσεως ἐνδικώτατα ἱερὸν λέγεται. καὶ
<span class="lb" data-page="18a.261" data-line="17" id="l18a.261.17"></span>ταύτῃ γε τῇ ῥήσει πάλιν ἐπιφέρον ἑτέραν φησί· φλέγμα δ’
<span class="lb" data-page="18a.261" data-line="18" id="l18a.261.18"></span>ὀξὺ καὶ ἁλμυρὸν, πηγὴ πάντων νοσημάτων ὅσα γίνεται καταῤῥοικὰ,
<span class="pb" data-page="18a.262" id="p18a.262"></span>
<span class="lb" data-page="18a.262" data-line="1" id="l18a.262.1"></span>διὰ δὲ τοὺς τόπους εἰς οὓς ῥεῖ παντοδαποὺς ὄντας,
<span class="lb" data-page="18a.262" data-line="2" id="l18a.262.2"></span>παντοῖα ὀνόματα εἴληφεν. οὕτω μὲν οὖν ὁ Πλάτων
<span class="lb" data-page="18a.262" data-line="3" id="l18a.262.3"></span>περὶ τοῦ φλέγματος<span class="milestone ed2page" data-n="9.382" data-unit="ed2page" id="ed2page.9.382"></span> ἀπεφήνατο καὶ σὺν αὐτῷ μελαίνης
<span class="lb" data-page="18a.262" data-line="4" id="l18a.262.4"></span>χολῆς. ἐφεξῆς δ’ ἄκουσον ἃ λέγει περὶ τῆς ξανθῆς·
<span class="lb" data-page="18a.262" data-line="5" id="l18a.262.5"></span>ὅσα δὲ φλεγμαίνειν λέγεται τοῦ σώματος ἀπὸ τοῦ κάεσθαί
<span class="lb" data-page="18a.262" data-line="6" id="l18a.262.6"></span>τε καὶ φλέγεσθαι, διὰ χολὴν γέγονε πάντα. λαμβάνουσα
<span class="lb" data-page="18a.262" data-line="7" id="l18a.262.7"></span>μὲν οὖν ἀναπνοὴν ἔξω παντοῖα ἀναπέμπει φυσήματα ζέουσα,
<span class="lb" data-page="18a.262" data-line="8" id="l18a.262.8"></span>καθειργνυμένη δὲ ἐντὸς πυρίκαυστα νοσήματα πολλὰ ἐμποιεῖ.
<span class="lb" data-page="18a.262" data-line="9" id="l18a.262.9"></span>μέγιστον δ’ ὅταν αἵματι καθαρῷ συγκερασθεῖσα τὸ τῶν
<span class="lb" data-page="18a.262" data-line="10" id="l18a.262.10"></span>ἰνῶν γένος ἐκ τῆς ἑαυτῶν διαφορῇ τάξεως, αἳ διεσπάρησαν
<span class="lb" data-page="18a.262" data-line="11" id="l18a.262.11"></span>εἰς αἷμα, ἵνα συμμέτρως λεπτότητος ἴσχοι καὶ πάχους καὶ
<span class="lb" data-page="18a.262" data-line="12" id="l18a.262.12"></span>μήτε διὰ θερμότητα, ὡς ὑγρὸν ἐκ μανοῦ τοῦ σώματος
<span class="lb" data-page="18a.262" data-line="13" id="l18a.262.13"></span>ἐκρέοι, μήτ’ αὖ πυκνότερον δυσκίνητον ὂν μόγις ἀντιστρέφοιτο
<span class="lb" data-page="18a.262" data-line="14" id="l18a.262.14"></span>ἐν ταῖς φλεψί. καιρὸν δὴ τούτων ἶνες τῇ τῆς φύσεως
<span class="lb" data-page="18a.262" data-line="15" id="l18a.262.15"></span>γενέσει φυλάττουσιν, ἃς ὅταν τις καὶ τεθνεότος αἵματος
<span class="lb" data-page="18a.262" data-line="16" id="l18a.262.16"></span>ἐν ψύχει τε ὄντος πρὸς ἀλλήλας ξυναγάγοι, διαχεῖται
<span class="lb" data-page="18a.262" data-line="17" id="l18a.262.17"></span>πᾶν τὸ λοιπὸν αἷμα. ἐαθεῖσαι δὲ παχὺ μετὰ τοῦ
<span class="lb" data-page="18a.262" data-line="18" id="l18a.262.18"></span>περιεστῶτος αὐτὸ ψύχους ξυμπηγνύασι. ταύτην δὴ τὴν
<span class="pb" data-page="18a.263" id="p18a.263"></span>
<span class="lb" data-page="18a.263" data-line="1" id="l18a.263.1"></span>δύναμιν ἐχουσῶν ἰνῶν ἐν αἵματι, χολὴ φύσει παλαιὸν αἷμα
<span class="lb" data-page="18a.263" data-line="2" id="l18a.263.2"></span>γεγονυῖα καὶ πάλιν ἐκ τῶν σαρκῶν εἰς τοῦτο τετηκυῖα, θερμὴ
<span class="lb" data-page="18a.263" data-line="3" id="l18a.263.3"></span>καὶ ὑγρὰ, κατ’ ὀλίγον τὸ πρῶτον ἐμπίπτουσα, πήγνυται
<span class="lb" data-page="18a.263" data-line="4" id="l18a.263.4"></span>διὰ τὴν τῶν ἰνῶν δύναμιν. πηγνυμένη δὲ καὶ βίᾳ κατασβεννυμένη
<span class="lb" data-page="18a.263" data-line="5" id="l18a.263.5"></span>χειμῶνα καὶ τρόμον ἐντὸς παρέχει. πλεῖον
<span class="lb" data-page="18a.263" data-line="6" id="l18a.263.6"></span>δ’ ἐπιῤῥέουσα, τῇ παρ’ αὐτῆς θερμότητι κρατήσασα, τὰς
<span class="lb" data-page="18a.263" data-line="7" id="l18a.263.7"></span>ἶνας εἰς ἀταξίαν ζέσασα διέσωσε. καὶ ἐὰν μὲν ἱκανὴ διὰ
<span class="lb" data-page="18a.263" data-line="8" id="l18a.263.8"></span>τέλους κρατῆσαι γένηται, πρὸς τὸ τοῦ μυελοῦ διαπεράσασα
<span class="lb" data-page="18a.263" data-line="9" id="l18a.263.9"></span>γένος, καίουσα ἔλυσε τὰ τῆς ψυχῆς αὐτόθεν οἷον νεὼς πείσματα,
<span class="lb" data-page="18a.263" data-line="10" id="l18a.263.10"></span>μεθήκε δὲ ἐλευθέραν. ὅταν δὲ ἐλάττων ᾖ, τό τε
<span class="lb" data-page="18a.263" data-line="11" id="l18a.263.11"></span>σῶμα ἀντίσχῃ τηκόμενον, αὐτὴ κρατηθεῖσα ἢ κατὰ πᾶν τὸ
<span class="lb" data-page="18a.263" data-line="12" id="l18a.263.12"></span>σῶμα ἐξέπεσεν ἢ διὰ τῶν φλεβῶν εἰς τὴν κάτω ξυνωσθεῖσα
<span class="lb" data-page="18a.263" data-line="13" id="l18a.263.13"></span>ἢ τὴν ἄνω κοιλίαν, οἷον φυγὰς ἐκ πόλεως στασιασάσης ἐκ
<span class="lb" data-page="18a.263" data-line="14" id="l18a.263.14"></span>τοῦ σώματος ἐκπίπτουσα, διαῤῥοίας καὶ δυσεντερίας καὶ τὰ
<span class="lb" data-page="18a.263" data-line="15" id="l18a.263.15"></span>τοιαῦτα νοσήματα πάντα παρέχετο. ταυτὶ μὲν οὖν ἐν μόνῳ
<span class="lb" data-page="18a.263" data-line="16" id="l18a.263.16"></span>τῷ Τιμαίῳ Πλάτων εἶπεν ἑπόμενος Ἱπποκράτει· τὰ δὲ
<span class="lb" data-page="18a.263" data-line="17" id="l18a.263.17"></span>τῶν ἄλλων αὐτοῦ βιβλίων εἴ τις ἐκλέγοι, πάντα δόξει μιμεῖσθαι
<span class="lb" data-page="18a.263" data-line="18" id="l18a.263.18"></span>μακρολογίας ἕνεκα τὸν Ἰουλιανόν. ἔτι δὲ δὴ μᾶλλον
<span class="pb" data-page="18a.264" id="p18a.264"></span>
<span class="lb" data-page="18a.264" data-line="1" id="l18a.264.1"></span>εἰ τὰ παρὰ Θεοφράστου καὶ Ἀριστοτέλους καὶ Χρυσίππου
<span class="lb" data-page="18a.264" data-line="2" id="l18a.264.2"></span>καὶ πᾶσι τοῖς περιπατητικοῖς τε καὶ στωϊκοῖς εἰρημένα,
<span class="lb" data-page="18a.264" data-line="3" id="l18a.264.3"></span>περὶ θερμοῦ καὶ ὑγροῦ καὶ ψυχροῦ καὶ ξηροῦ καὶ χολῆς
<span class="lb" data-page="18a.264" data-line="4" id="l18a.264.4"></span>καὶ φλέγματος, ὑγείας τε καὶ νόσου παραγράφῃ σύμπαντα.
<span class="lb" data-page="18a.264" data-line="5" id="l18a.264.5"></span>καὶ γὰρ νῦν ἡγοῦμαι ἤδη τινὰς μέμφεσθαι τοῦ μήκους ἡμῖν
<span class="lb" data-page="18a.264" data-line="6" id="l18a.264.6"></span>τῶν λόγων εἰς ἔλεγχον ἀναισθήτου σοφιστοῦ συγκειμένων.
<span class="lb" data-page="18a.264" data-line="7" id="l18a.264.7"></span>ὃς γὰρ οὐκ ὤκνησεν, ὦ Ζεῦ καὶ θεοὶ, Πλάτωνα μὲν καὶ
<span class="lb" data-page="18a.264" data-line="8" id="l18a.264.8"></span>Ἀριστοτέλην καὶ Ζήνωνα καὶ τοὺς ἀπ’ αὐτῶν φιλοσόφους
<span class="lb" data-page="18a.264" data-line="9" id="l18a.264.9"></span>ἐπαινεῖν, ἐξελέγχειν δὲ τὰ περὶ τῶν τοῦ σώματος στοιχείων
<span class="lb" data-page="18a.264" data-line="10" id="l18a.264.10"></span>ὑφ’ Ἱπποκράτους εἰρημένα, τί ἂν ἐπὶ τῶν πάντων ὁ
<span class="lb" data-page="18a.264" data-line="11" id="l18a.264.11"></span>τοιοῦτος εἰπεῖν αἰδεσθῇ; ἢ ταῦτα μὲν ἀφείσθω.
</p>
        </article>

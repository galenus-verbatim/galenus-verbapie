<article xmlns="http://www.w3.org/1999/xhtml" id="urn:cts:greekLit:tlg0057.tlg094.1st1K-grc1:7">
<span class="pb page1" data-page="18a.282" id="p18a.282"></span>
<span class="milestone ed1page page1" data-n="5.342" data-unit="ed1page" id="ed1page.5.342"></span>
<span class="milestone ed2page page1" data-n="9.388" data-unit="ed2page" id="ed2page.9.388"></span>
          <p>
<span class="lb" data-page="18a.282" data-line="1" id="l18a.282.1"></span><span class="milestone ed2page" data-n="9.389" data-unit="ed2page" id="ed2page.9.389"></span>Αὕτη μὲν ἡ τοῦ Ἰουλιανοῦ ῥῆσις. ἔστι δ’,
<span class="lb" data-page="18a.282" data-line="2" id="l18a.282.2"></span>ὡς ἔφην, ὁ κατὰ ταύτην λόγος τοιόσδε· εἴπερ ἐν ὑγροῖς
<span class="lb" data-page="18a.282" data-line="3" id="l18a.282.3"></span>εἴη τὰ τῶν νόσων αἴτια, δυνατόν ἐστιν ἡμῖν ἐν τάχει κενοῦν
<span class="lb" data-page="18a.282" data-line="4" id="l18a.282.4"></span>αὐτὰ μηδενὶ νοσήματι χρονίζειν ἐπιτρέπειν. ἀλλὰ μὴν
<span class="lb" data-page="18a.282" data-line="5" id="l18a.282.5"></span>χρονίζει γε πολὺ, κἂν κατὰ τὴν ἀρχὴν αὐτῶν ἱκανῶς ἐκκενώσομεν
<span class="lb" data-page="18a.282" data-line="6" id="l18a.282.6"></span>τὸ σῶμα. οὐκ ἆρά εἰσιν ἐν ὑγροῖς τὰ αἴτια. ἀλλ’
<span class="lb" data-page="18a.282" data-line="7" id="l18a.282.7"></span>ὅ γε λόγος οὗτος, εἰ μὲν περὶ τοῦ πρὸς τὴν χώραν τῶν
<span class="lb" data-page="18a.282" data-line="8" id="l18a.282.8"></span>ἀγγείων ἐν ὅλῳ τῷ σώματι συνισταμένου πλήθους ἐστὶν,
<span class="lb" data-page="18a.282" data-line="9" id="l18a.282.9"></span>ἀληθὲς ὑπάρχει. βουληθέντες γὰρ εὐθέως ἐν ἀρχῇ τῆς νόσου
<span class="lb" data-page="18a.282" data-line="10" id="l18a.282.10"></span>κενῶσαι τὸ περιττὸν, ἐκκενοῦμεν ἅπασαν πληθωρικὴν
<span class="lb" data-page="18a.282" data-line="11" id="l18a.282.11"></span>διάθεσιν. εἰ δὲ καὶ περὶ τοῦ κατά τι μόριον, ἐν ᾧ καὶ
<span class="lb" data-page="18a.282" data-line="12" id="l18a.282.12"></span>πλεῖον γιγνόμενον ψευδές. ἐπιδέδεικται γὰρ ἡμῖν ἐκεῖνο τὸ
<span class="lb" data-page="18a.282" data-line="13" id="l18a.282.13"></span>πλῆθος οὐκ ἀεὶ κενοῦσθαι ταχέως δυνάμενον. οὕτω δὴ καὶ
<span class="lb" data-page="18a.282" data-line="14" id="l18a.282.14"></span>περὶ τῆς διαφθορᾶς ὁ λόγος ἐρωτώμενος πρόχειρον ἔχει
<span class="lb" data-page="18a.282" data-line="15" id="l18a.282.15"></span>τὴν λύσιν, οὐ γὰρ οἷόν τε ταχέως αὐτὴν ἐκκενῶσαι, καθάπερ
<span class="lb" data-page="18a.282" data-line="16" id="l18a.282.16"></span>ἐξ ἀσκοῦ τινος ἢ πίθου. κἂν ἐκ τούτων ὅλων ἐκκενώσαιμεν
<span class="lb" data-page="18a.282" data-line="17" id="l18a.282.17"></span>πῇ ποτε τὸ μοχθηρὸν ὑγρὸν οὐκ εὐθέως ἀντεγχέομεν
<span class="pb" data-page="18a.283" id="p18a.283"></span>
<span class="lb" data-page="18a.283" data-line="1" id="l18a.283.1"></span>ἕτερον χρηστὸν, ἀλλὰ διανίψαντες καὶ πλύναντες ἀκριβῶς
<span class="lb" data-page="18a.283" data-line="2" id="l18a.283.2"></span>τὸ ἀγγεῖον. ἆρ’ οὖν οὕτω δυνατὸν ἐν ἀνθρώπου σώματι
<span class="lb" data-page="18a.283" data-line="3" id="l18a.283.3"></span>κενῶσαι μὲν τὸ διεφθαρμένον αἷμα, χρηστὸν δὲ ἀντεγχέειν
<span class="lb" data-page="18a.283" data-line="4" id="l18a.283.4"></span>παραχρῆμα τοῖς ἐκείνου μορίοις, ἄξιον τοῦτο. πῶς
<span class="lb" data-page="18a.283" data-line="5" id="l18a.283.5"></span>οὖν ἐν τάχει φασὶ δύνασθαι κενωθῆναι τὴν διαφθοράν;
<span class="lb" data-page="18a.283" data-line="6" id="l18a.283.6"></span>οὕτως ὡς καὶ τἄλλα πάντα λέγουσιν εὐχερῶς, οὐδενὶ προσέχοντες
<span class="lb" data-page="18a.283" data-line="7" id="l18a.283.7"></span>τὸν νοῦν, οὐδὲ μετὰ περισκέψεως ἀκριβεστέρας ὅλον
<span class="lb" data-page="18a.283" data-line="8" id="l18a.283.8"></span>ἀθροῦντες τὸ πρᾶγμα. καὶ μὴν καὶ χολῆς περιεχομένης
<span class="lb" data-page="18a.283" data-line="9" id="l18a.283.9"></span>ἐν τῷ σώματι πολλῆς, ἄνευ μὲν πυρετοῦ ῥᾴδιον ἐκκενῶσαι
<span class="lb" data-page="18a.283" data-line="10" id="l18a.283.10"></span>πολλάκις. εἰ δ’ ἁλῶναι φθάσειεν ὁ ἄνθρωπος ὀξεῖ πυρετῷ,
<span class="lb" data-page="18a.283" data-line="11" id="l18a.283.11"></span>χαλεπώτατον. οὐ γὰρ οὔτ’ ἐγχωρεῖ χρῆσθαι καθαίροντι
<span class="lb" data-page="18a.283" data-line="12" id="l18a.283.12"></span>φαρμάκῳ ἀκινδύνως. ὁμοίως δὲ καὶ περὶ φλέγματος ἔχει
<span class="lb" data-page="18a.283" data-line="13" id="l18a.283.13"></span>καὶ τῶν ὀῤῥωδῶν περιττωμάτων. εἴρηται δὲ καὶ περὶ τούτων
<span class="lb" data-page="18a.283" data-line="14" id="l18a.283.14"></span>ἁπάντων ἐν ἄλλαις πραγματείαις καὶ χρὴ τὸν βουλόμενον
<span class="lb" data-page="18a.283" data-line="15" id="l18a.283.15"></span>ἀκριβῶς τι γνῶναι περὶ αὐτῶν ἐκεῖθεν ἐκμανθάνειν.
<span class="lb" data-page="18a.283" data-line="16" id="l18a.283.16"></span>ὅτι μὲν οὖν ἡ φλεγμονὴ πληθωρικόν τι νόσημά ἐστιν, οὐκ
<span class="lb" data-page="18a.283" data-line="17" id="l18a.283.17"></span>ἐν αὐτοῖς μόνοις τοῖς ἀγγείοις στεγομένου τοῦ πλήθους,
<span class="pb" data-page="18a.284" id="p18a.284"></span>
<span class="lb" data-page="18a.284" data-line="1" id="l18a.284.1"></span>ἀλλὰ καὶ τὰς ἐν τοῖς μυσὶ χώρας κενὰς ἁπάσας καταλαμβάνοντος,
<span class="lb" data-page="18a.284" data-line="2" id="l18a.284.2"></span>ἐξ ἐκείνου μάλιστα μαθήσῃ τοῦ γράμματος, ἐν ᾧ
<span class="lb" data-page="18a.284" data-line="3" id="l18a.284.3"></span>περὶ τῶν παρὰ φύσιν ὄγκων ὁ λόγος ἐστί μοι. ὅτε δ’ οὐχ
<span class="lb" data-page="18a.284" data-line="4" id="l18a.284.4"></span>οἷόν τε φλεγμονὴν ἅπασαν ἰάσασθαι ταχέως, ἐν τοῖς θεραπευτικῆς
<span class="lb" data-page="18a.284" data-line="5" id="l18a.284.5"></span>μεθόδου γράμμασιν εἵρηται, κατ’ ἐκεῖνα μάλιστα
<span class="lb" data-page="18a.284" data-line="6" id="l18a.284.6"></span>τὰ βιβλία, δι’ ὧν ἡ μέθοδος δείκνυται τῆς περὶ τῶν παρὰ
<span class="lb" data-page="18a.284" data-line="7" id="l18a.284.7"></span>φύσιν ὄγκων ἰάσεως. ἐνίοτε γὰρ οὕτως ἰσχυρῶς καὶ δυσλύτως
<span class="lb" data-page="18a.284" data-line="8" id="l18a.284.8"></span>ἐμπλάττονται ταῖς σαρξὶ γλίσχροι καὶ παχεῖς χυμοὶ,
<span class="lb" data-page="18a.284" data-line="9" id="l18a.284.9"></span>ὥστε κίνδυνον εἶναι χρονιζόντων αὐτῶν ἀκολουθήσειν σκίῤῥον.
<span class="lb" data-page="18a.284" data-line="10" id="l18a.284.10"></span>ἀλλ’ οἱ μηδὲν τούτων εἰδότες, ἐξ ὧν ἀγνοοῦσι τὰ τῆς
<span class="lb" data-page="18a.284" data-line="11" id="l18a.284.11"></span>τέχνης ἐπίκαιρα κατηγορεῖν Ἱπποκράτους. καίτοι γε ἀντιστρέψας
<span class="lb" data-page="18a.284" data-line="12" id="l18a.284.12"></span>ἄν τις, εἰ μὲν ἤτοι ψυχθείη τῶν στερεῶν σωμάτων
<span class="lb" data-page="18a.284" data-line="13" id="l18a.284.13"></span>ἢ θερμανθείη, ῥᾳδίαν ἔσεσθαί φησι <span class="milestone ed2page" data-n="9.390" data-unit="ed2page" id="ed2page.9.390"></span>τῆς εἰς
<span class="lb" data-page="18a.284" data-line="14" id="l18a.284.14"></span>τὰ κατὰ φύσιν ἐπάνοδον αὐτῷ, καθάπερ γε καὶ εἰ πυκνωθείη
<span class="lb" data-page="18a.284" data-line="15" id="l18a.284.15"></span>ποτὲ ἢ μανώτερον γεννηθείη. τό τε γὰρ ψυχθὲν θερμῆναι
<span class="lb" data-page="18a.284" data-line="16" id="l18a.284.16"></span>καὶ τὸ θερμαθὲν ψύξαι καὶ τό τε πυκνωθὲν ἀραιῶσαι
<span class="lb" data-page="18a.284" data-line="17" id="l18a.284.17"></span>καὶ τὸ μανωθὲν πυκνῶσαι χαλεπὸν οὐδέν. ἐμπεπλασμένον
<span class="lb" data-page="18a.284" data-line="18" id="l18a.284.18"></span>δὲ χυμὸν ἢ γλίσχρον ἢ παχὺν ἐν σαρκώδεσι μορίοις
<span class="pb" data-page="18a.285" id="p18a.285"></span>
<span class="lb" data-page="18a.285" data-line="1" id="l18a.285.1"></span>ἐκκενῶσαι χαλεπώτατον. ὅπου γὰρ δὴ καὶ τὸν ἐκ τούτων
<span class="lb" data-page="18a.285" data-line="2" id="l18a.285.2"></span>τῶν ἀγγείων τῶν ἀραιῶν ἐκκαθῆραι ῥύπον οὐκ εὐπετές, ἦ
<span class="lb" data-page="18a.285" data-line="3" id="l18a.285.3"></span>πού γε τῶν σαρκοειδῶν ἕτοιμον. ὥστε πάνυ μοχθηρὸς ὁ
<span class="lb" data-page="18a.285" data-line="4" id="l18a.285.4"></span>λόγος αὐτὰς ἐν ὑγροῖς αἰτίοις ἐναντιωτέρας εἶναι φάσκων
<span class="lb" data-page="18a.285" data-line="5" id="l18a.285.5"></span>ἀεὶ τῶν ἐν τοῖς στερεοῖς. εἰ μὲν γὰρ ἁπλῶς πλῆθος εἴη,
<span class="lb" data-page="18a.285" data-line="6" id="l18a.285.6"></span>καθ’ ὅλην τοῦ ζώου τὴν ἕξιν ἐν τοῖς ἀγγείοις περιεχόμενον,
<span class="lb" data-page="18a.285" data-line="7" id="l18a.285.7"></span>ὅπερ ἰδίως ὀνομάζουσι πλῆθος, ἕτοιμόν τε παραχρῆμα κενῶσαι
<span class="lb" data-page="18a.285" data-line="8" id="l18a.285.8"></span>τοῦτο καὶ τῶν συμπτωμάτων ὁ κάμνων ἀπαλλαγήσεται
<span class="lb" data-page="18a.285" data-line="9" id="l18a.285.9"></span>δι’ αὐτοῦ. κακοχυμίας δέ τινος ἢ διαφθορᾶς ὑπαρχούσης
<span class="lb" data-page="18a.285" data-line="10" id="l18a.285.10"></span>ἀδύνατόν ἐστι διὰ κενώσεως ἀθρόας ἰάσασθαι τὸν
<span class="lb" data-page="18a.285" data-line="11" id="l18a.285.11"></span>ἄνθρωπον, καὶ μέντοι καὶ φαίνεται ταῦθ’ οὕτως γιγνόμενα.
<span class="lb" data-page="18a.285" data-line="12" id="l18a.285.12"></span>πολλοὶ μὲν γὰρ βαρυνόμενοί τε τὸ σῶμα καὶ τάσεως αἰσθανόμενοι
<span class="lb" data-page="18a.285" data-line="13" id="l18a.285.13"></span>παραχρῆμα τῶν συμπτωμάτων ἀπηλλάγησαν
<span class="lb" data-page="18a.285" data-line="14" id="l18a.285.14"></span><span class="milestone ed1page" data-n="5.343" data-unit="ed1page" id="ed1page.5.343"></span>ἐπὶ ταῖς φλεβοτομίαις. ἔνιοι δὲ μῆνα ὅλον ὑπὸ διαφθορᾶς
<span class="lb" data-page="18a.285" data-line="15" id="l18a.285.15"></span>ὀχλούμενοι διετέλεσαν, μήτ’ ἀθρόως ἐκκενῶσαι τὸ
<span class="lb" data-page="18a.285" data-line="16" id="l18a.285.16"></span>μοχθηρὸν αἷμα δυναμένων ἡμῶν μήθ’ ἕτερον ἀντεγχέαι
<span class="lb" data-page="18a.285" data-line="17" id="l18a.285.17"></span>χρηστόν. ἐκ μὲν γὰρ τῶν σίτων δήπου καλῶς κατεργασθέντων ﻿
<span class="pb" data-page="18a.286" id="p18a.286"></span>
<span class="lb" data-page="18a.286" data-line="1" id="l18a.286.1"></span>ἐν τῷ τοῦ ζώου σώματι, γεννᾶσθαι τὸ χρητὸν αἷμα
<span class="lb" data-page="18a.286" data-line="2" id="l18a.286.2"></span>πέφυκεν. ἐν αὐτῷ δὲ τῷ προσφέρειν τροφὰς ἐπιτηδείους,
<span class="lb" data-page="18a.286" data-line="3" id="l18a.286.3"></span>κίνδυνός ἐστι τῷ προϋπάρχοντι μοχθηρῷ συνδιαφθαρῆναι
<span class="lb" data-page="18a.286" data-line="4" id="l18a.286.4"></span>τὸ χρηστὸν, ὅθεν οὐδὲ πᾶσαν οἴονται διαφθορὸν ἰάσασθαι,
<span class="lb" data-page="18a.286" data-line="5" id="l18a.286.5"></span>ἀλλ’ ἐκείνην μόνην, ἐφ’ ἧς ἰσχυρὸν μὲν ἔτι τὸ σῶμά ἐστιν,
<span class="lb" data-page="18a.286" data-line="6" id="l18a.286.6"></span>ἡ δύναμις δ’ εὔρωστος. οὐ μὴν ἰῶδες ἐγένετο τὸ αἷμα
<span class="lb" data-page="18a.286" data-line="7" id="l18a.286.7"></span>παντάπασιν, οὐδ’ ὅσον συνδιαφθεῖραι τὴν ἐπιῤῥέουσαν τροφὴν,
<span class="lb" data-page="18a.286" data-line="8" id="l18a.286.8"></span>ἀλλ’ αὐτὸ μᾶλλον ὑπ’ ἐκείνης ἐπικραθῆναι. οὐ μὴν
<span class="lb" data-page="18a.286" data-line="9" id="l18a.286.9"></span>οὐδὲ ὅταν τὸ πρὸς τὴν δύναμιν πλῆθος συστῇ, δυνατὸν
<span class="lb" data-page="18a.286" data-line="10" id="l18a.286.10"></span>ἰάσασθαι ταχέως αὐτὸ, συγκαταλυομένης ἐνίοτε τῇ κενώσει
<span class="lb" data-page="18a.286" data-line="11" id="l18a.286.11"></span>τῆς δυνάμεως. εἴρηται δὲ ἡμῖν καὶ περὶ τῆς διαθέσεως
<span class="lb" data-page="18a.286" data-line="12" id="l18a.286.12"></span>τῆς τοιαύτης ἐν τῇ τῆς θεραπευτικῆς μεθόδου πραγματείᾳ.
<span class="lb" data-page="18a.286" data-line="13" id="l18a.286.13"></span>ὀλιγάκις οὖν ἐπὶ τῇ κενώσει τὸν ἄνθρωπον δείξεις ὑγιαίνοντα
<span class="lb" data-page="18a.286" data-line="14" id="l18a.286.14"></span>παραχρῆμα. γενήσεται μέντοι ποτὲ τοῦτο, καθάπερ καὶ
<span class="lb" data-page="18a.286" data-line="15" id="l18a.286.15"></span>φαίνεται καὶ δείκνυσιν ἐναργῶς καὶ πεῖρα τοῦ λόγου τὴν
<span class="lb" data-page="18a.286" data-line="16" id="l18a.286.16"></span>ἀλήθειαν. ἔνιοι γὰρ ἐπὶ ταῖς κενώσεσιν αὐτίκα πάντων
<span class="lb" data-page="18a.286" data-line="17" id="l18a.286.17"></span>ἀπαλλάττονται τῶν ὀχληρῶν, ἀλλ’ οὐδ’ ἴσασι τὰς διαθέσεις
<span class="lb" data-page="18a.286" data-line="18" id="l18a.286.18"></span>αὐτῶν οἱ ἰατροὶ πάντες, οὔτ’ εἰ γινώσκουσιν, εὐθέως διαγινώσκειν
<span class="pb" data-page="18a.287" id="p18a.287"></span>
<span class="lb" data-page="18a.287" data-line="1" id="l18a.287.1"></span>δύνανται. οὗτοι τοίνυν οἱ μάλιστα ληροῦντες, ὧν
<span class="lb" data-page="18a.287" data-line="2" id="l18a.287.2"></span>εἰ χρὴ τἀληθὲς εἰπεῖν, ὁ κορυφαῖός ἐστιν Ἰουλιανὸς, ἀνομίλητος
<span class="lb" data-page="18a.287" data-line="3" id="l18a.287.3"></span>μὲν ἀεὶ διατελέσας τοῖς ἔργοις τῆς τέχνης. ἐξ ὧν
<span class="lb" data-page="18a.287" data-line="4" id="l18a.287.4"></span>δὲ αὐτὸς γιγνώσκει θρασυνόμενος, ἀλλ’ ἡμεῖς γε δι’ αὐτῶν
<span class="lb" data-page="18a.287" data-line="5" id="l18a.287.5"></span>τῶν ἔργων τῆς τέχνης πολλάκις ἐδείξαμεν ἐπὶ τῇ κενώσει
<span class="lb" data-page="18a.287" data-line="6" id="l18a.287.6"></span>τοῦ πλήθους ἑκατέρου παραχρῆμα τοὺς ἀνθρώπους
<span class="lb" data-page="18a.287" data-line="7" id="l18a.287.7"></span>ὑγιασθέντας. ἑκάτερον δὲ λέγω, τό θ’ ὡς πρὸς τὴν χώραν
<span class="lb" data-page="18a.287" data-line="8" id="l18a.287.8"></span>τῶν ἀγγείων, ὃ καὶ πληθώραν ὀνομάζουσι, τό τε πρὸς τὴν
<span class="lb" data-page="18a.287" data-line="9" id="l18a.287.9"></span>δύναμιν, ὅταν μὴ καταλύηται τῇ κενώσει. ταῦτα μὲν οὖν
<span class="lb" data-page="18a.287" data-line="10" id="l18a.287.10"></span>ὅταν ἄρξηται ταὐτῶν ἐπισκέπτεσθαι τοὺς ἀῤῥώστους, ἅμα
<span class="lb" data-page="18a.287" data-line="11" id="l18a.287.11"></span>τοῖς ἐπισταμένοις ἰάσασθαι μαθήσεται.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg094.1st1K-grc1:8">
<span class="pb page1" data-page="18a.287" id="p18a.287"></span>
<span class="milestone ed1page page1" data-n="5.343" data-unit="ed1page" id="ed1page.5.343"></span>
<span class="milestone ed2page page1" data-n="9.390" data-unit="ed2page" id="ed2page.9.390"></span>
          <p>
<span class="lb" data-page="18a.287" data-line="12" id="l18a.287.12"></span><span class="milestone ed2page" data-n="9.391" data-unit="ed2page" id="ed2page.9.391"></span>Τὰ δ’ ἑξῆς ἴδωμεν, ἐν οἷς τὸν Ἀσκληπιάδου
<span class="lb" data-page="18a.287" data-line="13" id="l18a.287.13"></span>λόγον ὁ Ἰουλιανὸς μεταχειρίσεται, τοῦτον δὴ τὸν πολυθρύλητον,
<span class="lb" data-page="18a.287" data-line="14" id="l18a.287.14"></span>ὡς οὐχ ἕλκει τῶν οἰκείων χυμῶν ἕκαστον τῶν καθαιρόντων
<span class="lb" data-page="18a.287" data-line="15" id="l18a.287.15"></span>φαρμάκων, ἀλλ’ αὐτὸν γεννᾷ. λέλεκται δέ μοι
<span class="pb" data-page="18a.288" id="p18a.288"></span>
<span class="lb" data-page="18a.288" data-line="1" id="l18a.288.1"></span>περὶ τούτου βραχέα μέν τινα κἀπὶ τῆς. τελευτῆς τοῦ περὶ
<span class="lb" data-page="18a.288" data-line="2" id="l18a.288.2"></span>τῶν καθ’ Ἱπποκράτην στοιχείων, ὥσπερ κἀν τῷ πρώτῳ τῶν
<span class="lb" data-page="18a.288" data-line="3" id="l18a.288.3"></span>φυσικῶν δυνάμεων. ὕστερον δὲ τῶν ἑταίρων ἀξιωσάντων
<span class="lb" data-page="18a.288" data-line="4" id="l18a.288.4"></span>καὶ δι’ ἑνὸς ὅλου γράμματος, ὃ περὶ τῶν καθαιρόντων
<span class="lb" data-page="18a.288" data-line="5" id="l18a.288.5"></span>φαρμάκων δυνάμεως ἐπιγέγραπται, τὸν μὲν ὅλον λόγον ὁ
<span class="lb" data-page="18a.288" data-line="6" id="l18a.288.6"></span>βουλόμενος ἐξ ἐκείνων μανθανέτω, τοῖς δ’ ὑπὸ Θεσσάλου
<span class="lb" data-page="18a.288" data-line="7" id="l18a.288.7"></span>εἰρημένοις, ἐνταῦθα ἀπανθήσω προσγράψας αὐτὰ κατὰ λέξιν.
<span class="lb" data-page="18a.288" data-line="8" id="l18a.288.8"></span>ἀθλητὴν γὰρ λαμβάνοντες εὐέκτην ὃν βούλονται κατὰ
<span class="lb" data-page="18a.288" data-line="9" id="l18a.288.9"></span>φύσιν ἔχοντα, χρηστῆς τούτῳ τῆς ὕλης ἐν τῷ σώματι
<span class="lb" data-page="18a.288" data-line="10" id="l18a.288.10"></span>ὑποκειμένης καὶ ἀτρέπτου καθαρτικὸν δίδομεν καὶ δείκνυμεν
<span class="lb" data-page="18a.288" data-line="11" id="l18a.288.11"></span>τὰ ἀποκρινόμενα καὶ σφόδρα διεφθορότα. εἶτ’ ἐπιλογιζόμεθα
<span class="lb" data-page="18a.288" data-line="12" id="l18a.288.12"></span>μηδενὸς ἐνίστασθαι δυναμένου πρὸς τὸ λεγόμενον
<span class="lb" data-page="18a.288" data-line="13" id="l18a.288.13"></span>ἐναντιωτικῶς, ὡς δὴ ἃ νῦν ἐκκρίνεται, δριμύτατά τε καὶ
<span class="lb" data-page="18a.288" data-line="14" id="l18a.288.14"></span>διεφθαρμένα, πρὸ μὲν τοῦ καθαρτικοῦ οὐχ ὑπόκειται τοιάδε
<span class="lb" data-page="18a.288" data-line="15" id="l18a.288.15"></span>τῷ ἀθλητῇ, εὐέκτης γὰρ ἐτύγχανεν ὤν. λείπεται οὖν μηδὲν
<span class="lb" data-page="18a.288" data-line="16" id="l18a.288.16"></span>ἄλλο ἡμᾶς δύνασθαι λέγειν ἢ ὅτι ὑπὸ τοῦ φαρμάκου
<span class="lb" data-page="18a.288" data-line="17" id="l18a.288.17"></span>ἀμφότερα γίνεται, πρῶτον μὲν τὸ τὴν ὕλην μεταβάλλειν
<span class="pb" data-page="18a.289" id="p18a.289"></span>
<span class="lb" data-page="18a.289" data-line="1" id="l18a.289.1"></span>εἰς διαφθορὰν, δεύτερον δὲ καὶ ἀποκρίνεσθαι, εἴτε δι’ ἔμετον
<span class="lb" data-page="18a.289" data-line="2" id="l18a.289.2"></span>εἴη εἴτε διὰ γαστρός. αὕτη μὲν ἡ τοῦ Θεσσαλοῦ ῥῆσις·
<span class="lb" data-page="18a.289" data-line="3" id="l18a.289.3"></span>ἀκούσατε δὲ καὶ πρὸς ἡμῶν ἐν μέρει ὡς τὸ καθαίρεσθαι
<span class="lb" data-page="18a.289" data-line="4" id="l18a.289.4"></span>πάντας χυμοὺς τὸν εὐέκτην οὐ μᾶλλόν τι τοῦ γεννᾶσθαι
<span class="lb" data-page="18a.289" data-line="5" id="l18a.289.5"></span>νῦν ἐστι δηλωτικὸν ἢ τοῦ περιέχεσθαι πρόσθεν.
<span class="lb" data-page="18a.289" data-line="6" id="l18a.289.6"></span>μάτην οὖν εἴρηκε μηδ’ ἑτέραν γε τῶν αἱρέσεων, μήτ’ ἀνατρέπων
<span class="lb" data-page="18a.289" data-line="7" id="l18a.289.7"></span>ἐξ ἀνάγκης μήτε κατασκευάζων. εἰ δὲ τῶν ὑπαγόντων
<span class="lb" data-page="18a.289" data-line="8" id="l18a.289.8"></span>τι τὴν γαστέρα διδοῖεν, ἀλλ’ οὐ φαρμακῶδές γε τοῦτό
<span class="lb" data-page="18a.289" data-line="9" id="l18a.289.9"></span>ἐστιν αὐτοῖς, οὐδ’ ὥσπερ ἀναίσχυντος Θερσίτης δίδομεν
<span class="lb" data-page="18a.289" data-line="10" id="l18a.289.10"></span>λέγειν καὶ δείκνυμεν, μήτε δοὺς αὐτὸς ἢ δείξας πώποτε,
<span class="lb" data-page="18a.289" data-line="11" id="l18a.289.11"></span>μηδ’ ἄλλου δόντος ἢ δείξαντος θεασάμενος. οὐ μὴν ἡμεῖς
<span class="lb" data-page="18a.289" data-line="12" id="l18a.289.12"></span>γε τοιοῦτοι τολμῶντες λέγειν ἢ γράφειν ἃ μὴ πράττομεν,
<span class="lb" data-page="18a.289" data-line="13" id="l18a.289.13"></span>ἀλλὰ τοῖς ἔργοις αὐτοῖς πρότερον ἀποδεικνύντες τἀληθὲς,
<span class="lb" data-page="18a.289" data-line="14" id="l18a.289.14"></span>τηνικαῦτα· τὴν ἀμφ’ αὐτὰ τέχνην ἐξηγούμεθα, ἅπερ ἐστὶν
<span class="lb" data-page="18a.289" data-line="15" id="l18a.289.15"></span>ἀκοῦσαι τῶν ἐκ τῆς ἀγέλης τοῦ Θεσσαλοῦ, πόσους μὲν ὑδερικοὺς
<span class="lb" data-page="18a.289" data-line="16" id="l18a.289.16"></span>ὑδραγωγῷ φαρμάκῳ καθήρας αὐτίκα τὴν γαστέρα
<span class="lb" data-page="18a.289" data-line="17" id="l18a.289.17"></span>προσεσταλμένην ἀπέφηνα, πόσους ἰκτεριῶντας χολαγωγῷ
<span class="pb" data-page="18a.290" id="p18a.290"></span>
<span class="lb" data-page="18a.290" data-line="1" id="l18a.290.1"></span>παραχρῆμα τὸν ἴκτερον ἰασάμην. ἀλλ’ οὐδὲ τούτων οὐδὲν
<span class="lb" data-page="18a.290" data-line="2" id="l18a.290.2"></span>οὐδ’ ἄλλο τοιοῦτον Ἰουλιανὸς ἐθεάσατο. διὰ τῶν ἀθλητῶν,
<span class="lb" data-page="18a.290" data-line="3" id="l18a.290.3"></span>φησὶ, δίδωμι καθαρτικὸν καὶ δείκνυμι. ἀκόλουθον μὲν γὰρ
<span class="lb" data-page="18a.290" data-line="4" id="l18a.290.4"></span>δηλαδὴ τῷ τοσαύτης ἐμπληξίας μεστῷ καθαίρειν μὲν τοὺς
<span class="lb" data-page="18a.290" data-line="5" id="l18a.290.5"></span>εὐχύμους ἀθλητὰς, μὴ καθαίρειν δὲ μήθ’ ὑδεριῶντας μήτε
<span class="lb" data-page="18a.290" data-line="6" id="l18a.290.6"></span>μελαγχολῶντας, μήτε τὸν καλούμενον ἐλέφαντα νοσοῦντα,
<span class="lb" data-page="18a.290" data-line="7" id="l18a.290.7"></span>μήτε καρκίνῳ κάμνοντα, μήθ’ ὑπὸ φαγεδαίνης ἢ ἐρυσιπέλατος
<span class="lb" data-page="18a.290" data-line="8" id="l18a.290.8"></span>ἐνοχλούμενον, ἤ τινος ἄλλου κακοχύμου νοσήματος.
<span class="lb" data-page="18a.290" data-line="9" id="l18a.290.9"></span><span class="milestone ed2page" data-n="9.392" data-unit="ed2page" id="ed2page.9.392"></span>ἅλις ἤδη μοι καὶ τούτων αὐτοῦ τῶν λήρων. εἰ γὰρ
<span class="lb" data-page="18a.290" data-line="10" id="l18a.290.10"></span>ἅπαντα λέγειν ὧν ἐστιν ἄξιος ἀκούειν Ἰουλιανὸς ἐπιχειρήσειέ
<span class="lb" data-page="18a.290" data-line="11" id="l18a.290.11"></span>τις, οὐ μιᾶς ἢ δυοῖν, ἀλλὰ παμπόλλων αὐτῷ χρεία
<span class="lb" data-page="18a.290" data-line="12" id="l18a.290.12"></span>βίβλων ἐστίν. ἀλλ’ ἀκούσωμεν οὖν αὐτοῦ τι τῶν ἐφεξῆς
<span class="lb" data-page="18a.290" data-line="13" id="l18a.290.13"></span>ὡδί πως γράφοντος. ἄλλο δή φημι ἰσχυρότατον ὃ μᾶλλον
<span class="lb" data-page="18a.290" data-line="14" id="l18a.290.14"></span>ὁρῶντας σωφρονίζεσθαι ἐχρῆν καὶ μὴ πάντα τῆς μελαίνης
<span class="lb" data-page="18a.290" data-line="15" id="l18a.290.15"></span>χολῆς ἄγειν. ὅτι δὴ χολῆς ὑπεῖναι δοξαζομένης φλεγμαγωγὸν
<span class="lb" data-page="18a.290" data-line="16" id="l18a.290.16"></span>δίδομεν, καὶ χολὴ μὲν ἀποκρίνεται, φλέγμα δὲ οὐκ, ἢ
<span class="lb" data-page="18a.290" data-line="17" id="l18a.290.17"></span>φλέγματος ὑπονοουμένου φλεγμαγωγὸν, καὶ φλέγμα μὲν οὐκ ﻿
<span class="pb" data-page="18a.291" id="p18a.291"></span>
<span class="lb" data-page="18a.291" data-line="1" id="l18a.291.1"></span>ἀποκρίνεται, χολὴ δὲ ἐπ’ ἀμφοῖν, ὑδραγωγὸν δίδομεν καὶ
<span class="lb" data-page="18a.291" data-line="2" id="l18a.291.2"></span>τόδε οὔτε ὕδωρ φανήσεται τὸ φερόμενον, πάντων μάλιστα
<span class="lb" data-page="18a.291" data-line="3" id="l18a.291.3"></span>παραδοξότατον, ὑδρωπικῶν σαφῶς ὕδατος παρακειμένου,
<span class="lb" data-page="18a.291" data-line="4" id="l18a.291.4"></span>ἀπόκρισις γένοιτ’ ἂν, χολῇ μὲν διὰ χολαγωγοῦ, φλέγματι
<span class="lb" data-page="18a.291" data-line="5" id="l18a.291.5"></span>δὲ διὰ φλεγμαγαγωγοῦ. αὕτη μὲν ἡ ῥῆσις· ἄξιον δὲ αὐτοῦ
<span class="lb" data-page="18a.291" data-line="6" id="l18a.291.6"></span>ἄγασθαι πρῶτον μὲν τὸ κατὰ τὴν ἀρχὴν εἰρημένον ὡς
<span class="lb" data-page="18a.291" data-line="7" id="l18a.291.7"></span>χρῆν μὴ πάντα τῆς μελαίνης χολῆς ἄγειν. μελαγχολῶντας
<span class="lb" data-page="18a.291" data-line="8" id="l18a.291.8"></span>γὰρ ἡμᾶς δηλονότι λέγει τοὺς ἐπαινοῦντας Ἱπποκράτην.
<span class="lb" data-page="18a.291" data-line="9" id="l18a.291.9"></span>ἀλλ’ οὗτός γε ὁ χαριεντισμὸς ἑτέροις μᾶλλον ἔπρεπεν, ὅσοι
<span class="lb" data-page="18a.291" data-line="10" id="l18a.291.10"></span>δογματίζουσιν ὑπὸ μελαίνης χολῆς ἐνοχλεῖσθαι τοὺς μελαγχολῶντας.
<span class="lb" data-page="18a.291" data-line="11" id="l18a.291.11"></span>Ἰουλιανὸς δὲ ὁμοιότατός ἐστι τῷ κατὰ τὸν Αἰσώπου
<span class="lb" data-page="18a.291" data-line="12" id="l18a.291.12"></span>λόγον ὄνῳ, ὃς θεασάμενος ἓν τῶν Μελιταίων κυνίδιον
<span class="lb" data-page="18a.291" data-line="13" id="l18a.291.13"></span>Ἀριστοσίτῳ δεσπότῃ συγκατακείμενον, ἁλλόμενόν τε
<span class="lb" data-page="18a.291" data-line="14" id="l18a.291.14"></span>περὶ αὐτὸν καὶ σκιρτῶν καὶ σεῖον τὴν οὐρὰν, καί τι καὶ
<span class="lb" data-page="18a.291" data-line="15" id="l18a.291.15"></span>φώνημα τερπνὸν ὑποφθεγγόμενον, ἐφ’ οἷς ἥδοντό τε καὶ
<span class="lb" data-page="18a.291" data-line="16" id="l18a.291.16"></span>κατεφίλουν αὐτὸ πάντες οἱ σύνδειπνοι, μηδὲν μελλήσας ἀλλ’
<span class="lb" data-page="18a.291" data-line="17" id="l18a.291.17"></span>εὐθὺς ἀναπηδήσας ἐπὶ τὴν κλίνην ὀγκᾶται καὶ κατ’ αὐτὸν
<span class="lb" data-page="18a.291" data-line="18" id="l18a.291.18"></span>εἰλεῖτο, σείων τὴν οὐράν. ἀλλὰ τούτῳ παραπλησίως ὢν
<span class="pb" data-page="18a.292" id="p18a.292"></span>
<span class="lb" data-page="18a.292" data-line="1" id="l18a.292.1"></span>Ἰουλιανὸς ἐπισκήπτει χαριεντιζόμενος εἰς μελαγχολίαν ἡμᾶς,
<span class="lb" data-page="18a.292" data-line="2" id="l18a.292.2"></span>ἣν αὐτός φησιν ὑπὸ μελαίνης γίγνεσθαι χολῆς. κατέλειπε
<span class="lb" data-page="18a.292" data-line="3" id="l18a.292.3"></span>τοίνυν ἡμᾶς ἐπί σοι λέγειν τὴν μέλαιναν, ὃς οὐδὲ τῶν ἰατρικῶν
<span class="lb" data-page="18a.292" data-line="4" id="l18a.292.4"></span>παιδαρίων ἀμείνων ὑπάρχων τὴν τέχνην ἐπιτιμᾷς
<span class="lb" data-page="18a.292" data-line="5" id="l18a.292.5"></span>Ἱπποκράτους. τίς ταύτης μείζων μελαγχολία; τίς ἀπαιδευσία
<span class="lb" data-page="18a.292" data-line="6" id="l18a.292.6"></span>φανερωτέρα; τὶς τόλμη προπετεστέρα; καθ’ ἡμῶν, Ἰουλιανὲ,
<span class="lb" data-page="18a.292" data-line="7" id="l18a.292.7"></span>χαριεντίζῃ τοιαῦτα καὶ συνάπτεις αὐτὰ λόγοις ἀμαθέσιν,
<span class="lb" data-page="18a.292" data-line="8" id="l18a.292.8"></span>ὡς ἂν μὴ παῖδα λαθεῖν αὐτῶν τὴν ἀτοπίαν. Ἱπποκράτους
<span class="lb" data-page="18a.292" data-line="9" id="l18a.292.9"></span>γὰρ εἰρηκότος οὔθ’ ἡλικίαν οὔθ’ ὥραν ἔτους
<span class="lb" data-page="18a.292" data-line="10" id="l18a.292.10"></span>οὔθ’ ὅλως οὐδένα καιρὸν εὑρεθῆναι δύνασθαι, καθ’ ὃν
<span class="lb" data-page="18a.292" data-line="11" id="l18a.292.11"></span>ἀπόλλυταί τις ἐκ τοῦ σώματος ἡμῶν χυμὸς, ὃν αὐτὸς ἀεί
<span class="lb" data-page="18a.292" data-line="12" id="l18a.292.12"></span>φησιν ὑπάρχειν, αἵματος δηλονότι καὶ φλέγματος
<span class="lb" data-page="18a.292" data-line="13" id="l18a.292.13"></span><span class="milestone ed1page" data-n="5.344" data-unit="ed1page" id="ed1page.5.344"></span>καὶ χολῶν διττῶν. ἅπαντας μὲν γὰρ εἶναι διὰ παντὸς, αὐξάνεσθαι
<span class="lb" data-page="18a.292" data-line="14" id="l18a.292.14"></span>δ’ ἄλλον ἐν ἄλλῃ κράσει καὶ φύσει σώματος, ἡλικίᾳ
<span class="lb" data-page="18a.292" data-line="15" id="l18a.292.15"></span>τε καὶ ὥρᾳ καὶ χώρᾳ καὶ νοσήματι νομίζεις καταβάλλεσθαι
<span class="lb" data-page="18a.292" data-line="16" id="l18a.292.16"></span>τὸν λόγον, εἰ τῷ χολῶντι φλέγματος ἀγωγὸν δοθείη
<span class="lb" data-page="18a.292" data-line="17" id="l18a.292.17"></span>φάρμακον, τουτὶ μὲν κενούμενον φαίνοιτο, χολὴ δὲ οὐ κενοῦται.
<span class="pb" data-page="18a.293" id="p18a.293"></span>
<span class="lb" data-page="18a.293" data-line="1" id="l18a.293.1"></span>φέρε τοίνυν ἡμῖν τοῦτο φαίνεται γιγνόμενον, μηδ’
<span class="lb" data-page="18a.293" data-line="2" id="l18a.293.2"></span>ἐκκενοῦν τὸ φάρμακον ἀεὶ τὸν οἰκεῖον ἑαυτῷ χυμόν. ἆρ’
<span class="lb" data-page="18a.293" data-line="3" id="l18a.293.3"></span>οὖν ἐναργῶς ἐδόκει ψευδὲς εἶναι τὸ Ἱπποκράτους δόγμα;
<span class="lb" data-page="18a.293" data-line="4" id="l18a.293.4"></span>εἰ γὰρ ὁμοτίμως μὲν ἅπαντας ἕλκει τοὺς χυμοὺς ἕκαστον
<span class="lb" data-page="18a.293" data-line="5" id="l18a.293.5"></span>τῶν καθαιρόντων, ἀλλοιοῦν δ’ εἰς μίαν ἰδέαν αὐτοὺς, ἣν
<span class="lb" data-page="18a.293" data-line="6" id="l18a.293.6"></span>πέφυκεν, οὐδὲν διοίσει τοῦ φλεβοτομεῖν τὸ καθαίρειν. ἀλλ’
<span class="lb" data-page="18a.293" data-line="7" id="l18a.293.7"></span>εἴπερ τοῦτο οὕτως ἔχει, ῥᾷστον ἤδη τῇ πείρᾳ κρῖναι τὸ
<span class="lb" data-page="18a.293" data-line="8" id="l18a.293.8"></span>δόγμα καὶ δυοῖν ἀνθρώπων ἀσκίτην ὕδερον ἐχόντων ἴσον
<span class="lb" data-page="18a.293" data-line="9" id="l18a.293.9"></span>τὸ μέγεθος, ἐπὶ τῇ τοῦ σώματος ἕξει τε καὶ ἡλικίᾳ παραπλησίως
<span class="lb" data-page="18a.293" data-line="10" id="l18a.293.10"></span>διακειμένων, τῷ μὲν ἑτέρῳ δοῦναι τῶν ὑδραγωγῶν
<span class="lb" data-page="18a.293" data-line="11" id="l18a.293.11"></span>τι φάρμακον,<span class="milestone ed2page" data-n="9.393" data-unit="ed2page" id="ed2page.9.393"></span> τοῦ δ’ ἑτέρου τεμεῖν τὴν φλέβα,
<span class="lb" data-page="18a.293" data-line="12" id="l18a.293.12"></span>κἄπειτα θεάσασθαι τίς μὲν ἐξ αὐτῶν ὠφελεῖται, τίς δὲ
<span class="lb" data-page="18a.293" data-line="13" id="l18a.293.13"></span>βλάπτεται. δίκαιον μὲν ἦν ἴσον ἑκατέρῳ ποιήσασθαι τὸ
<span class="lb" data-page="18a.293" data-line="14" id="l18a.293.14"></span>πλῆθος τῆς κενώσεως, τοσαύτας κοτύλας ἐκχέοντας τοῦ
<span class="lb" data-page="18a.293" data-line="15" id="l18a.293.15"></span>αἵματος, ὅσας τοῦ κενωθέντος, ὡς οὗτοι νομίζουσιν ὕδατος
<span class="lb" data-page="18a.293" data-line="16" id="l18a.293.16"></span>ὑπὸ τοῦ καθαρτικοῦ φαρμάκου. κἂν τοῦτο συγχωρήσωμεν
<span class="lb" data-page="18a.293" data-line="17" id="l18a.293.17"></span>αὐτοῖς καὶ τοῦ μὲν ἑτέρου διὰ τῆς καθάρσεως κενώσομεν
<span class="lb" data-page="18a.293" data-line="18" id="l18a.293.18"></span>κοτύλας ὕδατος, εἰ τύχοι ιε΄, τοῦ δ’ ἑτέρου διὰ τῆς φλεβοτομίας
<span class="pb" data-page="18a.294" id="p18a.294"></span>
<span class="lb" data-page="18a.294" data-line="1" id="l18a.294.1"></span>δύο μόνας ἐπίδωμεν ὅστις μὲν αὐτῶν ἐσφάγη. τί
<span class="lb" data-page="18a.294" data-line="2" id="l18a.294.2"></span>γὰρ ἂν ἄλλο τις εἴποι περὶ τοῦ φλεβοτομηθέντος ὑδεριῶντος;
<span class="lb" data-page="18a.294" data-line="3" id="l18a.294.3"></span>ὅστις δ’ ὤνηται τὰ μέγιστα. τί, λέγομεν, ὦ οὗτος;
<span class="lb" data-page="18a.294" data-line="4" id="l18a.294.4"></span>ἆρα ἴσως ἢ παραπλησίως ὁ νῦν εἰρημένος ἔλεγχος ὅσῳ μικρὸν
<span class="lb" data-page="18a.294" data-line="5" id="l18a.294.5"></span>ἔμπροσθεν ἐγχειρήσας, καθαρτικὸν χολῆς, φησὶ, διδόσθω
<span class="lb" data-page="18a.294" data-line="6" id="l18a.294.6"></span>τινὶ τῶν ὑδεριόντων, κενώσει μὲν, ὦ οὗτος, καὶ τουτὶ
<span class="lb" data-page="18a.294" data-line="7" id="l18a.294.7"></span>χολὴν, ἀλλ’ ὀλίγην τε καὶ σὺν οὐδενὶ χρηστῷ· καθαρτικὸν
<span class="lb" data-page="18a.294" data-line="8" id="l18a.294.8"></span>ὑδατώδους ἰχῶρος διδόσθω τῷ χολῶντι, κενώσει μὲν ὑδατῶδες,
<span class="lb" data-page="18a.294" data-line="9" id="l18a.294.9"></span>ἀλλ’ ὀλίγον τε καὶ μετὰ βλάβης. πάλιν οὖν διδόσθω
<span class="lb" data-page="18a.294" data-line="10" id="l18a.294.10"></span>τὸ μὲν ὑδραγωγὸν τῷ τὸν· ἀσκίτην νοσοῦντι, τὸ δὲ
<span class="lb" data-page="18a.294" data-line="11" id="l18a.294.11"></span>χολαγωγὸν τῷ τὸν ἴκτερον, καὶ πολὺ κενωθήσεται τῶν ἀνθρώπων
<span class="lb" data-page="18a.294" data-line="12" id="l18a.294.12"></span>ἑκάτερος καὶ σὺν ὠφελείᾳ μεγάλῃ. ταῦτα εἰ μὲν
<span class="lb" data-page="18a.294" data-line="13" id="l18a.294.13"></span>οὐδέπω ἀνέγνω γεγραμμένα παρὰ τινι τῶν ἰατρῶν ὁ Ἰουλιανὸς,
<span class="lb" data-page="18a.294" data-line="14" id="l18a.294.14"></span>θαυμάζω τὴν φιλοπονίαν τἀνδρός. ἀναγνοὺς δ’ εἰ
<span class="lb" data-page="18a.294" data-line="15" id="l18a.294.15"></span>ἐτόλμησε γράφειν ἅπερ ἔγραψεν, ἄξιον ἄγασθαι τὴν σύνεσιν
<span class="lb" data-page="18a.294" data-line="16" id="l18a.294.16"></span>αὐτοῦ. νομίζω γὰρ ἐγὼ νῦν ἀκούσασι τῶν εἰρημένων ἀρτήσειν
<span class="lb" data-page="18a.294" data-line="17" id="l18a.294.17"></span>αὐτῶν τὰ ὦτα. Ἰουλιανὸς δ’ ἐν οἷς ἔγραψε περὶ
<span class="pb" data-page="18a.295" id="p18a.295"></span>
<span class="lb" data-page="18a.295" data-line="1" id="l18a.295.1"></span>αὐτῶν ἡγεῖται μελαγχολᾷν ἡμᾶς. ἀποκρίνασθαι τοιγαροῦν
<span class="lb" data-page="18a.295" data-line="2" id="l18a.295.2"></span>ἀναμνησθεὶς τῶν φιλοσόφων οὓς ἐπῄνεσε, παρὰ τίνος αὐτῶν
<span class="lb" data-page="18a.295" data-line="3" id="l18a.295.3"></span>ἔμαθε νόμον ἀποδείξεως τοιοῦτον, οἵῳ φαίνεται κεχρημένος.
<span class="lb" data-page="18a.295" data-line="4" id="l18a.295.4"></span>εἰ γὰρ ἐπεφύκει, φησὶ, τὸ χολαγωγὸν φάρμακον ἐκκαθαίρειν
<span class="lb" data-page="18a.295" data-line="5" id="l18a.295.5"></span>τοῦ ζώου τὴν χολὴν, οὐκ αὐτὴν γεννᾷν, οὐκ ἂν
<span class="lb" data-page="18a.295" data-line="6" id="l18a.295.6"></span>ἐκενοῦντο χολὴν τοῖς φλεγματώδεσι. θαυμαστή γε ἡ τοῦ
<span class="lb" data-page="18a.295" data-line="7" id="l18a.295.7"></span>ἀκολούθου γνῶσις· ὦ τῆς μεγάλης διαλεκτικῆς τοῦ σοφιστοῦ.
<span class="lb" data-page="18a.295" data-line="8" id="l18a.295.8"></span>τί συνετὸν οὕτω Χρύσιππος ἢ Ἀριστοτέλης ἢ Πλάτων εἶπεν;
<span class="lb" data-page="18a.295" data-line="9" id="l18a.295.9"></span>οἵ γε, εἰ περὶ τούτων αὐτῶν ἐπισκέψασθαι προὐτάθη,
<span class="lb" data-page="18a.295" data-line="10" id="l18a.295.10"></span>τὸ μηδὲ ὅλως περιέχεσθαι κατὰ τὸ σῶμα χολὴν πάντες
<span class="lb" data-page="18a.295" data-line="11" id="l18a.295.11"></span>ἂν ἔφασαν ἕπεσθαι τὸ μηδ’ ὅλως ὑπὸ τῶν χολαγωγῶν ἐκκενοῦσθαι,
<span class="lb" data-page="18a.295" data-line="12" id="l18a.295.12"></span>τὸ δ’ ὀλίγον περιέχεσθαι, τὸ τὴν ἑλκομένην
<span class="lb" data-page="18a.295" data-line="13" id="l18a.295.13"></span>ὑπ’ αὐτῶν ὀλίγην ὑπάρχειν, ὥσπερ γε εἰ πολὺ περιέχοιτο,
<span class="lb" data-page="18a.295" data-line="14" id="l18a.295.14"></span>πολλὴν εἶναι τὴν ἑλκομένην. ἀλλ’ Ἰουλιανὸς ὁ τῆς καινῆς
<span class="lb" data-page="18a.295" data-line="15" id="l18a.295.15"></span>διαλεκτικῆς σοφιστὴς ἀξιοῖ μηδ’ ὅλως ἕπεσθαι χολὴν τοῖς
<span class="lb" data-page="18a.295" data-line="16" id="l18a.295.16"></span>χολαγωγοῖς, ὅταν ὀλίγη ποθ’ ὑπάρχῃ κατὰ τὸ ζῶον. εἶθ’
<span class="lb" data-page="18a.295" data-line="17" id="l18a.295.17"></span>ἡμᾶς μὲν λέγει μελαγχολῶντας τοὺς ὑδραγωγὸν διδόντας ﻿
<span class="pb" data-page="18a.296" id="p18a.296"></span>
<span class="lb" data-page="18a.296" data-line="1" id="l18a.296.1"></span>φάρμακον τοῖς ὑδεριῶσιν. ἑαυτὸν δὲ σωφρονεῖν, οὗ τοῖς
<span class="lb" data-page="18a.296" data-line="2" id="l18a.296.2"></span>δόγμασιν ἕπεται φλεβοτομεῖν αὐτούς. ὁμοιότατον δὲ τούτοις
<span class="lb" data-page="18a.296" data-line="3" id="l18a.296.3"></span>αὐτοῦ τοῖς λόγοις ἐστὶ καὶ τὸ διὰ τῶν ἐχομένων εἰρημένων
<span class="lb" data-page="18a.296" data-line="4" id="l18a.296.4"></span>ἐν τῇδε τῇ ῥήσει· τό τε γίγνεσθαι ἐπὶ τὸ πλεῖστον ἐναλλὰξ
<span class="lb" data-page="18a.296" data-line="5" id="l18a.296.5"></span>ἐπίτασις τε καὶ ἄνεσις, ὑγεία ἀδιόριστος· ὁμοιούμενός τις,
<span class="lb" data-page="18a.296" data-line="6" id="l18a.296.6"></span>ὡς πρὸς ἡμῶν κατὰ πᾶν συνεχείας, ἐν τῷ σπανίως ὀλιγάκις
<span class="lb" data-page="18a.296" data-line="7" id="l18a.296.7"></span>τε φαινομένῳ. ἐν τούτοις Ἰουλιανὸς καταβάλλει τὴν δόξαν
<span class="lb" data-page="18a.296" data-line="8" id="l18a.296.8"></span>τῶν οἰομένων ἀεὶ σωματικὰς εἶναι τὰς κατασκευὰς τῶν παθῶν,
<span class="lb" data-page="18a.296" data-line="9" id="l18a.296.9"></span>ταῦτα ὡς μαρτυροῦντα, γράφοντας ἐπιτάσεις καὶ τὰς
<span class="lb" data-page="18a.296" data-line="10" id="l18a.296.10"></span>ἀνέσεις τῶν νοσημάτων, οἰόμενος συμφωνεῖν μὲν τῇ δόξῃ
<span class="lb" data-page="18a.296" data-line="11" id="l18a.296.11"></span>τῶν μεθοδικῶν, ἐναντιοῦσθαι δὲ τῇ τοῦ παλαιοῦ. καίτοι
<span class="lb" data-page="18a.296" data-line="12" id="l18a.296.12"></span>ταὐτὸ τὸ ἐναντιώτατον εὕροις ἄν. αἱ μὲν γὰρ τοῖς στερεοῖς
<span class="lb" data-page="18a.296" data-line="13" id="l18a.296.13"></span>τοῦ ζώου <span class="milestone ed2page" data-n="9.394" data-unit="ed2page" id="ed2page.9.394"></span>μέρεσι διαθέσεις ἐστηριγμέναι τ’ εἰσὶ καὶ
<span class="lb" data-page="18a.296" data-line="14" id="l18a.296.14"></span>μόνιμοι, τὰ δὲ ὑγρὰ καὶ μεταῤῥεῖν εἰκὸς εἰς ἄλλο μόριον
<span class="lb" data-page="18a.296" data-line="15" id="l18a.296.15"></span>τοῦ ζώου καὶ διαφορεῖσθαι λεπτυνόμενα καὶ κατά τινας
<span class="lb" data-page="18a.296" data-line="16" id="l18a.296.16"></span>αἰσθητοὺς πόρους ἐκκρίνεσθαι, καὶ ποτὲ μὲν ὑπὸ τῆς διοικούσης
<span class="lb" data-page="18a.296" data-line="17" id="l18a.296.17"></span>τὰ ζῶα φύσεως πεπτόμενα χρηστότερα γίνεσθαι,
<span class="pb" data-page="18a.297" id="p18a.297"></span>
<span class="lb" data-page="18a.297" data-line="1" id="l18a.297.1"></span>ποτὲ δ’ ὑπὸ πυρετώδους θερμασίας ἀλλοιούμενα μοχθηρότερα,
<span class="lb" data-page="18a.297" data-line="2" id="l18a.297.2"></span>καὶ τὰ μὲν διαπνεῖσθαι ὑπὸ τῆς πυρετώδους θερμότητος,
<span class="lb" data-page="18a.297" data-line="3" id="l18a.297.3"></span>τὰ δ’ αὐτῶν βελτίω γίγνεσθαι κεραννύμενα
<span class="lb" data-page="18a.297" data-line="4" id="l18a.297.4"></span>χρησταῖς τροφαῖς, τὰ δὲ συνδιαφθείρεσθαι ταῖς ἐπιῤῥεούσαις,
<span class="lb" data-page="18a.297" data-line="5" id="l18a.297.5"></span>ἤτοι γ’ εὐθὺς ἔξωθεν οὔσαις μοχθηραῖς ἢ μὴ καλῶς
<span class="lb" data-page="18a.297" data-line="6" id="l18a.297.6"></span>ἔτι ἐν τῇ γαστρὶ πεφθείσαις, * * * *
<span class="lb" data-page="18a.297" data-line="7" id="l18a.297.7"></span>τοὺς δ’ ἐπὶ σηπεδόνι χυμῶν ἀναπτομένους οὐδὲν δήπου
<span class="lb" data-page="18a.297" data-line="8" id="l18a.297.8"></span>θαυμαστόν ἐστιν ὡς ἂν ἐκεῖνα τύχῃ κατά τε χώρας ἀθροιζόμενά
<span class="lb" data-page="18a.297" data-line="9" id="l18a.297.9"></span>τε καὶ σηπόμενα καὶ κενούμενα, τάς τε γενέσεις
<span class="lb" data-page="18a.297" data-line="10" id="l18a.297.10"></span>ἴσχειν καὶ τὰς παρακμάς. ἀλλ’ ἐν μὲν τούτοις ἀνάσχοιτ’
<span class="lb" data-page="18a.297" data-line="11" id="l18a.297.11"></span>ἄν τις ἴσως αὐτῶν· ὃ δ’ ἐφεξῆς ἔγραψεν Ἰουλιανὸς οὐκ
<span class="lb" data-page="18a.297" data-line="12" id="l18a.297.12"></span>ἔτι κοινὸν. ἁπάντων ὑπάρχον, ἀλλ’ ἴδιον ἐξαίρετον ἑαυτῷ,
<span class="lb" data-page="18a.297" data-line="13" id="l18a.297.13"></span>τοῦτ’ ἤδη σοι δίειμι. ὅλην δ’ ἄμεινόν μοι δοκεῖ παραγράψαι
<span class="lb" data-page="18a.297" data-line="14" id="l18a.297.14"></span>τὴν ῥῆσιν, εἰ καὶ μακροτέρα πώς ἐστιν ἔχουσαν ὧδε.
<span class="lb" data-page="18a.297" data-line="15" id="l18a.297.15"></span>ὅτι δ’ ἀδιανόητον ἐπὶ πλῆθος ἢ διαφθορὰν, ὃ ἄν τι πρὸς
<span class="lb" data-page="18a.297" data-line="16" id="l18a.297.16"></span>τοῦ νῦν τιθέναι, ἀναφέρειν τὸ ποιητικὸν τῆς νόσου, τί δ’
<span class="lb" data-page="18a.297" data-line="17" id="l18a.297.17"></span>ἄν τις συμμελέστατα διαγνοίη τοῦ πάθους δι’ ὅλου τοῦ
<span class="lb" data-page="18a.297" data-line="18" id="l18a.297.18"></span>σώματος ἀπιόντος; ἀναγκαῖον ὁμολογεῖν πάντα περιττεύειν
<span class="pb" data-page="18a.298" id="p18a.298"></span>
<span class="lb" data-page="18a.298" data-line="1" id="l18a.298.1"></span>ἐν παντὶ μέρει τε καὶ μορίῳ. τῷ ἀποτελέσματι γὰρ συμπαρατείνεσθαι
<span class="lb" data-page="18a.298" data-line="2" id="l18a.298.2"></span>χρὴ τὸ συνέχον αἴτιον. χωρεῖ δὲ δι’ ὅλου
<span class="lb" data-page="18a.298" data-line="3" id="l18a.298.3"></span>πάθη, ὡς πυρετοὶ ἄλλα τε μύρια, ἐφ’ ὧν ἐν τῷ ὅλῳ καὶ
<span class="lb" data-page="18a.298" data-line="4" id="l18a.298.4"></span>τὸ πλῆθος εἶναι δεῖ. καὶ τὸ τοῖς πλεῖον ὅταν πλεῖον καὶ
<span class="lb" data-page="18a.298" data-line="5" id="l18a.298.5"></span>τὸ νόσημα ᾖ καὶ τὸ τοῖς πλεῖον καὶ συγκεχωρημένον ὧδέ
<span class="lb" data-page="18a.298" data-line="6" id="l18a.298.6"></span>πως φάναι. εἰ δέ γε * * * * διὰ ἀντιφῶν τὸ
<span class="lb" data-page="18a.298" data-line="7" id="l18a.298.7"></span>πλῆθος τοῦ ὑγροῦ. καὶ μὴν Ἰουλιανὸς οὐ βούλεται τῶν καθόλου
<span class="lb" data-page="18a.298" data-line="8" id="l18a.298.8"></span>τὸ σῶμα νοσημάτων ἐν ἑνὶ τόπῳ τὴν συνεκτικὴν
<span class="lb" data-page="18a.298" data-line="9" id="l18a.298.9"></span>ὑπάρχειν αἰτίαν. ἀλλὰ κἂν τὴν ῥύσιν ὑπόθηταί τις ἐπὶ
<span class="lb" data-page="18a.298" data-line="10" id="l18a.298.10"></span>τῷ βουβῶνι γίγνεσθαι συνέχον αἴτιον οὖσαν τοῦ πυρετοῦ,
<span class="lb" data-page="18a.298" data-line="11" id="l18a.298.11"></span>εἰς τοσαύτην ἀπορίαν ὁ λόγος ἀχθήσεται. λυομένου γὰρ
<span class="lb" data-page="18a.298" data-line="12" id="l18a.298.12"></span>τοῦ βουβῶνος οὔτε διαμένειν αὐτὴν οὔτε παύεσθαι δυνατὸν,
<span class="lb" data-page="18a.298" data-line="13" id="l18a.298.13"></span>ἐπειδὴ μενούσης μὲν ἀναγκαῖόν ἐστι καὶ τὸν πυρετὸν
<span class="lb" data-page="18a.298" data-line="14" id="l18a.298.14"></span>διαλύεσθαι, λυομένης δὲ συνεκτικὸν ἑαυτῆς αἴτιον ἔχειν τὸν
<span class="lb" data-page="18a.298" data-line="15" id="l18a.298.15"></span>βουβῶνα, κἀν τούτῳ τὸν λόγον ἀνατρέπεσθαι, τοῦ θαυμαστοῦ
<span class="lb" data-page="18a.298" data-line="16" id="l18a.298.16"></span>προστάτου, φάσκοντος ἀδύνατον εἶναι τὸ καθ’ ὅλον
<span class="lb" data-page="18a.298" data-line="17" id="l18a.298.17"></span>τοῦ σῶμα πάθος αἴτιον ἐν ἑνὶ τόπῳ συστῆναι. καὶ μὴν
<span class="pb" data-page="18a.299" id="p18a.299"></span>
<span class="lb" data-page="18a.299" data-line="1" id="l18a.299.1"></span>οὐδ’ ἄλλην τινὰ ἔννοιαν εἰπεῖν ἔχει τοῦ συνέχοντος αἰτίου,
<span class="lb" data-page="18a.299" data-line="2" id="l18a.299.2"></span>παρὰ τὸ γίνεσθαί τι πρὸς αὐτοῦ καὶ παύεσθαι σὺν αὐτῷ,
<span class="lb" data-page="18a.299" data-line="3" id="l18a.299.3"></span>πλὴν εἰ κἀνταῦθα πάλιν ἐξαίφνης ἑαυτὸν εἶναί φησι στωϊκὸν,
<span class="lb" data-page="18a.299" data-line="4" id="l18a.299.4"></span>ὡς ἐν ἄλλοις ἐποίησεν. ἀλλὰ τοῦτό γε πράξας οὐ νόσου
<span class="lb" data-page="18a.299" data-line="5" id="l18a.299.5"></span>μόνον, ἀλλὰ καὶ τῆς ὑγείας αὐτῆς αἴτιον ἀποφανεῖταί
<span class="lb" data-page="18a.299" data-line="6" id="l18a.299.6"></span>τινα καὶ θερμὸν καὶ ψυχρὸν ἀναγκασθήσεταί τι λέγειν εἶναι
<span class="lb" data-page="18a.299" data-line="7" id="l18a.299.7"></span>νόσημα καὶ ξηρὸν καὶ ὑγρὸν, ἅπερ οὐ βούλεται. μὴ τοίνυν
<span class="lb" data-page="18a.299" data-line="8" id="l18a.299.8"></span>ληρείτω μάταια, μηδ’ ἐμπλήκτων τρόπον, ἀλλὰ τἄλλα φανταζέσθω,
<span class="lb" data-page="18a.299" data-line="9" id="l18a.299.9"></span>ποτὲ μὲν ἐπαινῶν στωϊκοὺς, ποτὲ δ’ ἀναιρῶν αὐτῶν
<span class="lb" data-page="18a.299" data-line="10" id="l18a.299.10"></span>τὰ δόγματα.
</p>
        </article>

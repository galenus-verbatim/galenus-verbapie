<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.14">
<span class="pb page1" data-page="18a.333" id="p18a.333"></span>
<span class="milestone ed1page page1" data-n="5.583" data-unit="ed1page" id="ed1page.5.583"></span>
<span class="milestone ed2page page1" data-n="12.298" data-unit="ed2page" id="ed2page.12.298"></span>
<span class="lb head" data-page="18a.333" data-line="12" id="l18a.333.12"></span>
            <blockquote class="quote lemma">
<span class="lb" data-page="18a.333" data-line="13" id="l18a.333.13"></span>Κἄπειτα ὑποστρέψαι, ὡς ἂν ἐνίζηται ἕδρα, οὕτω στοχασάμενον,
<span class="lb" data-page="18a.333" data-line="14" id="l18a.333.14"></span>ὅκως ἀμφὶ τὸν ὦμον τὸν ἑωυτοῦ κρεμάσαι τὸν ἄνθρωπον
<span class="lb" data-page="18a.333" data-line="15" id="l18a.333.15"></span>κατὰ τὴν μασχάλην. αὐτὸς δὲ ἑωυτὸν ὑψηλότερον
<span class="lb" data-page="18a.333" data-line="16" id="l18a.333.16"></span>ἐπὶ τοῦτον τὸν ὦμον ποιεέτω ἢ ἐπὶ τὸν ἕτερον. τοῦ
<span class="lb" data-page="18a.333" data-line="17" id="l18a.333.17"></span>δὲ κρεμαμένου τὸν βραχίονα πρὸς ἑωυτοῦ στῆθος προσαναγκαζέτω
<span class="lb" data-page="18a.333" data-line="18" id="l18a.333.18"></span>ὡς τάχιστα. ἐν τούτῳ δὲ τῷ σχήματι προσανασειέτω,
<span class="pb" data-page="18a.334" id="p18a.334"></span>
<span class="lb" data-page="18a.334" data-line="1" id="l18a.334.1"></span>ὁκόταν μετεωρήσῃ τὸν ἄνθρωπον ὡς ἀντιῤῥέποι
<span class="lb" data-page="18a.334" data-line="2" id="l18a.334.2"></span>τὸ ἄλλο σῶμα αὐτῷ ἀντίον τοῦ βραχίονος τοῦ κατεχομένου.
<span class="lb" data-page="18a.334" data-line="3" id="l18a.334.3"></span>ἢν δὲ ἄγαν κοῦφος ἔῃ ὁ ἄνθρωπος, προσεπικρεμασθήτω
<span class="lb" data-page="18a.334" data-line="4" id="l18a.334.4"></span>τούτου ὄπισθέν τις κοῦφος παῖς. αὗται δὲ αἱ
<span class="lb" data-page="18a.334" data-line="5" id="l18a.334.5"></span>ἐμβολαὶ πᾶσαι κατὰ παλαίστρην εὔχρηστοί εἰσιν, ὅτι οὐδὲν
<span class="lb" data-page="18a.334" data-line="6" id="l18a.334.6"></span>ἀλλοίων δέονται ἐπεισενεχθῆναι, χρήσαιτο δ’ ἄν τις
<span class="lb" data-page="18a.334" data-line="7" id="l18a.334.7"></span>ἄλλοθι.
</blockquote>
<span class="lb rule" data-page="18a.334" data-line="8" id="l18a.334.8"></span>
            <p>
<span class="lb" data-page="18a.334" data-line="9" id="l18a.334.9"></span><span class="milestone ed2page" data-n="12.299" data-unit="ed2page" id="ed2page.12.299"></span>Τὴν ὑποστροφήν φησι δηλῶν τοῦ κατωμίζοντος
<span class="lb" data-page="18a.334" data-line="10" id="l18a.334.10"></span>ὦμον, ὡς ὅταν ἐπελθόντες δίφρῳ περιστρεφώμεθα καθίζοντες
<span class="lb" data-page="18a.334" data-line="11" id="l18a.334.11"></span>ἐπ’ αὐτόν. ὅταν δὲ τοῦ κατωμίζοντος ἐκκρεμαθήσεται,
<span class="lb" data-page="18a.334" data-line="12" id="l18a.334.12"></span>δῆλον ὅτι κατὰ τὸν νῶτον αὐτοῦ καὶ οὕτως ἀντίτασιν
<span class="lb" data-page="18a.334" data-line="13" id="l18a.334.13"></span>ἐργάσεται τῆς κατατεινομένης εἰς τὸ πρόσω χειρός. εἰ δὲ
<span class="lb" data-page="18a.334" data-line="14" id="l18a.334.14"></span>εἴη κοῦφος ὁ κατωμιζόμενος, προσεκκρεμασθῆναι παῖδα κοῦφον
<span class="lb" data-page="18a.334" data-line="15" id="l18a.334.15"></span>κελεύει, χάριν τοῦ μεῖζον ἐργάσασθαι τὸ βάρος τῆς
<span class="lb" data-page="18a.334" data-line="16" id="l18a.334.16"></span>ἀντιτάσεως. ἀνασείεσθαι δὲ τὸν τοῦ κάμνοντος ὦμον ὑπὸ
<span class="lb" data-page="18a.334" data-line="17" id="l18a.334.17"></span>τοῦ κατωμίζοντος ἀξιοῖ, χάριν τοῦ κατ’ εὐθὺ γενέσθαι τὸν
<span class="lb" data-page="18a.334" data-line="18" id="l18a.334.18"></span>βραχίονα τῆς ἰδίας ἕδρας. εἴρηται γὰρ ἡμῖν πολλάκις ὡς ﻿
<span class="pb" data-page="18a.335" id="p18a.335"></span>
<span class="lb" data-page="18a.335" data-line="1" id="l18a.335.1"></span>ὅταν ἐν τούτῳ καταστῇ τὸ ἐμβαλλόμενον ἄρθρον, ἑτοίμην
<span class="lb" data-page="18a.335" data-line="2" id="l18a.335.2"></span>ἴσχει τὴν ἔμπτωσιν, εἰ καὶ μὴ συνεπωθοῦμεν ἡμεῖς αὐτὸ
<span class="lb" data-page="18a.335" data-line="3" id="l18a.335.3"></span>τῶν μυῶν ἐργαζομένων τὸ δέον.
</p>
<span class="lb rule" data-page="18a.335" data-line="4" id="l18a.335.4"></span>
          </article>

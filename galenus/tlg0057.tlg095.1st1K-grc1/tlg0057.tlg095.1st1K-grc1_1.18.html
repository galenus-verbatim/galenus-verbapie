<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.18">
<span class="pb page1" data-page="18a.338" id="p18a.338"></span>
<span class="milestone ed1page page1" data-n="5.584" data-unit="ed1page" id="ed1page.5.584"></span>
<span class="milestone ed2page page1" data-n="12.300" data-unit="ed2page" id="ed2page.12.300"></span>
<span class="lb head" data-page="18a.338" data-line="5" id="l18a.338.5"></span>
            <blockquote class="quote lemma">
<span class="lb" data-page="18a.338" data-line="6" id="l18a.338.6"></span>Χρὴ μέντοι καὶ ἐπὶ τῷ κλιμακτῆρι ἐπιδεδέσθαι τι ἄνωθεν
<span class="lb" data-page="18a.338" data-line="7" id="l18a.338.7"></span>στρογγύλον, ἐναρμόσσον ἐς τὸ κοῖλον τῆς μασχάλης, ὃ
<span class="lb" data-page="18a.338" data-line="8" id="l18a.338.8"></span>προσδιαναγκάσῃ τὴν κεφαλὴν τοῦ βραχίονος ἐς τὴν φύσιν
<span class="lb" data-page="18a.338" data-line="9" id="l18a.338.9"></span>ἀπιέναι.
</blockquote>
<span class="lb rule" data-page="18a.338" data-line="10" id="l18a.338.10"></span>
            <p>
<span class="lb" data-page="18a.338" data-line="11" id="l18a.338.11"></span>Ἐξ αὐτοῦ τοῦ κατὰ τὸν κλιμακτῆρα ξύλον τοιοῦτον
<span class="lb" data-page="18a.338" data-line="12" id="l18a.338.12"></span>ἐξέχον εὐθὺς ἀπ’ ἀρχῆς γίνεται κατὰ τὸ μηχανικὸν κλιμάκιον,
<span class="lb" data-page="18a.338" data-line="13" id="l18a.338.13"></span>ᾧ καὶ ἡμεῖς συνήθως χρώμεθα. παραπλήσιον δέ ἐστι
<span class="lb" data-page="18a.338" data-line="14" id="l18a.338.14"></span>τῷ κατὰ τὴν ἐφεξῆς ὑπ’ αὐτοῦ μέλλοντι γράφεσθαι ξύλῳ
<span class="lb" data-page="18a.338" data-line="15" id="l18a.338.15"></span>κατὰ τὴν ἄμβην ἔχοντι τὸ πέρας, ἐφ’ οὗ καὶ πάλιν προσαγορεύουσιν
<span class="lb" data-page="18a.338" data-line="16" id="l18a.338.16"></span>αὐτὸ ἄμβην οἱ μετ’ αὐτὸν ἰατροὶ πάντες. ἐπιτιθέναι
<span class="lb" data-page="18a.338" data-line="17" id="l18a.338.17"></span>δὲ τοῦτο καὶ τοῖς στασίμοις ὀργάνοις, οἷον ἐστι τό τε
<span class="lb" data-page="18a.338" data-line="18" id="l18a.338.18"></span>τοῦ Ἀνδρέου καὶ τὸ τοῦ τέκτονος, ὧν οὐδενὸς ἀναγκαῖόν
<span class="pb" data-page="18a.339" id="p18a.339"></span>
<span class="lb" data-page="18a.339" data-line="1" id="l18a.339.1"></span>ἐστι λέγειν νῦν τὴν κατασκευήν. εἴρηται γὰρ μυρίοις τῶν
<span class="lb" data-page="18a.339" data-line="2" id="l18a.339.2"></span>νεωτέρων ὀργανικῶν, ἐν οἷς γεγράφασι περὶ τῶν ὀργάνων.
<span class="lb" data-page="18a.339" data-line="3" id="l18a.339.3"></span>ἡμῖν δὲ νῦν πρόκειται Ἱπποκράτους ἐξηγεῖσθαι χρωμένου
<span class="lb" data-page="18a.339" data-line="4" id="l18a.339.4"></span>πρὸς ἅπαντα τὰ σφοδροτέρας ἀντιτάσεως καὶ μοχλείας δεόμενα
<span class="lb" data-page="18a.339" data-line="5" id="l18a.339.5"></span>τῷ καλουμένῳ βάθρῳ.
</p>
<span class="lb rule" data-page="18a.339" data-line="6" id="l18a.339.6"></span>
          </article>

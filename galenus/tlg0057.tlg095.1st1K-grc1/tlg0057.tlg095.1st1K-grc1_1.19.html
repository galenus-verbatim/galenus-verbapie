<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.19">
<span class="pb page1" data-page="18a.339" id="p18a.339"></span>
<span class="milestone ed1page page1" data-n="5.584" data-unit="ed1page" id="ed1page.5.584"></span>
<span class="milestone ed2page page1" data-n="12.300" data-unit="ed2page" id="ed2page.12.300"></span>
<span class="lb head" data-page="18a.339" data-line="7" id="l18a.339.7"></span>
            <blockquote class="quote lemma">
<span class="lb" data-page="18a.339" data-line="8" id="l18a.339.8"></span>Κρατίστη μέντοι πασέων ἐμβολέων ἡ τοιήδε· ξύλον χρὴ εἶναι
<span class="lb" data-page="18a.339" data-line="9" id="l18a.339.9"></span>πλάτος μὲν ὡς πεντεδάκτυλον ἢ τετραδάκτυλον τὸ
<span class="lb" data-page="18a.339" data-line="10" id="l18a.339.10"></span>ἐπίπαν, πάχος δὲ ὡς διδάκτυλον ἢ καὶ λεπτότερον, μῆκος
<span class="lb" data-page="18a.339" data-line="11" id="l18a.339.11"></span>δὲ δίπηχυ ἢ ὀλίγῳ ἔλασσον. ἔστω δὲ ἐπὶ θάτερα τὸ
<span class="lb" data-page="18a.339" data-line="12" id="l18a.339.12"></span>ἄκρον περιφερὲς καὶ στενώτατον ταύτῃ καὶ λεπτότατον.
<span class="lb" data-page="18a.339" data-line="13" id="l18a.339.13"></span>ἄμβην δὲ ἐχέτω μικρὸν ὑπερέχουσαν ἐπὶ τῷ ὑστάτῳ τοῦ
<span class="lb" data-page="18a.339" data-line="14" id="l18a.339.14"></span>περιφερέος ἐν τῷ μέρει, ἀλλὰ μὴ τῷ πρὸς τὰς πλευρὰς,
<span class="lb" data-page="18a.339" data-line="15" id="l18a.339.15"></span>ἀλλὰ τῷ πρὸς τὴν κεφαλὴν τοῦ βραχίονος ἔχοντι, ὡς
<span class="lb" data-page="18a.339" data-line="16" id="l18a.339.16"></span>ὑφαρμόσειε τῇ μασχάλῃ παρὰ τὰς πλευρὰς ὑπὸ τὴν κεφαλὴν
<span class="lb" data-page="18a.339" data-line="17" id="l18a.339.17"></span>τοῦ βραχίονος ὑποτιθέμενος, <span class="milestone ed2page" data-n="12.301" data-unit="ed2page" id="ed2page.12.301"></span>ὀθονίῳ δὲ ἢ
<span class="lb" data-page="18a.339" data-line="18" id="l18a.339.18"></span>ταινίῃ μαλθακῇ κατακεκολλήσθω ἄκρην τὸ ξύλον, ὅκως ﻿
<span class="pb" data-page="18a.340" id="p18a.340"></span>
<span class="lb" data-page="18a.340" data-line="1" id="l18a.340.1"></span>προσηνέστερον ἔῃ, ἔπειτα χρὴ ὑπώσαντα τὴν κεφαλὴν τοῦ
<span class="lb" data-page="18a.340" data-line="2" id="l18a.340.2"></span>ξύλου ὑπὸ τὴν μασχάλην ὡς ἐσωτάτω μεσηγὺ τῶν πλευρέων
<span class="lb" data-page="18a.340" data-line="3" id="l18a.340.3"></span>καὶ τῆς κεφαλῆς τοῦ βραχίονος, τὴν δὲ ὅλην χεῖρα
<span class="lb" data-page="18a.340" data-line="4" id="l18a.340.4"></span>πρὸς τὸ ξύλον κατατείνοντα προσκαταδῆσαι κατά τε τὸν
<span class="lb" data-page="18a.340" data-line="5" id="l18a.340.5"></span>βραχίονα κατά τε τὸν πῆχυν κατά τε τὸν καρπὸν τῆς
<span class="lb" data-page="18a.340" data-line="6" id="l18a.340.6"></span>χειρὸς, ὡς ἂν ἀτρεμέῃ ὅτι μάλιστα. περὶ παντὸς δὲ χρὴ
<span class="lb" data-page="18a.340" data-line="7" id="l18a.340.7"></span>ποιέεσθαι, ὅκως τὸ ἄκρον τοῦ ξύλου ὡς ἐσωτάτω τῆς
<span class="lb" data-page="18a.340" data-line="8" id="l18a.340.8"></span>μασχάλης ἔσται ὑπερβεβηκὸς τὴν κεφαλὴν τοῦ βραχίονος.
</blockquote>
<span class="lb rule" data-page="18a.340" data-line="9" id="l18a.340.9"></span>
            <p>
<span class="lb" data-page="18a.340" data-line="10" id="l18a.340.10"></span>Τὸν ἕκτον τρόπον τῆς ἐμβολῆς, ὃν ἐπῄνεσε μάλιστα,
<span class="lb" data-page="18a.340" data-line="11" id="l18a.340.11"></span>νῦν διδάσκειν ἄρχεται, τὴν κατασκευὴν τοῦ ξύλου γράφων
<span class="lb" data-page="18a.340" data-line="12" id="l18a.340.12"></span>σαφῶς, ᾧ κατὰ τὸ πέρας ἐπικειμένης ὀφρύος ἄμβωνι παραπλησίας
<span class="lb" data-page="18a.340" data-line="13" id="l18a.340.13"></span>ὅλον αὐτὸ προσαγορεύουσιν ἄμβην οἱ ἰατροί. τοιαύτη
<span class="lb" data-page="18a.340" data-line="14" id="l18a.340.14"></span>δέ ἐστιν ἡ ὀφρὺς, οἵη κατὰ τῶν λοπάδων πέρας τὸ ἄνω
<span class="lb" data-page="18a.340" data-line="15" id="l18a.340.15"></span>γίνεται πρὸς τὴν ἐντὸς ἐστραμμένην κοιλότητα· καί τις τῶν
<span class="lb" data-page="18a.340" data-line="16" id="l18a.340.16"></span>κωμικῶν ἐπεῖπεν ἐπισκώπτων τινὰ δὴ τῶν λοπάδων τοὺς
<span class="lb" data-page="18a.340" data-line="17" id="l18a.340.17"></span>ἄμβωνας περιλείχειν. ἀῤῥενικῶς μὲν οὖν ἄμβωνας οἱ Ἀττικοὶ,
<span class="lb" data-page="18a.340" data-line="18" id="l18a.340.18"></span>θηλυκῶς δὲ οἱ Ἴωνες τὰ τοιαῦτα σχήματα καλοῦσιν
<span class="pb" data-page="18a.341" id="p18a.341"></span>
<span class="lb" data-page="18a.341" data-line="1" id="l18a.341.1"></span>ἄμβας. ἐπιτηδειότατον δὲ ἔτι τοῦτο παραδοῦναι μεταξὺ
<span class="lb" data-page="18a.341" data-line="2" id="l18a.341.2"></span>τῆς κεφαλῆς τοῦ βραχίονος καὶ τῶν πλευρῶν. καὶ μέντοι
<span class="lb" data-page="18a.341" data-line="3" id="l18a.341.3"></span>καὶ μοχλεύουσι χρησιμώτατον ἀσφαλῶς περιλαμβάνον τὴν
<span class="lb" data-page="18a.341" data-line="4" id="l18a.341.4"></span>κυρτότητα τῆς κεφαλῆς τοῦ βραχίονος. τὰ δὲ κατὰ μέρος
<span class="lb" data-page="18a.341" data-line="5" id="l18a.341.5"></span>ἅπαντα τῆς ῥήσεως αὐτοῦ σαφῆ.
</p>
<span class="lb rule" data-page="18a.341" data-line="6" id="l18a.341.6"></span>
          </article>

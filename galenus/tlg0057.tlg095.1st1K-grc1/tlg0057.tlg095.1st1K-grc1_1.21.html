<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.21">
<span class="pb page1" data-page="18a.342" id="p18a.342"></span>
<span class="milestone ed1page page1" data-n="5.585" data-unit="ed1page" id="ed1page.5.585"></span>
<span class="milestone ed2page page1" data-n="12.301" data-unit="ed2page" id="ed2page.12.301"></span>
<span class="lb head" data-page="18a.342" data-line="8" id="l18a.342.8"></span>
            <blockquote class="quote lemma">
<span class="lb" data-page="18a.342" data-line="9" id="l18a.342.9"></span>Ἀτὰρ καὶ τὰ παλαιὰ μούνη αὕτη τῶν ἐμβολέων οἵη τε ἐμβιβάσαι,
<span class="lb" data-page="18a.342" data-line="10" id="l18a.342.10"></span>ἢν μὴ ἤδη ὑπὸ χρόνου σὰρξ μὲν ἐπεληλύθῃ ἐπὶ
<span class="lb" data-page="18a.342" data-line="11" id="l18a.342.11"></span>τὴν κοτύλην, ἡ δὲ κεφαλὴ τοῦ βραχίονος ἤδη τρίβον ἑωυτῇ
<span class="lb" data-page="18a.342" data-line="12" id="l18a.342.12"></span>πεποιημένη ἔῃ ἐν τῷ χωρίῳ, ἵνα ἐξεκλίθῃ, οὐ μὴν
<span class="lb" data-page="18a.342" data-line="13" id="l18a.342.13"></span>ἀλλ’ ἐμβάλλειν γάρ μοι δοκέει καὶ οὕτω πεπαλαιωμένον
<span class="lb" data-page="18a.342" data-line="14" id="l18a.342.14"></span>ἔκπτωμα τοῦ βραχίονος, τί γὰρ ἂν δικαίη μόχλευσις
<span class="lb" data-page="18a.342" data-line="15" id="l18a.342.15"></span>οὐχὶ κινήσειε; μένειν μέντοι οὐκ ἄν μοι δοκέῃ κατὰ χώραν,
<span class="lb" data-page="18a.342" data-line="16" id="l18a.342.16"></span>ἀλλ’ ὀλισθαίνειν ἂν ὡς τὸ ἔθος. τὸ αὐτὸ δὲ ποιέει
<span class="lb" data-page="18a.342" data-line="17" id="l18a.342.17"></span>καὶ περὶ κλιμακτῆρα καταναγκάζειν, τοῦτον τὸν τρόπον
<span class="lb" data-page="18a.342" data-line="18" id="l18a.342.18"></span>σκευάσαντα.
</blockquote>
<span class="lb rule" data-page="18a.342" data-line="19" id="l18a.342.19"></span>
            <span class="pb" data-page="18a.343" id="p18a.343"></span>
            <p>
<span class="lb" data-page="18a.343" data-line="1" id="l18a.343.1"></span><span class="milestone ed2page" data-n="12.302" data-unit="ed2page" id="ed2page.12.302"></span>Τὴν τετριμμένην τε καὶ τετυλωμένην χώραν
<span class="lb" data-page="18a.343" data-line="2" id="l18a.343.2"></span>ὠνόμασε τρίβον, ἥτις ὑπ’ αὐτῆς τῆς κεφαλῆς τοῦ βραχίονος
<span class="lb" data-page="18a.343" data-line="3" id="l18a.343.3"></span>γίνεται, πολυχρονίως ἐστηριγμένης ἐκείνῳ τῷ μέρει τῆς
<span class="lb" data-page="18a.343" data-line="4" id="l18a.343.4"></span>περικειμένης τῇ διαρθρώσει σαρκὸς, ἐν ᾗπερ ἂν αὐτὴ ἐξ
<span class="lb" data-page="18a.343" data-line="5" id="l18a.343.5"></span>ἀρχῆς τύχῃ στηριχθεῖσα. κοτύλην δὲ ὠνόμασε τὴν ἐν τῇ
<span class="lb" data-page="18a.343" data-line="6" id="l18a.343.6"></span>διαρθρώσει κοιλότητα κατὰ τὸ πέρας, ὡς εἴρηται, τοῦ τῆς
<span class="lb" data-page="18a.343" data-line="7" id="l18a.343.7"></span>ὠμοπλάτης αὐχένος ἐπικειμένην ὡς τὸ πολύ. τὰς δὲ βαθείας
<span class="lb" data-page="18a.343" data-line="8" id="l18a.343.8"></span>κοιλότητας καὶ μεγάλαις ὀφρύσιν ἐῤῥιζωμένας αὐτός
<span class="lb" data-page="18a.343" data-line="9" id="l18a.343.9"></span>τε καὶ ἄλλοι τῶν ἰατρῶν ὀνομάζουσι κοτύλας. ἀλλὰ νῦν γε
<span class="lb" data-page="18a.343" data-line="10" id="l18a.343.10"></span>κατὰ γνώμην οὕτως προσηγόρευσεν, εἰς ἣν ἐμπίπτουσιν αἱ
<span class="lb" data-page="18a.343" data-line="11" id="l18a.343.11"></span>περικείμεναι σάρκες, ὅταν ἐξάρθρημα γένηται, καταλαμβάνουσαι
<span class="lb" data-page="18a.343" data-line="12" id="l18a.343.12"></span>τὴν χώραν τὴν πρότερον, ἢν ἡ κεφαλὴ τοῦ βραχίονος
<span class="lb" data-page="18a.343" data-line="13" id="l18a.343.13"></span>κατειλήφει. τοιγαροῦν συμβαίνει ἐκ τοῦ ἀποκλεῖσαι τήν
<span class="lb" data-page="18a.343" data-line="14" id="l18a.343.14"></span>τε οἰκείαν χώραν τῆς κεφαλῆς τοῦ βραχίονος, ἔκ τε τοῦ
<span class="lb" data-page="18a.343" data-line="15" id="l18a.343.15"></span>τὰς ὑποδεξαμένας τυλωθείσας ἀντὶ κοτύλης αὐτῶν γενέσθαι,
<span class="lb" data-page="18a.343" data-line="16" id="l18a.343.16"></span>κἂν ἐμβληθῇ ποτε, μὴ δύνασθαι μένειν, ἀποθεμένων μὲν
<span class="lb" data-page="18a.343" data-line="17" id="l18a.343.17"></span>αὐτῇ σαρκῶν ἕνεκα τῶν ἀποκειμένων τῇ κοτύλῃ· παρὰ φύσιν
<span class="lb" data-page="18a.343" data-line="18" id="l18a.343.18"></span>γὰρ αὕτη, ὑποδεξαμένων τοίνυν ὀστῶν ἐκ τοῦ τυλωθῆναι
<span class="lb" data-page="18a.343" data-line="19" id="l18a.343.19"></span>παραπλησίαν διαρθρώσει κοιλότητα λαμβανουσῶν.
</p>
<span class="lb rule" data-page="18a.343" data-line="20" id="l18a.343.20"></span>
          </article>

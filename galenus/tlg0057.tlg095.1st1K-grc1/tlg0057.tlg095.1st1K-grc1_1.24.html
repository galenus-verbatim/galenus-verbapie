<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.24">
<span class="pb page1" data-page="18a.352" id="p18a.352"></span>
<span class="milestone ed1page page1" data-n="5.586" data-unit="ed1page" id="ed1page.5.586"></span>
<span class="milestone ed2page page1" data-n="12.304" data-unit="ed2page" id="ed2page.12.304"></span>
<span class="lb head" data-page="18a.352" data-line="9" id="l18a.352.9"></span>
            <blockquote class="quote lemma">
<span class="lb" data-page="18a.352" data-line="10" id="l18a.352.10"></span><span class="milestone ed2page" data-n="12.305" data-unit="ed2page" id="ed2page.12.305"></span>Καὶ γὰρ ἡ ὑγρότης τοῖσιν ἀνθρώποισι γίνεται ἡ ἐκ
<span class="lb" data-page="18a.352" data-line="11" id="l18a.352.11"></span>τῶν ἄρθρων διὰ τῶν νεύρων τὴν ἀπάρτισιν ἢ χαλαρά τε
<span class="lb" data-page="18a.352" data-line="12" id="l18a.352.12"></span>εἴη φύσει καὶ τὰς ἐπιτάσιας εὐφόρως φέρῃ. συχνοὺς γὰρ
<span class="lb" data-page="18a.352" data-line="13" id="l18a.352.13"></span>ἄν τις ἴδοι, οἳ οὕτως ὑγροί εἰσιν, ὥστε ὁπόταν ἐθέλωσι,
<span class="lb" data-page="18a.352" data-line="14" id="l18a.352.14"></span>τότε αὐτοῖσι τὰ ἄρθρα ἐξίστανται ἀνωδύνως καὶ καθίστανται
<span class="lb" data-page="18a.352" data-line="15" id="l18a.352.15"></span>ἀνωδύνως.
</blockquote>
<span class="lb rule" data-page="18a.352" data-line="16" id="l18a.352.16"></span>
            <p>
<span class="lb" data-page="18a.352" data-line="17" id="l18a.352.17"></span>Ἐνηλλαγμένως μοὶ δοκεῖ τὴν ἑρμηνείαν ποιεῖσθαι· διὰ
<span class="lb" data-page="18a.352" data-line="18" id="l18a.352.18"></span>γὰρ τὴν ὑγρότητα τῆς φύσεως τοῦ ἀνθρώπου γιγνομένων
<span class="pb" data-page="18a.353" id="p18a.353"></span>
<span class="lb" data-page="18a.353" data-line="1" id="l18a.353.1"></span>τῶν νευρωδῶν σωμάτων χαλαρῶν, οὐ διότι ταῦτά ἐστι χαλαρὰ,
<span class="lb" data-page="18a.353" data-line="2" id="l18a.353.2"></span>διὰ τοῦτο ὑγραινομένων τῶν περὶ τὰ ἄρθρα. ἡ λέξις
<span class="lb" data-page="18a.353" data-line="3" id="l18a.353.3"></span>αὐτοῦ τὸ ἐναντίον εἴρηκε, δοκεῖ μοι βουληθεὶς τὴν ἑτοιμοτάτην
<span class="lb" data-page="18a.353" data-line="4" id="l18a.353.4"></span>ἐπὶ πλέον ἔκτασιν τῶν νευρωδῶν ποιεῖσθαι σωμάτων,
<span class="lb" data-page="18a.353" data-line="5" id="l18a.353.5"></span>ἐκ τῆς τῶν ἀνθρώπων ὑγρότητος οὐ κρατῆσαι τούτων κατὰ
<span class="lb" data-page="18a.353" data-line="6" id="l18a.353.6"></span>τὴν ἑρμηνείαν, ἀλλὰ χρησάμενος οὐ κυρίως λίαν συνδέσμῳ
<span class="lb" data-page="18a.353" data-line="7" id="l18a.353.7"></span>πρὸς τὴν τῆς αἰτίας νόησιν ἄγει τοὺς ἀναγινώσκοντας.
</p>
<span class="lb rule" data-page="18a.353" data-line="8" id="l18a.353.8"></span>
          </article>

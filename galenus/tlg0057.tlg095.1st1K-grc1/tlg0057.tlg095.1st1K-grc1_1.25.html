<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.25">
<span class="pb page1" data-page="18a.353" id="p18a.353"></span>
<span class="milestone ed1page page1" data-n="5.586" data-unit="ed1page" id="ed1page.5.586"></span>
<span class="milestone ed2page page1" data-n="12.305" data-unit="ed2page" id="ed2page.12.305"></span>
<span class="lb head" data-page="18a.353" data-line="9" id="l18a.353.9"></span>
            <blockquote class="quote lemma">
<span class="lb" data-page="18a.353" data-line="10" id="l18a.353.10"></span>Διαφέρει μέντοι καὶ σχέσις τις σώματος· τοῖσι μὲν γὰρ εὖ
<span class="lb" data-page="18a.353" data-line="11" id="l18a.353.11"></span>ἔχουσι τὸ γυῖον καὶ σεσαρκωμένοισιν ἐκπίπτει τε ἧσσον,
<span class="lb" data-page="18a.353" data-line="12" id="l18a.353.12"></span>ἐμπίπτει τε χαλεπώτερον. ὅταν δὲ αὐτοὶ σφῶν αὐτῶν
<span class="lb" data-page="18a.353" data-line="13" id="l18a.353.13"></span>λεπτότεροι καὶ ἀσαρκότεροι ἔωσι, τότε ἐκπίπτει τε μᾶλλον,
<span class="lb" data-page="18a.353" data-line="14" id="l18a.353.14"></span>ἐμπίπτει τε ῥᾷον. σημεῖον δὲ ὅτι ταῦτα οὕτως ἔχει
<span class="lb" data-page="18a.353" data-line="15" id="l18a.353.15"></span>τόδε· τοῖσι γὰρ βουσὶ τότε ἐκπίπτουσι μᾶλλον οἱ μηροὶ
<span class="lb" data-page="18a.353" data-line="16" id="l18a.353.16"></span>ἐκ τῆς κοτύλης, ἡνίκα ἂν αὐτοὶ σφῶν αὐτῶν λεπτότατοι
<span class="lb" data-page="18a.353" data-line="17" id="l18a.353.17"></span>ἔωσι. γίνονται δὲ καὶ βόες λεπτότατοι τοῦ χειμῶνος
<span class="lb" data-page="18a.353" data-line="18" id="l18a.353.18"></span>τελευτῶντος, τότε οὖν καὶ ἐξαρθρέουσι μάλιστα.
<span class="lb" data-page="18a.353" data-line="19" id="l18a.353.19"></span>εἰ δή τι καὶ τοιοῦτο δεῖ ἐν ἰητρικῇ γράψαι, δεῖ δέ.
</blockquote>
<span class="lb rule" data-page="18a.353" data-line="20" id="l18a.353.20"></span>
            <span class="pb" data-page="18a.354" id="p18a.354"></span>
            <p>
<span class="lb" data-page="18a.354" data-line="1" id="l18a.354.1"></span>Αἱ μὲν φύσεις καὶ διαφοραὶ τῶν ἄρθρων, ἐφ’ αἷς ἢ
<span class="lb" data-page="18a.354" data-line="2" id="l18a.354.2"></span>τὸ ῥᾳδίως ἢ μόγις αἵ τε ἐξαρθρήσεις καὶ ἐμβολαὶ γίνονται,
<span class="lb" data-page="18a.354" data-line="3" id="l18a.354.3"></span>δύο εἰσὶν, ἃς ἐγὼ πολλάκις εἶπον ἔν τε τῇ πρὸ ταύτης
<span class="lb" data-page="18a.354" data-line="4" id="l18a.354.4"></span>ἔγραψα ῥήσει. προσέρχεται δὲ αὐταῖς ἐνίοτε καὶ τρίτη,
<span class="lb" data-page="18a.354" data-line="5" id="l18a.354.5"></span>περὶ <span class="milestone ed1page" data-n="5.587" data-unit="ed1page" id="ed1page.5.587"></span>ἧς νῦν διδάσκει, κατὰ πάχος τε καὶ λεπτότητα
<span class="lb" data-page="18a.354" data-line="6" id="l18a.354.6"></span>τοῦ σώματος γιγνομένη, ἣν ὀνομάζουσι σχέσιν. ὅσοι γὰρ ἂν
<span class="lb" data-page="18a.354" data-line="7" id="l18a.354.7"></span>εὑρεθῶσιν εὐσαρκότεροι γενηθεῖσιν ἑαυτῶν οἱ ἄνθρωποι, τοσούτῳ
<span class="lb" data-page="18a.354" data-line="8" id="l18a.354.8"></span>δυσκολώτεροι αἵ τε ἐμπτώσεις τῶν ἄρθρων αὐτοῖς,
<span class="lb" data-page="18a.354" data-line="9" id="l18a.354.9"></span>αἵ τε ἐμβολαὶ συντελοῦνται διὰ τὸ σφίγγεσθαι πανταχόθεν
<span class="lb" data-page="18a.354" data-line="10" id="l18a.354.10"></span>αὐτὰ τῷ πλήθει τῶν σαρκῶν. ἔμπαλιν δὲ τοῖς λεπτυνθεῖσι
<span class="lb" data-page="18a.354" data-line="11" id="l18a.354.11"></span>χαλαρὸν μὲν τὸ δέρμα γίνεται τῶν περικειμένων ταῖς
<span class="lb" data-page="18a.354" data-line="12" id="l18a.354.12"></span>ἀρθρώσεσι σαρκῶν ὀλίγοισί τε εἰκῆ ταῖς διαρθρώσεσιν. ἐὰν
<span class="lb" data-page="18a.354" data-line="13" id="l18a.354.13"></span>μέντοι τις ἰσχνὸς ᾖ φύσει, κάκιον οὐδὲν ἔχει τοῦ παχυτέρου.
<span class="lb" data-page="18a.354" data-line="14" id="l18a.354.14"></span>δέδεικται γὰρ ἐν τοῖς περὶ κράσεων ὁ μὲν ἰσχνότερος
<span class="lb" data-page="18a.354" data-line="15" id="l18a.354.15"></span>φύσει ξηρότερος ὢν τὴν κρᾶσιν, ὁ δὲ παχύτερος ὑγρότερος,
<span class="lb" data-page="18a.354" data-line="16" id="l18a.354.16"></span>ὥστε τῶν μὲν ἰσχνῶν σύντονος οὖσα τῶν μυῶν ἡ οὐσία
<span class="lb" data-page="18a.354" data-line="17" id="l18a.354.17"></span>σφίγγει τὴν διάρθρωσιν, τῶν δὲ παχυτέρων, καθόσον μὲν
<span class="lb" data-page="18a.354" data-line="18" id="l18a.354.18"></span>πλείους αἱ σάρκες εἰσὶν, ἀποκλείουσί γε τὴν πέριξ τῶν ἄρθρων
<span class="pb" data-page="18a.355" id="p18a.355"></span>
<span class="lb" data-page="18a.355" data-line="1" id="l18a.355.1"></span>χώραν, καθόσον δὲ μαλακαὶ ῥᾳδίως ἀνατρέπονται,
<span class="lb" data-page="18a.355" data-line="2" id="l18a.355.2"></span>παραδέχουσαι τὰς κεφαλὰς ἑξῆς τῶν ἐξισταμένων φαλακρῶν
<span class="lb" data-page="18a.355" data-line="3" id="l18a.355.3"></span>ὀστῶν, ὥστε ἀνίστασθαι τὰ κατὰ τὰς ἐκπτώσεις ἑκατέροις.
<span class="lb" data-page="18a.355" data-line="4" id="l18a.355.4"></span>εἰ μέντοι τις εὔσαρκος φύσει κατά τινα καιρὸν ἰσχνότερος
<span class="lb" data-page="18a.355" data-line="5" id="l18a.355.5"></span>ἑαυτοῦ γίνηται, ῥᾷον ἂν ἐκπίπτει τε τούτῳ καὶ αὖθις ἐμπίπτει
<span class="lb" data-page="18a.355" data-line="6" id="l18a.355.6"></span>κατὰ τὸν καιρὸν ἐκεῖνον ἢ πρόσθεν, ὥσπερ καὶ εἰ
<span class="lb" data-page="18a.355" data-line="7" id="l18a.355.7"></span>σαρκωθείη τις ὢν φύσει λεπτὸς, ἐκπίπτει τ’ ἂν αὐτῷ μόγις,
<span class="lb" data-page="18a.355" data-line="8" id="l18a.355.8"></span><span class="milestone ed2page" data-n="12.306" data-unit="ed2page" id="ed2page.12.306"></span>ἐμβάλλοιτό τε χαλεπῶς, τούτου τε λόγου τὰ
<span class="lb" data-page="18a.355" data-line="9" id="l18a.355.9"></span>κατὰ τοὺς βοῦς φαινόμενα γράφει μαρτύρια σαφῶς ἑρμηνεύων,
<span class="lb" data-page="18a.355" data-line="10" id="l18a.355.10"></span>ὡς μηδεμιᾶς ἐξηγήσεως δεῖσθαι, πλὴν εἰ λέξις τις
<span class="lb" data-page="18a.355" data-line="11" id="l18a.355.11"></span>εἴη μία που καὶ δύο τοιαῦται, περὶ ὧν ἐπισημανοῦμαι κἀγώ.
</p>
<span class="lb rule" data-page="18a.355" data-line="12" id="l18a.355.12"></span>
          </article>

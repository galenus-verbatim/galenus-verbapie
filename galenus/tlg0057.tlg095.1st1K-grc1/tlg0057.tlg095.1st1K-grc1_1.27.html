<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.27">
<span class="pb page1" data-page="18a.356" id="p18a.356"></span>
<span class="milestone ed1page page1" data-n="5.587" data-unit="ed1page" id="ed1page.5.587"></span>
<span class="milestone ed2page page1" data-n="12.306" data-unit="ed2page" id="ed2page.12.306"></span>
            <blockquote class="quote">
<span class="lb" data-page="18a.356" data-line="15" id="l18a.356.15"></span>
              <p>
<span class="lb" data-page="18a.356" data-line="16" id="l18a.356.16"></span>Τά τε αὖ μώνυχα τῶν ζώων, ἅτε ἀμφώδοντα ἐόντα. δύναται
<span class="lb" data-page="18a.356" data-line="17" id="l18a.356.17"></span>μὲν γὰρ σαρκάζειν, δύναται δὲ ὑπὸ τὴν βραχεῖαν
<span class="pb" data-page="18a.357" id="p18a.357"></span>
<span class="lb" data-page="18a.357" data-line="1" id="l18a.357.1"></span>πόην ὑποβάλλειν τοὺς ὀδόντας καὶ ἥδεται τῇ οὕτως ἐχούσῃ
<span class="lb" data-page="18a.357" data-line="2" id="l18a.357.2"></span>πόῃ μᾶλλον ἢ τῇ βαθείῃ. καὶ γὰρ τὸ ἐπίπαν ἀμείνων
<span class="lb" data-page="18a.357" data-line="3" id="l18a.357.3"></span>καὶ στερεωτέρη ἡ βραχεῖα πόη τῆς βαθείας, ὅτι καὶ πρὶν
<span class="lb" data-page="18a.357" data-line="4" id="l18a.357.4"></span>ἐκκαρπεῖν τὴν βαθεῖαν. διὰ τοῦτο οὖν ἐποίησεν ὧδε
<span class="lb" data-page="18a.357" data-line="5" id="l18a.357.5"></span>τάδε τὰ ἔπη·
</p>
              <div class="l"><span class="lb" data-page="18a.357" data-line="6" id="l18a.357.6"></span>ὡς δ’ ὁπότ’ ἀσπάσιον ἔαρ ἤλυθε βουσὶν ἕλιξιν.</div>
              <p>
<span class="lb" data-page="18a.357" data-line="7" id="l18a.357.7"></span>ὅτι ἀσμενωτάτη τοῖσι αὐτοῖσιν ἡ βαθεῖα πόη φαίνεται.
<span class="lb" data-page="18a.357" data-line="8" id="l18a.357.8"></span>ἀτὰρ καὶ ἄλλως ὁ βοῦς χαλαρὸν φύσει τὸ ἄρθρον τοῦτο
<span class="lb" data-page="18a.357" data-line="9" id="l18a.357.9"></span>ἔχει μᾶλλον τῶν ἄλλων, διὰ τοῦτο καὶ εἰλίπουν ἐστὶ μᾶλλον
<span class="lb" data-page="18a.357" data-line="10" id="l18a.357.10"></span>τῶν ἄλλων ζώων καὶ μάλιστα ὅταν λεπτὸν καὶ γηραλέον
<span class="lb" data-page="18a.357" data-line="11" id="l18a.357.11"></span>ἔῃ, διὰ ταῦτα πάντα καὶ ἐκπίπτει βοΐ μάλιστα.
<span class="lb" data-page="18a.357" data-line="12" id="l18a.357.12"></span>πλείω δὲ γέγραπται περὶ αὐτοῦ, ὅτι πάντων τῶν προειρημένων
<span class="lb" data-page="18a.357" data-line="13" id="l18a.357.13"></span>ταῦτα μαρτύριά ἐστι. περὶ οὗ νῦν ὁ λόγος, τοῖσιν
<span class="lb" data-page="18a.357" data-line="14" id="l18a.357.14"></span>ἀσάρκοισι μᾶλλον ἐκπίπτει, ὡς θᾶσσον ἐμπίπτειν ἢ
<span class="lb" data-page="18a.357" data-line="15" id="l18a.357.15"></span>τοῖσιν εὖ σεσαρκωμένοισι καὶ ἧσσον ἐπιφλεγμαίνουσι τοῖσιν
<span class="lb" data-page="18a.357" data-line="16" id="l18a.357.16"></span>ὑγροῖσι καὶ τοῖσιν ἀσάρκοισιν ἢ τοῖσι σκελιφροῖσι καὶ σεσαρκωμένοισι.
</p>
            </blockquote>
            <span class="pb" data-page="18a.358" id="p18a.358"></span>
            <p>
<span class="lb" data-page="18a.358" data-line="1" id="l18a.358.1"></span>Τὸ σαρκάζειν ἔνιοι μὲν δηλοῦν φασι συνάγειν ἀλλήλοις
<span class="lb" data-page="18a.358" data-line="2" id="l18a.358.2"></span>τὰ χείλη σφοδρῶς οὕτως, ὡς δύνασθαι καὶ ἀποσπᾶσθαί τι
<span class="lb" data-page="18a.358" data-line="3" id="l18a.358.3"></span>βοτάνης μέρος ὑπ’ αὐτῶν, ἔνιοι δὲ τὸ τοῖς ὀδοῦσι τὸ κάτω
<span class="lb" data-page="18a.358" data-line="4" id="l18a.358.4"></span>μετὰ τοῦ ἄνω ἐργάζεσθαι ταὐτὸ, ἐπειδὴ καὶ οἱ σαρκάζοντές
<span class="lb" data-page="18a.358" data-line="5" id="l18a.358.5"></span>τινες δάκνουσι τοῖς ὀδοῦσι τὸ χεῖλος. ἀλλ’ ἐκεῖνοι μὲν
<span class="lb" data-page="18a.358" data-line="6" id="l18a.358.6"></span>τοῖς ἄνωθεν ὀδοῦσι τὸ κάτω χεῖλος δάκνουσι, τὰ δὲ μηρυκίζοντα
<span class="lb" data-page="18a.358" data-line="7" id="l18a.358.7"></span>τὸν κάτω στοῖχον μόνον ἔχοντα τῶν ὀδόντων, χρῆσθαι
<span class="lb" data-page="18a.358" data-line="8" id="l18a.358.8"></span><span class="milestone ed2page" data-n="12.307" data-unit="ed2page" id="ed2page.12.307"></span>πρὸς τοὺς δάκνοντας διότι μὲν ὠνόμασται,
<span class="lb" data-page="18a.358" data-line="9" id="l18a.358.9"></span>φασὶ, σαρκάζειν, ἐπειδὴ καὶ σαρκοφαγοῦντα τοῖς ζώοις ἑκατέροις
<span class="lb" data-page="18a.358" data-line="10" id="l18a.358.10"></span>χρῆται· καὶ τούτοις ἔοικε τὰ συμφραζόμενα τῇ λέξει
<span class="lb" data-page="18a.358" data-line="11" id="l18a.358.11"></span>μαρτυρεῖν, οὐ τὰ· μηρυκίζοντα τῶν ζώων εἰρηκότος αὐτοῦ
<span class="lb" data-page="18a.358" data-line="12" id="l18a.358.12"></span>σαρκάζειν, ἀλλὰ τὰ τοὺς δύο τῶν ὀδόντων ἔχοντα στοίχους
<span class="lb" data-page="18a.358" data-line="13" id="l18a.358.13"></span>ἃ καλοῦσιν ἀμφόδοντα. ταῦτα μὲν δύναται καὶ τὰς βραχείας
<span class="lb" data-page="18a.358" data-line="14" id="l18a.358.14"></span>νέμεσθαι πόας, τουτέστι βοτάνας, οἷον ἵπποι καὶ ὄνοι καὶ
<span class="lb" data-page="18a.358" data-line="15" id="l18a.358.15"></span>ἡμίονοι. τῶν δὲ τὸν ἕνα στοῖχον ἐχόντων ἐκεῖνα μόνα δύνανται,
<span class="lb" data-page="18a.358" data-line="16" id="l18a.358.16"></span>οἷς λεπτὴ τοῦ χείλους ἐστὶ προβολὴ καὶ διὰ τοῦτο
<span class="pb" data-page="18a.359" id="p18a.359"></span>
<span class="lb" data-page="18a.359" data-line="1" id="l18a.359.1"></span>μόνοι τῶν βοτάνας ἐσθιόντων ζώων οἱ βόες ἀποροῦσι τροφῆς
<span class="lb" data-page="18a.359" data-line="2" id="l18a.359.2"></span>ἐν χειμῶνι, διότι μήτε σαρκάζειν δύνανται τὴν βραχεῖαν
<span class="lb" data-page="18a.359" data-line="3" id="l18a.359.3"></span>πόαν, τουτέστι τοῖς ὀδοῦσιν ἀποτέμνειν αὐτὴν, μηδὲ
<span class="lb" data-page="18a.359" data-line="4" id="l18a.359.4"></span>τοῖς χείλεσι παραλαμβάνειν δύνασθαι τὴν βραχεῖαν πόαν
<span class="lb" data-page="18a.359" data-line="5" id="l18a.359.5"></span>ὁμοίως αἰξὶ καὶ προβάτοις. ταῦτα μὲν οὖν τὰ τρία γένη
<span class="lb" data-page="18a.359" data-line="6" id="l18a.359.6"></span>τῶν ζώων ἔχει χηλάς. μώνυχα δέ ἐστι τὰ ἀμφόδοντα, συνῃρημένου
<span class="lb" data-page="18a.359" data-line="7" id="l18a.359.7"></span>τοῦ ὀνόματος, ὥς φασιν οἱ τὰς ἐτυμολογίας τιμῶντες,
<span class="lb" data-page="18a.359" data-line="8" id="l18a.359.8"></span>ἐκ τοῦ μονώνυχας, ἐπειδήπερ ἔχουσιν ὄνων ὄνυχας.
<span class="lb" data-page="18a.359" data-line="9" id="l18a.359.9"></span>τοιοῦτον γὰρ ἐν τοῖς ὅπλοις ἔχουσι ζώοις, οἷς ἐστὶ τὸ κατ’
<span class="lb" data-page="18a.359" data-line="10" id="l18a.359.10"></span>ἄκρους τοὺς πόδας, οἷον ἀνθρώποις οἱ ὄνυχες, καὶ ἧσσον
<span class="lb" data-page="18a.359" data-line="11" id="l18a.359.11"></span>ἐπιφλεγμαίνει τούτοις, ὅτι καὶ ῥᾷον ἐκπίπτει. τούτῳ γὰρ
<span class="lb" data-page="18a.359" data-line="12" id="l18a.359.12"></span>ἕπεται καὶ τὸ τὸ ἐμβάλλεσθαι, τούτοις δ’ αὖ πάλιν τὸ μικρὰν
<span class="lb" data-page="18a.359" data-line="13" id="l18a.359.13"></span>ἢ μηδ’ ὅλως ἕπεσθαι φλεγμονήν. ἐν γὰρ ταῖς βιαίοις
<span class="lb" data-page="18a.359" data-line="14" id="l18a.359.14"></span>ἐκπτώσεσιν, ὥσπερ καὶ ταῖς ἐμβολαῖς, ὀδύναι γίνονται τοῖς
<span class="lb" data-page="18a.359" data-line="15" id="l18a.359.15"></span>μυσὶν, αἷς ἕπονται φλεγμοναί.
</p>
          </article>

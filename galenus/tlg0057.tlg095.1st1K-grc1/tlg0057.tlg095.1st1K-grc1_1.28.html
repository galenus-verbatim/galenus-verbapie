<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.28">
<span class="pb page1" data-page="18a.360" id="p18a.360"></span>
<span class="milestone ed1page page1" data-n="5.587" data-unit="ed1page" id="ed1page.5.587"></span>
<span class="milestone ed2page page1" data-n="12.307" data-unit="ed2page" id="ed2page.12.307"></span>
<span class="lb head" data-page="18a.360" data-line="1" id="l18a.360.1"></span>
            <blockquote class="quote lemma">
<span class="lb" data-page="18a.360" data-line="2" id="l18a.360.2"></span><span class="milestone ed1page" data-n="5.588" data-unit="ed1page" id="ed1page.5.588"></span>Καὶ ἧσσόν γε δέδειται ἐς τὸν ἔπειτα χρόνον· ἀτὰρ καὶ ἡ
<span class="lb" data-page="18a.360" data-line="3" id="l18a.360.3"></span>μύξα πλείων ὑπείη τοῦ μετρίου, μὴ ξὺν φλεγμονῇ δὲ, οὕτως
<span class="lb" data-page="18a.360" data-line="4" id="l18a.360.4"></span>ἂν ὀλισθηρὸν εἴη. μυξωδέστερα γὰρ τοὐπίπαν τὰ
<span class="lb" data-page="18a.360" data-line="5" id="l18a.360.5"></span>ἄρθρα τοῖσιν ἀσάρκοισιν ἢ τοῖσι σεσαρκωμένοισίν ἐστιν.
</blockquote>
<span class="lb rule" data-page="18a.360" data-line="6" id="l18a.360.6"></span>
            <p>
<span class="lb" data-page="18a.360" data-line="7" id="l18a.360.7"></span>Ἅπαντα δύναται λέγειν διττὸν ὄντα χρόνον τόν τε
<span class="lb" data-page="18a.360" data-line="8" id="l18a.360.8"></span>μετὰ τὴν ἐμβολὴν εὐθέως, ἐν ᾧ θεραπεύονται τὰ φλεγμαίνοντα
<span class="lb" data-page="18a.360" data-line="9" id="l18a.360.9"></span>μόρια καὶ τὸν τῆς διαδεχομένης αὐτὸν ἑξῆς ἀοχλήτου
<span class="lb" data-page="18a.360" data-line="10" id="l18a.360.10"></span>καταστάσεως. ὁ μὲν γὰρ μετὰ τὴν ἐμβολὴν εὐθέως, ὅταν
<span class="lb" data-page="18a.360" data-line="11" id="l18a.360.11"></span>μετὰ φλεγμονῆς ᾖ, δι’ αὐτὴν ἐκείνην ἔχει ἐσφιγμένον τὸ
<span class="lb" data-page="18a.360" data-line="12" id="l18a.360.12"></span>ἄρθρον, ὡς καὶ αὐτὸς εἴρηκεν, ὁ δὲ μετὰ τὴν θεραπείαν
<span class="lb" data-page="18a.360" data-line="13" id="l18a.360.13"></span>ὅτι σύντονός ἐστιν ἐπὶ τῶν τοιούτων ἀνθρώπων ἡ τῶν μυῶν
<span class="lb" data-page="18a.360" data-line="14" id="l18a.360.14"></span>οὐσία καὶ ὅτι διὰ τὰς ἐπιγινομένας φλεγμονὰς μεγάλας οὔσας
<span class="lb" data-page="18a.360" data-line="15" id="l18a.360.15"></span>ὑπολείπεταί τις ἐν τοῖς μυσὶ σκληρότης, ὡς ὑπὸ δεσμοῦ
<span class="lb" data-page="18a.360" data-line="16" id="l18a.360.16"></span>σφίγγεται τὸ ἄρθρον.
</p>
<span class="lb rule" data-page="18a.360" data-line="17" id="l18a.360.17"></span>
          </article>

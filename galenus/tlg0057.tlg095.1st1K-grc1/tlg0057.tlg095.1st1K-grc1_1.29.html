<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.29">
<span class="pb page1" data-page="18a.361" id="p18a.361"></span>
<span class="milestone ed1page page1" data-n="5.588" data-unit="ed1page" id="ed1page.5.588"></span>
<span class="milestone ed2page page1" data-n="12.307" data-unit="ed2page" id="ed2page.12.307"></span>
<span class="lb head" data-page="18a.361" data-line="1" id="l18a.361.1"></span>
            <blockquote class="quote lemma">
<span class="lb" data-page="18a.361" data-line="2" id="l18a.361.2"></span>Καὶ γὰρ αὗται αἱ σάρκες τῶν μὴ ἀπὸ τέχνης ὀρθῶς λελιμαγχημένων
<span class="lb" data-page="18a.361" data-line="3" id="l18a.361.3"></span>αἱ τῶν λεπτῶν μυξωδέστεραί εἰσιν ἢ αἱ τῶν
<span class="lb" data-page="18a.361" data-line="4" id="l18a.361.4"></span>παχέων. ὅσοισι μέντοι ξὺν φλεγμονῇ μύξα ὑπογίνεται, ἡ
<span class="lb" data-page="18a.361" data-line="5" id="l18a.361.5"></span>φλεγμονὴ δήσασα ἔχει τὸ ἄρθρον. διὰ τοῦτο οὐ μάλα
<span class="lb" data-page="18a.361" data-line="6" id="l18a.361.6"></span>ἐκπίπτει τὰ ὑπόμυξα, ἐκπίπτοντα ἂν εἰ μή τι ἢ πλέον ἢ
<span class="lb" data-page="18a.361" data-line="7" id="l18a.361.7"></span>ἔλασσον φλεγμονῆς ὑπεγένετο· οἷσι μὲν οὖν ὅταν ἐκπέσῃ
<span class="lb" data-page="18a.361" data-line="8" id="l18a.361.8"></span>τὸ <span class="milestone ed2page" data-n="12.308" data-unit="ed2page" id="ed2page.12.308"></span>ἄρθρον καὶ μὴ ἐπιφλεγμήνῃ τὰ περιέχοντα,
<span class="lb" data-page="18a.361" data-line="9" id="l18a.361.9"></span>χρῆσθαί τε ἀνωδύνως αὐτίκα τῷ ὤμῳ δύνανται. οὗτοι
<span class="lb" data-page="18a.361" data-line="10" id="l18a.361.10"></span>μὲν οὐδὲν νομίζουσι δεῖν ἑωυτῶν ἐπιμελεῖσθαι. ἰητροῦ
<span class="lb" data-page="18a.361" data-line="11" id="l18a.361.11"></span>μήν ἐστι καταμαντεύσασθαι τῶν τοιούτων. τοῖσι τοιούτοισιν
<span class="lb" data-page="18a.361" data-line="12" id="l18a.361.12"></span>ἐκπίπτει καὶ αὖθις μᾶλλον καὶ οἷσιν ἂν ἐπιφλεγμήνῃ
<span class="lb" data-page="18a.361" data-line="13" id="l18a.361.13"></span>τὰ νεῦρα, τοῦτο κατὰ πάντα τῷ ἀνθρώπῳ οὕτως
<span class="lb" data-page="18a.361" data-line="14" id="l18a.361.14"></span>ἔχει καὶ μάλιστα κατ’ ὦμον καὶ κατὰ γόνυ. μάλιστα γὰρ
<span class="lb" data-page="18a.361" data-line="15" id="l18a.361.15"></span>οὖν καὶ ὀλισθαίνῃ ταῦτα. οἶσι δ’ ἂν ἐπιφλεγμήνῃ τὰ
<span class="lb" data-page="18a.361" data-line="16" id="l18a.361.16"></span>νεῦρα οὐ δύνανται χρέεσθαι τῷ ὤμῳ· κωλύει γὰρ ἡ ὀδύνη
<span class="lb" data-page="18a.361" data-line="17" id="l18a.361.17"></span>καὶ ἡ ξύντασις τῆς φλεγμονῆς. τοὺς οὖν τοιούτους ἰᾶσθαι
<span class="pb" data-page="18a.362" id="p18a.362"></span>
<span class="lb" data-page="18a.362" data-line="1" id="l18a.362.1"></span>χρὴ κηρωτῇ καὶ σπλήνεσι καὶ ὀθονίοισι πολλοῖσιν
<span class="lb" data-page="18a.362" data-line="2" id="l18a.362.2"></span>ὑποδέοντα. ὑποτιθέναι δὲ ἐς τὴν μασχάλην εἴριον μαλθακὸν,
<span class="lb" data-page="18a.362" data-line="3" id="l18a.362.3"></span>καθαρὸν ξυνειλίσαντα, ἐκπλήρωμα τοῦ κοίλου
<span class="lb" data-page="18a.362" data-line="4" id="l18a.362.4"></span>ποιέοντα, ἵνα ἀντιστήριγμα μὲν τῇ ἐπιδέσει ἔῃ, ἀνακωχέῃ
<span class="lb" data-page="18a.362" data-line="5" id="l18a.362.5"></span>δὲ τὸ ἄρθρον. τὸν δὲ βραχίονα ἐς τὸ ἄνω ῥέποντα
<span class="lb" data-page="18a.362" data-line="6" id="l18a.362.6"></span>ἴσχειν χρὴ τὰ πλεῖστα, οὕτω γὰρ ἂν οἵη ἑκάστῳ εἴη χωρίου,
<span class="lb" data-page="18a.362" data-line="7" id="l18a.362.7"></span>ἐς ὃ ὄλισθεν ἡ κεφαλὴ τοῦ ὤμου. χρὴ δὲ ὅταν
<span class="lb" data-page="18a.362" data-line="8" id="l18a.362.8"></span>ἐπιδήσῃς τὸν ὦμον ἔπειτα προσκαταδεῖν τὸν βραχίονα
<span class="lb" data-page="18a.362" data-line="9" id="l18a.362.9"></span>πρὸς τὰς πλευρὰς ταινίῃ τινὶ κύκλῳ περὶ τὸ σῶμα
<span class="lb" data-page="18a.362" data-line="10" id="l18a.362.10"></span>περιβάλλοντα.
</blockquote>
<span class="lb rule" data-page="18a.362" data-line="11" id="l18a.362.11"></span>
            <p>
<span class="lb" data-page="18a.362" data-line="12" id="l18a.362.12"></span>Ὅσοι διὰ λιμὸν ἢ διὰ πολιορκίαν ἢ πένθος ἢ λύπην ἢ
<span class="lb" data-page="18a.362" data-line="13" id="l18a.362.13"></span>ἀνορεξίαν ἐνδεῶς προσφερόμενοι τροφὴν ἐλεπτύνθησαν, οὐκ
<span class="lb" data-page="18a.362" data-line="14" id="l18a.362.14"></span>εὐθέως αἱ σάρκες αὐτοῖς γίνονται ξηραὶ, καθάπερ τοῖς
<span class="lb" data-page="18a.362" data-line="15" id="l18a.362.15"></span>ὑπὸ τέχνης ὀρθῶς λελιμαγχημένοις. ἀλλ’ ὑγροτέρας τοὐπίπαν
<span class="lb" data-page="18a.362" data-line="16" id="l18a.362.16"></span>ἐν ἁπάσαις εἴρηκε περιστάσεσιν ἀποτελούσας συντήξεων
<span class="lb" data-page="18a.362" data-line="17" id="l18a.362.17"></span>τινῶν ἐν αὐταῖς γιγνομένων διὰ τὴν ἔνδειαν. οἶς δὲ καὶ
<span class="lb" data-page="18a.362" data-line="18" id="l18a.362.18"></span>λυπεῖσθαι πρόσεστι καὶ μᾶλλον οὗτοι συντήκονται δὴ καὶ
<span class="pb" data-page="18a.363" id="p18a.363"></span>
<span class="lb" data-page="18a.363" data-line="1" id="l18a.363.1"></span>μελεδόνας οἱ ποιηταὶ τὰς λύπας καλοῦσιν ἐν ἴσῳ τὰ μέλη
<span class="lb" data-page="18a.363" data-line="2" id="l18a.363.2"></span>ἐδούσας καὶ κατεσθιούσας. συντήκεται δὲ ἐν αὐταῖς ἥ τε
<span class="lb" data-page="18a.363" data-line="3" id="l18a.363.3"></span>πιμελὴ πᾶσα καὶ ὅση μαλθακὴ καὶ ὅση νεοπαγής ἐστι σάρξ.
<span class="lb" data-page="18a.363" data-line="4" id="l18a.363.4"></span>ὅταν δὲ ἰατρὸς ἑκὼν ἰσχνότερον ἐργάζηταί τι, σῶμα μέν εὑρημένοις
<span class="lb" data-page="18a.363" data-line="5" id="l18a.363.5"></span>τε τοῦτο πράττῃ καὶ μετὰ τοῦτο τρίβει ὅτε χρή.
<span class="lb" data-page="18a.363" data-line="6" id="l18a.363.6"></span>εἴ τις γένοιτο σύντηξις, ἐκκενοῦν αὐτὴν εἴτε διὰ τῶν ἱδρώτων
<span class="lb" data-page="18a.363" data-line="7" id="l18a.363.7"></span>αἰσθητῶς ἢ λόγῳ θεωρητῶς κατὰ τὴν ἄδηλον αἰσθήσει
<span class="lb" data-page="18a.363" data-line="8" id="l18a.363.8"></span>διαπνοήν. εἰκὸς δὲ δήπου καὶ τῶν ἐδεσμάτων τε καὶ
<span class="lb" data-page="18a.363" data-line="9" id="l18a.363.9"></span>πομάτων οὐκ ἀμελῶς ἔχειν αὐτὸν, ἀλλὰ καὶ διὰ τούτων ἐπιχειρεῖν
<span class="lb" data-page="18a.363" data-line="10" id="l18a.363.10"></span>εὐλύτους ἐργάζεσθαι τὰς ἐκκρίσεις ἁπάσας, οὐ μόνον
<span class="lb" data-page="18a.363" data-line="11" id="l18a.363.11"></span>ὅσαι διὰ τῆς γαστρὸς, ἀλλὰ καὶ διὰ τῶν οὔρων γιγνομένας.
<span class="lb" data-page="18a.363" data-line="12" id="l18a.363.12"></span>οὕτω γὰρ ἂν μάλιστα πανταχόθεν, εἴ τις εἵη κατὰ
<span class="lb" data-page="18a.363" data-line="13" id="l18a.363.13"></span>τὸ σῶμα διὰ τὴν σύντηξιν ὑγρότης περὶ τὴν κένωσιν ἔξω
<span class="lb" data-page="18a.363" data-line="14" id="l18a.363.14"></span>τοῦ σώματος ποιοῖτο. μένουσα γὰρ ἔνδον ὑπομυξώδεις τῷ
<span class="lb" data-page="18a.363" data-line="15" id="l18a.363.15"></span>χρόνῳ τὰς σάρκας ἐργάζεται, κατὰ τὴν ἄδηλον διαπνοὴν
<span class="lb" data-page="18a.363" data-line="16" id="l18a.363.16"></span>ἄνευ τῶν ἄλλων μᾶλλον γιγνομένην. ὅσον μὲν γὰρ ἀκριβῶς
<span class="lb" data-page="18a.363" data-line="17" id="l18a.363.17"></span>λεπτόν ἐστι καὶ ὀῤῥῶδες ἐν τοῖς συντήγμασιν ἀπέρχεταί τε
<span class="lb" data-page="18a.363" data-line="18" id="l18a.363.18"></span>καὶ διαφορεῖται. τὸ δὲ ὑποπαχύτερον ὑπομένει μόνον, ὅπερ
<span class="pb" data-page="18a.364" id="p18a.364"></span>
<span class="lb" data-page="18a.364" data-line="1" id="l18a.364.1"></span>ἑνὶ τῷ χρόνῳ γλισχρότητά τινα προσλαμβάνον ὅμοιον μύξῃ
<span class="lb" data-page="18a.364" data-line="2" id="l18a.364.2"></span>γίγνεται.
</p>
<span class="lb rule" data-page="18a.364" data-line="3" id="l18a.364.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.3">
<span class="pb page1" data-page="18a.307" id="p18a.307"></span>
<span class="milestone ed1page page1" data-n="5.579" data-unit="ed1page" id="ed1page.5.579"></span>
<span class="milestone ed2page page1" data-n="12.290" data-unit="ed2page" id="ed2page.12.290"></span>
<span class="lb head" data-page="18a.307" data-line="8" id="l18a.307.8"></span>
            <blockquote class="quote lemma">
<span class="lb" data-page="18a.307" data-line="9" id="l18a.307.9"></span>Οὐ μέντοι διϊσχυριείω γε, εἰ ὀλισθαίνοι ἂν οὔ· καίπερ
<span class="lb" data-page="18a.307" data-line="10" id="l18a.307.10"></span>ἔχων περὶ αὐτοῦ ὅ τι λέγω. ἀτὰρ οὐδὲ ἐς τὸ ἔμπροσθεν
<span class="lb" data-page="18a.307" data-line="11" id="l18a.307.11"></span>οὐδέπω ὄπωπα, οὐδὲ τοῦτο ὅτι ἔδοξέ μοι ὠλισθηκέναι.
<span class="lb" data-page="18a.307" data-line="12" id="l18a.307.12"></span>τοῖσι μέντοι ἰατροῖσι δοκέει κάρτα ἐς τοὔμπροσθεν ὀλισθαίνειν,
<span class="lb" data-page="18a.307" data-line="13" id="l18a.307.13"></span>καὶ μάλιστα ἐξαπατῶνται ἐν τούτοισιν, ὧν ἂν
<span class="lb" data-page="18a.307" data-line="14" id="l18a.307.14"></span>φθίσις καταλάβῃ τὰς σάρκας τὰς περὶ ἄρθρον τε καὶ τὸν
<span class="lb" data-page="18a.307" data-line="15" id="l18a.307.15"></span>βραχίονα. φαίνεται γὰρ ἐν τοῖσι τοιούτοισι παντάπασι
<span class="lb" data-page="18a.307" data-line="16" id="l18a.307.16"></span>ἡ κεφαλὴ τοῦ βραχίονος ἐξέχουσα ἐς τοὔμπροσθεν. ἐγὼ
<span class="lb" data-page="18a.307" data-line="17" id="l18a.307.17"></span>δέ ποτε τὸ τοιοῦτον οὐ σφὰς ἐκπεπτωκέναι ἤκουσα φλαύρως
<span class="lb" data-page="18a.307" data-line="18" id="l18a.307.18"></span>ὑπό τε τῶν ἰατρῶν ὑπό τε τῶν δημοτέων διὰ τοῦτο
<span class="pb" data-page="18a.308" id="p18a.308"></span>
<span class="lb" data-page="18a.308" data-line="1" id="l18a.308.1"></span>τὸ πρᾶγμα. ἐδόκεον γὰρ αὐτοῖσι ἠγνοηκέναι μοῦνος, οἱ
<span class="lb" data-page="18a.308" data-line="2" id="l18a.308.2"></span>δὲ ἄλλοι πάντες ἐγνωκέναι καὶ οὐκ ἠδυνάμην αὐτοὺς ἀναγνῶναι,
<span class="lb" data-page="18a.308" data-line="3" id="l18a.308.3"></span>εἰ μὴ μόλις ὅτι τόδ’ ἐστὶ τοιόνδε.
</blockquote>
<span class="lb rule" data-page="18a.308" data-line="4" id="l18a.308.4"></span>
            <p>
<span class="lb" data-page="18a.308" data-line="5" id="l18a.308.5"></span>Δύο τρόπους ὀλισθήματος εἰρηκὼς, τόν τε ἄνω καὶ τὸν
<span class="lb" data-page="18a.308" data-line="6" id="l18a.308.6"></span>ἔξω, καὶ ἀποφηνάμενός γε περὶ ἀμφοτέρων, ὡς οὐδέτερον
<span class="lb" data-page="18a.308" data-line="7" id="l18a.308.7"></span>αὐτῶν ἑωρακὼς εἴη, μετὰ ταῦτα προσέγραψε τὴν νῦν ἡμῖν
<span class="lb" data-page="18a.308" data-line="8" id="l18a.308.8"></span>προκειμένην λέξιν, ὡς περὶ ἀμφοῖν διαλεγόμενος. ἀλλὰ τό
<span class="lb" data-page="18a.308" data-line="9" id="l18a.308.9"></span>γε προσκείμενον αὐτῇ κατὰ τὸ τέλος, ἔνθα φησὶ, καίτοι
<span class="lb" data-page="18a.308" data-line="10" id="l18a.308.10"></span>ἔχων περὶ αὐτοῦ ὅ τι λέγω, δοκεῖ φανερῶς ἐπὶ θατέρου
<span class="lb" data-page="18a.308" data-line="11" id="l18a.308.11"></span>τῶν προειρημένων εἰρῆσθαι. περὶ γὰρ ἀμφοτέρων εἴπερ
<span class="lb" data-page="18a.308" data-line="12" id="l18a.308.12"></span>ἠβουλήθη λέγειν, οὐκ ἂν εἶπεν ἑνικῶς αὐτοῦ· μήτ’ οὖν περὶ
<span class="lb" data-page="18a.308" data-line="13" id="l18a.308.13"></span>μονῆς τῆς ἔξω διαφορᾶς ποιεῖται τὸν λόγον, ἐκείνῃ γὰρ
<span class="lb" data-page="18a.308" data-line="14" id="l18a.308.14"></span>ἐπενήνεκται τὸ, καίτοι ἔχων περὶ αὐτοῦ ὅ τι λέγω. δύναταί
<span class="lb" data-page="18a.308" data-line="15" id="l18a.308.15"></span>γε μὴν, ὥς τινες ἤκουσαν, ἐν σχήματι λέξεως εἰρῆσθαι
<span class="lb" data-page="18a.308" data-line="16" id="l18a.308.16"></span>παλαιῷ περὶ τῶν τρόπων ἀμφοτέρων, ὡς εἰ καὶ οὕτως ἐγεγράφει,
<span class="lb" data-page="18a.308" data-line="17" id="l18a.308.17"></span>καίτοι ἔχων περὶ τούτου τοῦ πράγματος ὅτι λέγω.
<span class="lb" data-page="18a.308" data-line="18" id="l18a.308.18"></span>ἔνιοι δὲ ἐγχωρεῖν φασιν ἡμαρτῆσθαι τὴν λέξιν, οὐκ ὀρθῶς
<span class="pb" data-page="18a.309" id="p18a.309"></span>
<span class="lb" data-page="18a.309" data-line="1" id="l18a.309.1"></span>γράψαντος τοῦ πρώτου βιβλιογράφου, κἄπειτα μηδενὸς αὐτὴν
<span class="lb" data-page="18a.309" data-line="2" id="l18a.309.2"></span>ἐπανορθῶσαι τολμήσαντος ἄχρι δεῦρο διαφυλαχθῆναι
<span class="lb" data-page="18a.309" data-line="3" id="l18a.309.3"></span>τὴν ἁμαρτίαν. ἐγὼ δὲ καθ’ ἕν τι τῶν ἀντιγράφων εὗρον
<span class="lb" data-page="18a.309" data-line="4" id="l18a.309.4"></span>οὕτω γεγραμμένον, καίτοι ἔχων περὶ αὐτῶν ὅ τι λέγω. μεταγράψαι
<span class="lb" data-page="18a.309" data-line="5" id="l18a.309.5"></span>δηλονότι τολμήσαντός τινος τὴν ἐναντίως τοῖς ἄλλοις
<span class="lb" data-page="18a.309" data-line="6" id="l18a.309.6"></span>εὑρισκομένην γραφήν· ἀλλ’ εἴτε περὶ ἀμφοτέρων τῶν
<span class="lb" data-page="18a.309" data-line="7" id="l18a.309.7"></span>τρόπων εἴτε περὶ θατέρου μόνου φησὶν οὐκ ἔχειν ἰσχυρίσασθαι.
<span class="lb" data-page="18a.309" data-line="8" id="l18a.309.8"></span>καλὸν δὴ ἡμᾶς ἐστι περὶ ἀμφοτέρων ἐπισκέψασθαι,
<span class="lb" data-page="18a.309" data-line="9" id="l18a.309.9"></span>τοσοῦτον ἔτι περὶ τῆς λέξεως αὐτοῦ προειπόντας, ὡς τὸ
<span class="lb" data-page="18a.309" data-line="10" id="l18a.309.10"></span>ἰσχυριείω δηλοῖ τὸ ἰσχυριστικῶς ἔχω, παραπλησίως τῷ
<span class="lb" data-page="18a.309" data-line="11" id="l18a.309.11"></span>ὀψείω, δηλοῦντι καὶ αὐτῷ τὸ ὀπτικῶς ἔχω, παρ’ ὃ καὶ Ὅμηρος
<span class="lb" data-page="18a.309" data-line="12" id="l18a.309.12"></span>ἐποίησε τὴν ὀψείοντες φωνὴν, σημαίνων κἀκεῖνος δι’
<span class="lb" data-page="18a.309" data-line="13" id="l18a.309.13"></span>αὐτῆς τοὺς ὀπτικῶς ἔχοντας, ἔνθα φησί·
</p>
            <div class="l"><span class="lb" data-page="18a.309" data-line="14" id="l18a.309.14"></span>Τῷ ῥ’ οἵ γ’ ὀψείοντες ἀυτῆς καὶ πολέμοιο.</div>
            <p>
<span class="lb" data-page="18a.309" data-line="15" id="l18a.309.15"></span>διὰ τί γοῦν ἔφη, καίτοι δυνάμενός τι λέγειν οὐκ ἐθέλω
<span class="lb" data-page="18a.309" data-line="16" id="l18a.309.16"></span>εἰπεῖν, ἐπισκεψώμεθα πρότερον ἐπινοήσαντες αὐτοὶ τίνα
<span class="lb" data-page="18a.309" data-line="17" id="l18a.309.17"></span>ποτ’ ἐστὶν ἃ λέγειν ἐδύνατο. δῆλον γὰρ ὡς ἐκ τῆς τῶν ﻿
<span class="pb" data-page="18a.310" id="p18a.310"></span>
<span class="lb" data-page="18a.310" data-line="1" id="l18a.310.1"></span>μερῶν φύσεως ἡ γοῦν εὕρεσις αὐτῶν τῶν λεχθησομένων
<span class="lb" data-page="18a.310" data-line="2" id="l18a.310.2"></span>ἐγένετο ἂν, εἴπερ ὅλως ἠξίωσεν εἰπεῖν τι, τὴν κατασκευὴν δὲ
<span class="lb" data-page="18a.310" data-line="3" id="l18a.310.3"></span>αὐτῶν ἀκριβῶς ἔχειν ὑφ’ ἡμῶν δεδειγμένην ἔν τε τῷ περὶ
<span class="lb" data-page="18a.310" data-line="4" id="l18a.310.4"></span>ὀστῶν βιβλίῳ καὶ τῇ τῶν μυῶν ἀνατομῇ καὶ δηλονότι κἀν
<span class="lb" data-page="18a.310" data-line="5" id="l18a.310.5"></span>ταῖς ἀνατομικαῖς ἐγχειρήσεσιν. ἡ γὰρ ἀρτηριῶν καὶ φλεβῶν
<span class="lb" data-page="18a.310" data-line="6" id="l18a.310.6"></span>καὶ <span class="milestone ed2page" data-n="12.291" data-unit="ed2page" id="ed2page.12.291"></span>νεύρων φύσις οὐδὲν εἰς τὰ παρόντα χρήσιμος,
<span class="lb" data-page="18a.310" data-line="7" id="l18a.310.7"></span>ἐπειδὴ τὰ κατὰ τὰς ἐκπτώσεις τῶν ἄρθρων ἅπαντα
<span class="lb" data-page="18a.310" data-line="8" id="l18a.310.8"></span>συμπτώματα γίνεταί τε καὶ κωλύεται διά τε τὰ τῶν ὀστῶν
<span class="lb" data-page="18a.310" data-line="9" id="l18a.310.9"></span>ἄρθρα καὶ τοὺς περιέχοντας αὐτὰ μύας· οὐδὲν εἰς αὐτὰ
<span class="lb" data-page="18a.310" data-line="10" id="l18a.310.10"></span>συντελούντων ἢ κωλυόντων οὕτε τῶν ἀρτηριῶν οὔτε τῶν
<span class="lb" data-page="18a.310" data-line="11" id="l18a.310.11"></span>νεύρων ἢ τῶν φλεβῶν. αὐτίκα γέ τοι τὸ κατ’ ὦμον ἄρθρον
<span class="lb" data-page="18a.310" data-line="12" id="l18a.310.12"></span>πάντων τῶν ἄλλων ἑτοιμότερον ἐκπίπτει, διότι τε μονοειδές
<span class="lb" data-page="18a.310" data-line="13" id="l18a.310.13"></span>ἐστι καὶ ἁπλοῦν, οὐχ ὥσπερ τὸ κατὰ γόνυ διπλοῦν ἢ τὸ
<span class="lb" data-page="18a.310" data-line="14" id="l18a.310.14"></span>κατ’ ἀγκῶνα ποικίλον τε καὶ οὔ ποτε ἁπλοῦν, ὅτι τε τοῦ
<span class="lb" data-page="18a.310" data-line="15" id="l18a.310.15"></span>βραχίονος ἡ κεφαλὴ μεγάλη τ’ οὖσα καὶ χωρὶς προμήκους
<span class="lb" data-page="18a.310" data-line="16" id="l18a.310.16"></span>αὐχένους ἀβαθεῖ κοιλότητι διαρθροῦται, τοῦ τε μηροῦ τὴν
<span class="pb" data-page="18a.311" id="p18a.311"></span>
<span class="lb" data-page="18a.311" data-line="1" id="l18a.311.1"></span>κεφαλὴν ἔχοντος μικρὰν καὶ τὸν αὐχένα προμήκη. τὴν δ’
<span class="lb" data-page="18a.311" data-line="2" id="l18a.311.2"></span>ὑποδεχομένην αὐτὸν κοτύλην βαθεῖαν, ὀφρύσιν ἀξιολόγοις
<span class="lb" data-page="18a.311" data-line="3" id="l18a.311.3"></span>στεφανωμένην, μετὰ τοῦ καὶ σύνδεσμον ἰσχυρότατον κατ’
<span class="lb" data-page="18a.311" data-line="4" id="l18a.311.4"></span>ἄκραν αὐτοῦ τὴν κεφαλὴν τῷ βαθυτάτῳ χωρίῳ τῆς κοτύλης
<span class="lb" data-page="18a.311" data-line="5" id="l18a.311.5"></span>τὴν σύμφυσιν ἔχειν. εἰκότως οὖν ὀλιγάκις ὁ μηρὸς ἐκπίπτει,
<span class="lb" data-page="18a.311" data-line="6" id="l18a.311.6"></span>πλειστάκις δὲ ὁ βραχίων, ὡς ἂν μήτε τὸν σύνδεσμον
<span class="lb" data-page="18a.311" data-line="7" id="l18a.311.7"></span>ἔχων μήτ’ ἐγκαταβαίνων βαθείᾳ κοιλότητι. τὴν μὲν
<span class="lb" data-page="18a.311" data-line="8" id="l18a.311.8"></span>οὖν ἀρχὴν τῆς ἐκπτώσεως εἰς ἐκεῖνο γίνεσθαι τὸ μέρος
<span class="lb" data-page="18a.311" data-line="9" id="l18a.311.9"></span>ἀναγκαῖόν ἐστιν, εἰς ὅπερ ἂν ἡ τοῦ σχήματος ἄγει βία.
<span class="lb" data-page="18a.311" data-line="10" id="l18a.311.10"></span>μένειν δ’ οὐκέτ’ ἐξ ἀνάγκης δύναται ἐν ἐκείνῳ διά τε τὴν
<span class="lb" data-page="18a.311" data-line="11" id="l18a.311.11"></span>φυσικὴν εἰς τὸ κάτω ῥοπὴν καὶ τὴν στενοχωρίαν ἐνίοτε τοῦ
<span class="lb" data-page="18a.311" data-line="12" id="l18a.311.12"></span>χωρίου γινομένην, ἤτοι δι’ ἐξοχὰς ὀστῶν ἢ συντονίαν μυῶν.
<span class="lb" data-page="18a.311" data-line="13" id="l18a.311.13"></span>ἡ μὲν οὖν ἄνω χώρα τῆς κατ’ ὦμον διαρθρώσεως ὑπερκείμενον
<span class="lb" data-page="18a.311" data-line="14" id="l18a.311.14"></span>ἔχει τὸ ἀκρώμιον, ὥστε εἰ καὶ μετασταίη ποτὲ τὸ
<span class="lb" data-page="18a.311" data-line="15" id="l18a.311.15"></span>ἄρθρον εἰς αὐτὴν οὐ παραδεχομένων αὐτὸ τῶν ἐνταῦθα
<span class="lb" data-page="18a.311" data-line="16" id="l18a.311.16"></span>τεταγμένων ὀστῶν, αὐτίκα τῷ βάρει ῥέψαν ἐξενεχθήσεται
<span class="lb" data-page="18a.311" data-line="17" id="l18a.311.17"></span>κάτω. ἡ δ’ ἔξω χώρα καὶ μύας ἔχει μεγάλους, ἀλλὰ τὴν
<span class="lb" data-page="18a.311" data-line="18" id="l18a.311.18"></span>εἰς τὸ κάτω ῥοπὴν ἑτοίμην. ἐνδέχεται δέ ποτε καὶ βίαιον
<span class="pb" data-page="18a.312" id="p18a.312"></span>
<span class="lb" data-page="18a.312" data-line="1" id="l18a.312.1"></span>σχῆμα διαστήσειν ἀπ’ ἀλλήλων δυνάμενον εἰς τὴν μεταξὺ
<span class="lb" data-page="18a.312" data-line="2" id="l18a.312.2"></span>χώραν αὐτῶν ἀπώσασθαι τὸ ἄρθρον, ἐν ᾗ σφηνωθῇ, ὑπ’
<span class="lb" data-page="18a.312" data-line="3" id="l18a.312.3"></span>αὐτῶν τῶν μυῶν κατασχεθῆναι. διὰ τοῦτ’ οὖν καὶ ὁ Ἱπποκράτης
<span class="lb" data-page="18a.312" data-line="4" id="l18a.312.4"></span>φησὶ, μὴ διϊσχυρίσασθαι βιαίως, εἴτ’ ἐκπεσεῖν
<span class="lb" data-page="18a.312" data-line="5" id="l18a.312.5"></span>οἷόν τε τὸ κατ’ ὦμον ἄρθρον εἴτε καὶ μή. ὅσῳ μὲν γὰρ
<span class="lb" data-page="18a.312" data-line="6" id="l18a.312.6"></span>ἐπὶ τὸ κάτω ῥέπειν, οὐδ’ ἂν ἐν τῇ πρόσω χώρᾳ διαμεῖναι
<span class="lb" data-page="18a.312" data-line="7" id="l18a.312.7"></span>δύναται. διαστάντων δὲ, ὡς εἴρηται, τῶν μυῶν οὐκ ἀδύνατον
<span class="lb" data-page="18a.312" data-line="8" id="l18a.312.8"></span>φαίνεται σφηνωθὲν ἐνταῦθα μένειν. λέγειν μὲν οὖν
<span class="lb" data-page="18a.312" data-line="9" id="l18a.312.9"></span>εἶχε τοιαῦτα περὶ τῆς εἰς ἄλλο τι χωρίον ὅτι μὴ τὴν μασχάλην
<span class="lb" data-page="18a.312" data-line="10" id="l18a.312.10"></span>ἐκπτώσεως. ἐπεὶ δ’ οὐδέποτε ἑώρακεν, οὐκ ἠξίωσε
<span class="lb" data-page="18a.312" data-line="11" id="l18a.312.11"></span>γράφειν αἰτίας ἐξ ἐπινοίας λογικῶν, ἀξιοπιστότερον ἡγούμενος
<span class="lb" data-page="18a.312" data-line="12" id="l18a.312.12"></span>ἀεὶ τὸ φαινόμενον ἐναργῶς. οὕτως οὖν καὶ τὰς ἐν
<span class="lb" data-page="18a.312" data-line="13" id="l18a.312.13"></span>ταῖς θεραπείαις ἐπινοίας ἑαυτοῦ τῇ πείρᾳ βεβαιοῖ, πρὶν
<span class="lb" data-page="18a.312" data-line="14" id="l18a.312.14"></span>ἡμᾶς διδάσκειν, οὐχ ὡς ἔνιοι τῶν μετ’ αὐτὸν ἰατρῶν ἔγραψαν,
<span class="lb" data-page="18a.312" data-line="15" id="l18a.312.15"></span>ἐν θεραπευτικοῖς συγγράμμασι κελεύοντες ἡμᾶς ποιεῖν
<span class="lb" data-page="18a.312" data-line="16" id="l18a.312.16"></span>ἃ μηδέποτε αὐτοὶ πρόσθεν ἔπραξαν. ἀλλ’ ὅ γε Ἱπποκράτης
<span class="lb" data-page="18a.312" data-line="17" id="l18a.312.17"></span>ἐν αὐτῷ τούτῳ τῷ βιβλίῳ περὶ τῶν κατὰ ῥάχιν διαλεγόμενος,
<span class="lb" data-page="18a.312" data-line="18" id="l18a.312.18"></span>εἶθ’ ἑαυτοῦ τὴν ἐπίνοιαν εἰπὼν ὑπὸ τῆς πείρας ἀδύνατον
<span class="pb" data-page="18a.313" id="p18a.313"></span>
<span class="lb" data-page="18a.313" data-line="1" id="l18a.313.1"></span>ἐλεγχθεῖσαν ἔφη· καλὰ δὲ καὶ τὰ τοιαῦτα μαθήματά
<span class="lb" data-page="18a.313" data-line="2" id="l18a.313.2"></span>ἐστιν, ἃ πειρηθέντα ἀπορηθέντα ἐφάνη καὶ δι’ ἅσσα
<span class="lb" data-page="18a.313" data-line="3" id="l18a.313.3"></span>ἠπορήθη.
</p>
<span class="lb rule" data-page="18a.313" data-line="4" id="l18a.313.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.30">
<span class="pb page1" data-page="18a.364" id="p18a.364"></span>
<span class="milestone ed1page page1" data-n="5.588" data-unit="ed1page" id="ed1page.5.588"></span>
<span class="milestone ed2page page1" data-n="12.308" data-unit="ed2page" id="ed2page.12.308"></span>
<span class="lb head" data-page="18a.364" data-line="4" id="l18a.364.4"></span>
            <blockquote class="quote lemma">
<span class="lb" data-page="18a.364" data-line="5" id="l18a.364.5"></span>Χρὴ δὲ καὶ ἀνατρίβειν τὸν ὦμον ἡσυχέως καὶ λιπαρῶς.
<span class="lb" data-page="18a.364" data-line="6" id="l18a.364.6"></span>πολλῶν δὲ ἔμπειρον δεῖ εἶναι τὸν ἰατρὸν, ἀτὰρ δὴ καὶ
<span class="lb" data-page="18a.364" data-line="7" id="l18a.364.7"></span>ἀνατρίψιος· ἀπὸ γὰρ τοῦ αὐτοῦ ὀνόματος οὐ τὸ αὐτὸ
<span class="lb" data-page="18a.364" data-line="8" id="l18a.364.8"></span>ἀποβαίνει. καὶ γὰρ ἂν δήσειεν ἄρθρον ἀνάτριψις χαλαρώτερον
<span class="lb" data-page="18a.364" data-line="9" id="l18a.364.9"></span>τοῦ καιροῦ ἐὸν καὶ λύσειεν ἄρθρον σκληρότερον
<span class="lb" data-page="18a.364" data-line="10" id="l18a.364.10"></span>τοῦ καιροῦ ἐόν. ἄλλα διοριεῖται ἡμῖν περὶ ἀνατρίψιος ἐν
<span class="lb" data-page="18a.364" data-line="11" id="l18a.364.11"></span>ἄλλῳ λόγῳ. τὸν γοῦν τοιοῦτον ὦμον μαλθακοῖσι
<span class="lb" data-page="18a.364" data-line="12" id="l18a.364.12"></span><span class="milestone ed2page" data-n="12.309" data-unit="ed2page" id="ed2page.12.309"></span>χρὴ χερσὶν ἀνατρίβειν, συμφέρει γὰρ καὶ ἄλλως
<span class="lb" data-page="18a.364" data-line="13" id="l18a.364.13"></span>πρῃέως.
</blockquote>
<span class="lb rule" data-page="18a.364" data-line="14" id="l18a.364.14"></span>
            <p>
<span class="lb" data-page="18a.364" data-line="15" id="l18a.364.15"></span>Εἰς τὸ μηδὲν ὑπολειφθῆναι λείψανον τῆς φλεγμονῆς
<span class="lb" data-page="18a.364" data-line="16" id="l18a.364.16"></span>σκιῤῥῶδες ἐπιτήδειός ἐστιν ἡσύχως τε καὶ λιπαρῶς ἡ τρίψις
<span class="lb" data-page="18a.364" data-line="17" id="l18a.364.17"></span>γιγνομένη. χρὴ δ’ αὐτὴν ποιεῖσθαι πολυειδῶς, περιφέρεσθαι
<span class="lb" data-page="18a.364" data-line="18" id="l18a.364.18"></span>τὰς χεῖρας ἄνωθέν τε κάτω καὶ κάτωθεν ἄνω·
<span class="pb" data-page="18a.365" id="p18a.365"></span>
<span class="lb" data-page="18a.365" data-line="1" id="l18a.365.1"></span>κἄπειτα λοξὰς οὐ κάτωθεν ἄνω μόνον, ἀλλὰ καὶ ἄνωθεν
<span class="lb" data-page="18a.365" data-line="2" id="l18a.365.2"></span>κάτω. καὶ μὲν δὴ καὶ τὰς ἐν κύκλῳ τε καὶ οἷον ἐγκαρσίας
<span class="lb" data-page="18a.365" data-line="3" id="l18a.365.3"></span>ἀπό τε τῶν δεξιῶν ἐπὶ τὰ ἀριστερὰ καὶ αὖθις ἐπ’ ἐκείνων
<span class="lb" data-page="18a.365" data-line="4" id="l18a.365.4"></span>ἐπὶ τὰ δεξιὰ, χάριν τοῦ τὰς ἶνας ἁπάσας μαλάττεσθαι τῶν
<span class="lb" data-page="18a.365" data-line="5" id="l18a.365.5"></span>μυῶν. τὸ γὰρ τῆς ἀνατρίψεως ὄνομα τοῖς παλαιοῖς ἀντὶ
<span class="lb" data-page="18a.365" data-line="6" id="l18a.365.6"></span>τοῦ τῆς τρίψεως ἐλέγετο. μὴ τοίνυν ὑπονοήσῃς <span class="milestone ed1page" data-n="5.589" data-unit="ed1page" id="ed1page.5.589"></span>πῶς
<span class="lb" data-page="18a.365" data-line="7" id="l18a.365.7"></span>ἔδοξάν τινες ἀξιοῦν αὐτὸν ἐκ τῶν κάτω μερῶν ἄνω ποιεῖσθαι
<span class="lb" data-page="18a.365" data-line="8" id="l18a.365.8"></span>τὴν φορὰν τῶν χειρῶν, ὁπότε τὸν ὦμον ἀνατρίβομεν,
<span class="lb" data-page="18a.365" data-line="9" id="l18a.365.9"></span>ἀλλὰ τὸ ἀνατρίβειν αὐτὸ συμβαίνει ὅλου τοῦ γένους τῶν
<span class="lb" data-page="18a.365" data-line="10" id="l18a.365.10"></span>τρίψεων ὂν δηλωτικὸν οὐ μιᾶς διαφορᾶς τῆς κάτωθεν ἄνω.
<span class="lb" data-page="18a.365" data-line="11" id="l18a.365.11"></span>δῆλον δὲ τοῦτο ποιεῖ λέγων αὐτὸς, ἀλλὰ διώρισται περὶ
<span class="lb" data-page="18a.365" data-line="12" id="l18a.365.12"></span>ἀνατρίψεως ἐν ἄλλῳ λόγῳ· οὐ γὰρ δήπου τὸν περὶ μιᾶς
<span class="lb" data-page="18a.365" data-line="13" id="l18a.365.13"></span>διαφορᾶς λόγον ἐρεῖν ἐπαγγέλλεται, τὰς ἄλλας λιπών. καὶ
<span class="lb" data-page="18a.365" data-line="14" id="l18a.365.14"></span>μέντοι κἀν τῷ κατ’ ἰητρεῖον ἁπάσας ἐδήλωσεν αὐτὰς ὀνομάζων
<span class="lb" data-page="18a.365" data-line="15" id="l18a.365.15"></span>κἀκεῖ τὸ γένος ὅλον, ἀνάτριψις δύναται λύσαι, δῆσαι,
<span class="lb" data-page="18a.365" data-line="16" id="l18a.365.16"></span>σαρκῶσαι, μινυθῆσαι καὶ τὰ τούτοις ἐφεξῆς, ὑπὲρ ὧν ἐν
<span class="pb" data-page="18a.366" id="p18a.366"></span>
<span class="lb" data-page="18a.366" data-line="1" id="l18a.366.1"></span>τε τοῖς εἰς ἐκεῖνο τὸ βιβλίον ὑπομνήμασι λέλεκται καὶ
<span class="lb" data-page="18a.366" data-line="2" id="l18a.366.2"></span>μέντοι κατὰ τὴν ὑγιεινὴν πραγματείαν εἴρηται τελεώτατα.
</p>
<span class="lb rule" data-page="18a.366" data-line="3" id="l18a.366.3"></span>
          </article>

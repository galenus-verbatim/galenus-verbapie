<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.32">
<span class="pb page1" data-page="18a.366" id="p18a.366"></span>
<span class="milestone ed1page page1" data-n="5.589" data-unit="ed1page" id="ed1page.5.589"></span>
<span class="milestone ed2page page1" data-n="12.309" data-unit="ed2page" id="ed2page.12.309"></span>
<span class="lb head" data-page="18a.366" data-line="14" id="l18a.366.14"></span>
            <blockquote class="quote lemma">
<span class="lb" data-page="18a.366" data-line="15" id="l18a.366.15"></span>Γινώσκειν δὲ εἰ ἐκπέπτωκεν ὁ βραχίων τούτοισι χρὴ τοῖσι
<span class="lb" data-page="18a.366" data-line="16" id="l18a.366.16"></span>σημείοισι.
</blockquote>
<span class="lb rule" data-page="18a.366" data-line="17" id="l18a.366.17"></span>
            <span class="pb" data-page="18a.367" id="p18a.367"></span>
            <p>
<span class="lb" data-page="18a.367" data-line="1" id="l18a.367.1"></span>Κἀν τῷ περὶ τῶν ἀγμῶν ἐπὶ τοὺς ἁμαρτάνοντας ἧκε
<span class="lb" data-page="18a.367" data-line="2" id="l18a.367.2"></span>τῷ λόγῳ προτέρους καὶ νῦν οὕτω πράξας, ἐπειδὴ συνάψας
<span class="lb" data-page="18a.367" data-line="3" id="l18a.367.3"></span>τῷ πρὸς ἐκείνους ἐλέγχῳ καὶ περὶ τῆς ἐμβολῆς εἶπεν, οὐ
<span class="lb" data-page="18a.367" data-line="4" id="l18a.367.4"></span>μόνον ἑπομένοις τοῖς εἰρημένοις, ἀλλὰ καὶ μαρτυροῦσιν, ἐπ’
<span class="lb" data-page="18a.367" data-line="5" id="l18a.367.5"></span>ἐκείνην ἀφίκετο προτέραν, εἶθ’ ἑξῆς νῦν διδάσκει τὰ γνωρίσματα
<span class="lb" data-page="18a.367" data-line="6" id="l18a.367.6"></span>τοῦ κατ’ ὦμον ὀλισθήματος. ἐπὶ μὲν τῶν ἔργων
<span class="lb" data-page="18a.367" data-line="7" id="l18a.367.7"></span>τῆς τέχνης ἐξ ἀνάγκης προηγούμενα, <span class="milestone ed2page" data-n="12.310" data-unit="ed2page" id="ed2page.12.310"></span>κατὰ δὲ τὴν
<span class="lb" data-page="18a.367" data-line="8" id="l18a.367.8"></span>διδασκαλίαν οὐκ ἐξ ἀνάγκης. ἔστω δέ σοι τὸ γνώρισμα τῶν
<span class="lb" data-page="18a.367" data-line="9" id="l18a.367.9"></span>ἑπομένων ἢ προηγουμένων ἐξ ἀνάγκης τὸ μὴ δύνασθαι καλῶς
<span class="lb" data-page="18a.367" data-line="10" id="l18a.367.10"></span>ἤτοι πραχθῆναι τὸ ἑπόμενον ἔργον ἢ νοηθῆναι τὸ μάθημα,
<span class="lb" data-page="18a.367" data-line="11" id="l18a.367.11"></span>πρὶν γνωρισθῆναι τὸ ἡγούμενον. ἡ τοίνυν ἐμβολὴ
<span class="lb" data-page="18a.367" data-line="12" id="l18a.367.12"></span>τῶν ἐξηρθρηκότων πρὸ μὲν τοῦ νοηθῆναι τὴν μετάστασιν
<span class="lb" data-page="18a.367" data-line="13" id="l18a.367.13"></span>τοῦ ἐκπεσόντος εἰς τὶ χωρίον ἐγένετο, διδαχθῆναι σαφῶς οὐ
<span class="lb" data-page="18a.367" data-line="14" id="l18a.367.14"></span>δύναται, πρὶν μέντοι τὰ σημεῖα μαθεῖν αὐτῆς, ἐγχωρεῖ
<span class="lb" data-page="18a.367" data-line="15" id="l18a.367.15"></span>διδαχθῆναι. μόνον γοῦν τοῦτο μεμαθηκότος ἐν ἀρχῇ τοῦ
<span class="lb" data-page="18a.367" data-line="16" id="l18a.367.16"></span>λόγου τὸ γίγνεσθαι τὴν ἔκπτωσιν εἰς μασχάλην, αὐτοί γ·
<span class="lb" data-page="18a.367" data-line="17" id="l18a.367.17"></span>ἐπινοῆσαι τὴν ἐμβολὴν ἐδυνάμεθα καὶ διδάσκοντος ἑτέρου
<span class="lb" data-page="18a.367" data-line="18" id="l18a.367.18"></span>μαθεῖν, οὐ μὴν ἄνευ τοῦ γνῶναι σαφῶς ὅτι εἰς μασχάλην
<span class="pb" data-page="18a.368" id="p18a.368"></span>
<span class="lb" data-page="18a.368" data-line="1" id="l18a.368.1"></span>ἔκπτωσις γίγνεται πρὸ τοῦ γνῶναι τὴν φύσιν ἅπασαν τῆς
<span class="lb" data-page="18a.368" data-line="2" id="l18a.368.2"></span>διαρθρώσεως. εἰ μὲν οὖν τις εἰπὼν ἐμβολὴν ἐφεξῆς διδάσκει
<span class="lb" data-page="18a.368" data-line="3" id="l18a.368.3"></span>ποίας διαφορὰς ὀλισθήματος εἴρηκεν ἐμβολὴν, ἐναλλάττει
<span class="lb" data-page="18a.368" data-line="4" id="l18a.368.4"></span>τάξιν ἀναγκαίαν, ὥσπερ εἰ καὶ ὅσον τις ἐπὶ τὴν
<span class="lb" data-page="18a.368" data-line="5" id="l18a.368.5"></span>διαφορὰν τῆς ἐκπτώσεως ἀφικόμενος ἐν τῇ διδασκαλίᾳ πρότερον
<span class="lb" data-page="18a.368" data-line="6" id="l18a.368.6"></span>αὐτῆς ἐπὶ τὴν φύσιν ἔρχεται τῆς διαρθρώσεως. εἰ
<span class="lb" data-page="18a.368" data-line="7" id="l18a.368.7"></span>γὰρ ὅλως ἐνόησέ τις ὅπως εἰς μασχάλην ἔκπτωσις γίγνεται
<span class="lb" data-page="18a.368" data-line="8" id="l18a.368.8"></span>περιττὸν αὐτῷ διδάσκεσθαι τὴν φύσιν τῆς διαρθρώσεως.
<span class="lb" data-page="18a.368" data-line="9" id="l18a.368.9"></span>εἰ, δὲ πρώτην μὲν ἀκουστέον, ὡς μάθοι ταύτην ὁποία τίς
<span class="lb" data-page="18a.368" data-line="10" id="l18a.368.10"></span>ἐστιν, ἐφεξῆς δὲ τὴν ἔκπτωσιν, οὐδὲν ἐνδεῖ τοῦτο πρὸς τὴν
<span class="lb" data-page="18a.368" data-line="11" id="l18a.368.11"></span>τῆς ἐμβολῆς διδασκαλίαν. ἀμέλει καὶ νῦν ἡμῖν οὐδὲν ἐνενόησεν
<span class="lb" data-page="18a.368" data-line="12" id="l18a.368.12"></span>εἰς τὴν τῶν ἐμβολῶν νόησιν ἡ τῶν σημείων ἄγνοια καὶ
<span class="lb" data-page="18a.368" data-line="13" id="l18a.368.13"></span>τοῦτο ἐν πάσῃ διδασκαλίᾳ θεραπείας ἐστί. δύναται γάρ τις
<span class="lb" data-page="18a.368" data-line="14" id="l18a.368.14"></span>ἥπατος φλεγμονῆς διδάσκεσθαι θεραπείαν ἢ κοιλίας ἢ νεφρῶν
<span class="lb" data-page="18a.368" data-line="15" id="l18a.368.15"></span>ἢ κώλου πρὸ τῆς διαγνώσεως τῶν ἐν αὐτοῖς παθῶν,
<span class="lb" data-page="18a.368" data-line="16" id="l18a.368.16"></span>οὐ μὴν θεραπεῦσαι δύναται πρὸ τῆς διαγνώσεως, ὥσπερ οὐ
<span class="lb" data-page="18a.368" data-line="17" id="l18a.368.17"></span>κατὰ μέθοδον ἢ εὑρεῖν τὴν θεραπείαν ἢ διδαχθῆναι πρὸς
<span class="pb" data-page="18a.369" id="p18a.369"></span>
<span class="lb" data-page="18a.369" data-line="1" id="l18a.369.1"></span>ἑτέρου, πρὶν ἀκριβῶς γνῶναι τοῦ θεραπευομένου μορίου τὴν
<span class="lb" data-page="18a.369" data-line="2" id="l18a.369.2"></span>φύσιν.
</p>
<span class="lb rule" data-page="18a.369" data-line="3" id="l18a.369.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.39">
<span class="pb page1" data-page="18a.373" id="p18a.373"></span>
<span class="milestone ed1page page1" data-n="5.590" data-unit="ed1page" id="ed1page.5.590"></span>
<span class="milestone ed2page page1" data-n="12.312" data-unit="ed2page" id="ed2page.12.312"></span>
<span class="lb head" data-page="18a.373" data-line="1" id="l18a.373.1"></span>
            <blockquote class="quote lemma">
<span class="lb" data-page="18a.373" data-line="2" id="l18a.373.2"></span>Τοῦτο δὲ ἆραι ἄνω τὴν χεῖρα παρὰ τὸ οὖς ἐκτεταμένου
<span class="lb" data-page="18a.373" data-line="3" id="l18a.373.3"></span>τοῦ ἀγκῶνος οὐ μάλα δύναται, ὥσπερ τὴν ὑγιέα οὐδὲ
<span class="lb" data-page="18a.373" data-line="4" id="l18a.373.4"></span>παράγειν ἔνθα καὶ ἔνθα ὁμοίως. τά τε οὖν σημήϊα ταῦτά
<span class="lb" data-page="18a.373" data-line="5" id="l18a.373.5"></span>ἐστιν ὤμου ἐκπεπτωκότος αἵ τε ἐμβολαὶ γεγραμμέναι αἵ
<span class="lb" data-page="18a.373" data-line="6" id="l18a.373.6"></span>τε ἰητρεῖαι αὗται.
</blockquote>
<span class="lb rule" data-page="18a.373" data-line="7" id="l18a.373.7"></span>
            <p>
<span class="lb" data-page="18a.373" data-line="8" id="l18a.373.8"></span>Τοῦτο τὸ σημεῖον ὃ μικρὸν ἔμπροσθεν ἔφη παρασύνεσιν
<span class="lb" data-page="18a.373" data-line="9" id="l18a.373.9"></span>ἔχειν. δῆλον δὲ ἐξ ὧν ἐπήνεγκεν εἰπών· πολλοὶ γὰρ
<span class="lb" data-page="18a.373" data-line="10" id="l18a.373.10"></span>ὑπὸ ὀδύνης ἢ καὶ ὑπὸ ἀλλοίης προφάσιος οὐκ ἐξεστεώτων
<span class="lb" data-page="18a.373" data-line="11" id="l18a.373.11"></span>αὐτέοισι τῶν ἄρθρων, ὅμως οὐ δύνανται εἰς τὰ ὅμοια σχήματα
<span class="lb" data-page="18a.373" data-line="12" id="l18a.373.12"></span>καθιστάναι, εἰς οἷάπερ τὸ ὑγιαῖνον σῶμα σχηματίζεται.
<span class="lb" data-page="18a.373" data-line="13" id="l18a.373.13"></span>εἰσενεγκεῖν τὰς χεῖρας πρὸς τὰς πλευρὰς, ὡς εἴρηκεν,
<span class="lb" data-page="18a.373" data-line="14" id="l18a.373.14"></span>ἑτοίμως τις δύναται, βέβαιον γνώρισμά ἐστι τοῦ κατὰ φύσιν
<span class="lb" data-page="18a.373" data-line="15" id="l18a.373.15"></span>ἔχειν τὸ ἄρθρον. ἐὰν δὲ ἐμποδίζηται κατά τι, δυνατόν
<span class="lb" data-page="18a.373" data-line="16" id="l18a.373.16"></span>ἐστι δι’ ὀδύνην ἢ σύντασιν μυῶν τοῦτο γίγνεσθαι.
</p>
<span class="lb rule" data-page="18a.373" data-line="17" id="l18a.373.17"></span>
          </article>

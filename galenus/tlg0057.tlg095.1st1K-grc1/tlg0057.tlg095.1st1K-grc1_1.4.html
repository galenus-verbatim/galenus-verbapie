<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.4">
<span class="pb page1" data-page="18a.313" id="p18a.313"></span>
<span class="milestone ed1page page1" data-n="5.579" data-unit="ed1page" id="ed1page.5.579"></span>
<span class="milestone ed2page page1" data-n="12.291" data-unit="ed2page" id="ed2page.12.291"></span>
<span class="lb head" data-page="18a.313" data-line="5" id="l18a.313.5"></span>
            <blockquote class="quote lemma">
<span class="lb" data-page="18a.313" data-line="6" id="l18a.313.6"></span><span class="milestone ed2page" data-n="12.292" data-unit="ed2page" id="ed2page.12.292"></span>
              <span class="milestone ed1page" data-n="5.580" data-unit="ed1page" id="ed1page.5.580"></span>Εἴ τις τοῦ βραχίονος ψιλώσειε μὲν τῶν
<span class="lb" data-page="18a.313" data-line="7" id="l18a.313.7"></span>σαρκῶν τὴν ἐπωμίδα, ψιλώσειε δὲ ᾗ ὁ μῦς ἀνατείνει,
<span class="lb" data-page="18a.313" data-line="8" id="l18a.313.8"></span>ψιλώσειε δὲ τὸν τένοντα τὸν κατὰ τὴν μασχάλην τε καὶ
<span class="lb" data-page="18a.313" data-line="9" id="l18a.313.9"></span>τὴν κληῖδα πρὸς τὸ στῆθος ἔχοντα, φαίνοιτο ἂν τοῦ
<span class="lb" data-page="18a.313" data-line="10" id="l18a.313.10"></span>βραχίονος ἡ κεφαλὴ ἐς τοὔμπροσθεν ἐξέχουσα ἰσχυρῶς,
<span class="lb" data-page="18a.313" data-line="11" id="l18a.313.11"></span>καίπερ οὐκ ἐκπεπτωκυῖα. πέφυκε γὰρ ἐς τοὔμπροσθεν
<span class="lb" data-page="18a.313" data-line="12" id="l18a.313.12"></span>προπετὴς ἡ κεφαλὴ τοῦ βραχίονος, τὸ δ’ ἄλλο ὀστέον
<span class="lb" data-page="18a.313" data-line="13" id="l18a.313.13"></span>τοῦ βραχίονος ἐς τὸ ἔξω καμπύλον.
</blockquote>
<span class="lb rule" data-page="18a.313" data-line="14" id="l18a.313.14"></span>
            <p>
<span class="lb" data-page="18a.313" data-line="15" id="l18a.313.15"></span>Βραχίων μὲν ὀνομάζεται τὸ μεταξὺ τῶν δύο διαρθρώσεων
<span class="lb" data-page="18a.313" data-line="16" id="l18a.313.16"></span>ὅλης τῆς χειρὸς μέρος, ἄκουε δέ μου δύο διαρθρώσεις,
<span class="lb" data-page="18a.313" data-line="17" id="l18a.313.17"></span>τὴν κατ’ ἀγκῶνα καὶ τὴν κατ’ ὦμον. ἐπωμὶς δὲ τὸ ἐπάνω
<span class="pb" data-page="18a.314" id="p18a.314"></span>
<span class="lb" data-page="18a.314" data-line="1" id="l18a.314.1"></span>τοῦ ὤμου μέρος ἐπιτεινόμενον ὡς ἐπὶ τὸν τράχηλον. ὦμος
<span class="lb" data-page="18a.314" data-line="2" id="l18a.314.2"></span>γὰρ ὀνομάζεται τὸ περὶ τὴν διάρθρωσιν ἅπαν ὅσον φανερὸν,
<span class="lb" data-page="18a.314" data-line="3" id="l18a.314.3"></span>ὡς τό γε μὴ φαινόμενον ἐκ μὲν τῶν ὀπίσω μερῶν ἐστι
<span class="lb" data-page="18a.314" data-line="4" id="l18a.314.4"></span>τὸ τῆς ὠμοπλάτης ὀστοῦν, ἐκ δὲ τῶν κάτω τὸ κατὰ τὴν
<span class="lb" data-page="18a.314" data-line="5" id="l18a.314.5"></span>ἀνάστασιν ὅλης τῆς χειρὸς φανερὸν γιγνόμενον ὃ προσαγορεύεται
<span class="lb" data-page="18a.314" data-line="6" id="l18a.314.6"></span>μασχάλη. προειπὼν οὖν ὁ Ἱπποκράτης, ἐφ’ ὧν
<span class="lb" data-page="18a.314" data-line="7" id="l18a.314.7"></span>ἠτροφήκασιν αἱ κατὰ τὸν ὦμον σάρκες, ἐξέχουσαν φαίνεσθαι
<span class="lb" data-page="18a.314" data-line="8" id="l18a.314.8"></span>τὴν κεφαλὴν τοῦ βραχίονος, ὡς δοκεῖν ἐνίοις ἐκπεπτωκέναι,
<span class="lb" data-page="18a.314" data-line="9" id="l18a.314.9"></span>διδάσκειν τὴν φύσιν αὐτῆς ὅλην ἐξ ἀνατομῆς
<span class="lb" data-page="18a.314" data-line="10" id="l18a.314.10"></span>ἀξιῶν. εἴ τις βούλοιτο θεάσασθαι σαφῶς αὐτὴν, ψιλῶσαι
<span class="lb" data-page="18a.314" data-line="11" id="l18a.314.11"></span>μὲν τῶν σαρκῶν τὴν ἐπωμίδα, τουτέστι περιελεῖν σμίλῃ
<span class="lb" data-page="18a.314" data-line="12" id="l18a.314.12"></span>μέχρι τοῦ γυμνωθῆναι τὰ κατὰ τὴν διάρθρωσιν ὀστᾶ, ψιλῶσαι
<span class="lb" data-page="18a.314" data-line="13" id="l18a.314.13"></span>δὲ τὸν τένοντα τὸν κατὰ τὴν μασχάλην. τρεῖς γάρ
<span class="lb" data-page="18a.314" data-line="14" id="l18a.314.14"></span>τοι μύες εἰσὶν ἐνταῦθα· πρῶτος μὲν ὁ ἀπὸ τῆς ὠμοπλάτης
<span class="lb" data-page="18a.314" data-line="15" id="l18a.314.15"></span>τε καὶ τῆς κλειδὸς ὁρμώμενος, ὃν καὶ δελτοειδῆ ὀνομάζουσι.
<span class="lb" data-page="18a.314" data-line="16" id="l18a.314.16"></span>τούτου τοῦ μυὸς τὸ μὲν σαρκῶδες ἅπασαν καλύπτει τὴν ﻿
<span class="pb" data-page="18a.315" id="p18a.315"></span>
<span class="lb" data-page="18a.315" data-line="1" id="l18a.315.1"></span>διάρθρωσιν, ὁ δὲ τένων εἰς τὸ τοῦ βραχίονος ὀστοῦν ἐμφύεται
<span class="lb" data-page="18a.315" data-line="2" id="l18a.315.2"></span>κατὰ μῆκος, ὥσπερ φύεται τένων ἄλλος ἀξιολόγου
<span class="lb" data-page="18a.315" data-line="3" id="l18a.315.3"></span>μυὸς ἀπὸ τοῦ στέρνου ἀρχομένου, παραφερομένου δὲ τῷ
<span class="lb" data-page="18a.315" data-line="4" id="l18a.315.4"></span>προειρομένῳ κατὰ τὴν τῆς ὠμιαίας φλεβὸς θέσιν, οὗ καὶ
<span class="lb" data-page="18a.315" data-line="5" id="l18a.315.5"></span>αὐτοῦ μέμνηται λέγων, ψιλώσειε δὲ τὸν τένοντα τὸν κατὰ
<span class="lb" data-page="18a.315" data-line="6" id="l18a.315.6"></span>τὴν μασχάλην, ἐν μέντοι τῷ φάναι ψιλώσειε δὲ, ᾗ ὁ μῦς
<span class="lb" data-page="18a.315" data-line="7" id="l18a.315.7"></span>ἀνατείνει, δύναται μὲν καὶ αὐτὸν τὸν δελτοειδῆ λέγειν, οὗ τὸ
<span class="lb" data-page="18a.315" data-line="8" id="l18a.315.8"></span>σαρκῶδες ἅπαν καλύπτει τὸ ἄρθρον, ἐγχωρεῖ δ’ αὐτὸν καὶ
<span class="lb" data-page="18a.315" data-line="9" id="l18a.315.9"></span>τοῦ προσθίου κατὰ τὸν αὐχένα μεμνῆσθαι μυὸς ἔχοντος
<span class="lb" data-page="18a.315" data-line="10" id="l18a.315.10"></span>ἐν δύο κεφαλαῖς συνδέσμους εὐρώστους, τὸν μὲν ἕτερον ἐκ
<span class="lb" data-page="18a.315" data-line="11" id="l18a.315.11"></span>τῆς ἀγκυροειδοῦς ἀποφύσεως ἐκφυόμενον, τὸν δὲ ἕτερον ἐκ
<span class="lb" data-page="18a.315" data-line="12" id="l18a.315.12"></span>τῆς ὑψηλῆς ὀφρύος τοῦ τῆς ὠμοπλάτης αὐχένος.
</p>
<span class="lb rule" data-page="18a.315" data-line="13" id="l18a.315.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.40">
<span class="pb page1" data-page="18a.374" id="p18a.374"></span>
<span class="milestone ed1page page1" data-n="5.590" data-unit="ed1page" id="ed1page.5.590"></span>
<span class="milestone ed2page page1" data-n="12.312" data-unit="ed2page" id="ed2page.12.312"></span>
<span class="lb head" data-page="18a.374" data-line="1" id="l18a.374.1"></span>
            <blockquote class="quote lemma">
<span class="lb" data-page="18a.374" data-line="2" id="l18a.374.2"></span>Ἐπάξιον δὲ τὸ μάθημα, ὡς χρὴ ἰητρεύειν τοὺς πυκνὰ ἐκπίπτοντας
<span class="lb" data-page="18a.374" data-line="3" id="l18a.374.3"></span>ὤμους. πολλοὶ μὲν γὰρ ἤδη ἀγωνίης ἐκωλύθησαν
<span class="lb" data-page="18a.374" data-line="4" id="l18a.374.4"></span>διὰ ταύτην τὴν ξυμφορὰν τἄλλα πάντα ἀξιόχρεοι ὄντες,
<span class="lb" data-page="18a.374" data-line="5" id="l18a.374.5"></span>πολλοὶ δὲ ἐν πολεμικοῖσιν ἀχρήϊοι ἐγένοντο καὶ διεφθάρησαν
<span class="lb" data-page="18a.374" data-line="6" id="l18a.374.6"></span>διὰ ταύτην τὴν ξυμφορὰν ἅμα τε ἐπάξιον καὶ διὰ
<span class="lb" data-page="18a.374" data-line="7" id="l18a.374.7"></span>τοῦτο ὅτι μηδένα οἶδα ὀρθῶς ἰητρεύοντα, ἀλλὰ τοὺς μὲν
<span class="lb" data-page="18a.374" data-line="8" id="l18a.374.8"></span>μηδὲν ἐγχειρέοντας, τοὺς δὲ τἀναντία τοῦ ξυμφέροντος
<span class="lb" data-page="18a.374" data-line="9" id="l18a.374.9"></span>φρονέοντάς τε καὶ ποιέοντας. συχνοὶ γὰρ ἤδη ἰητροὶ
<span class="lb" data-page="18a.374" data-line="10" id="l18a.374.10"></span>ἔκαυσαν ὤμους ἐκπίπτοντας κατά τε τὴν ἐπωμίδα κατά
<span class="lb" data-page="18a.374" data-line="11" id="l18a.374.11"></span>τε τὸ ἔμπροσθεν, ᾗ ἡ κεφαλὴ τοῦ βραχίονος ἐξογκέει, κατά
<span class="lb" data-page="18a.374" data-line="12" id="l18a.374.12"></span>τε τὸ ὄπισθεν ὀλίγον τῆς ἐπωμίδος. αὗται οὖν αἱ καύσιες,
<span class="lb" data-page="18a.374" data-line="13" id="l18a.374.13"></span>εἰ μὲν εἰς τὸ ἄνω ἐξέπιπτεν ὁ βραχίων ἢ ἐς τοὔμπροσθεν
<span class="lb" data-page="18a.374" data-line="14" id="l18a.374.14"></span>ἢ ἐς τοὔπισθεν ὀρθῶς ἂν ἔκαιον. νῦν δὲ δὴ
<span class="lb" data-page="18a.374" data-line="15" id="l18a.374.15"></span>ὅτε ἐς τὸ κάτω ἐκπίπτει, ἐμβάλλουσιν αὗται αἱ καύσιες
<span class="lb" data-page="18a.374" data-line="16" id="l18a.374.16"></span>μᾶλλον ἢ κωλύουσιν. ἀποκλείουσι γὰρ τῆς ἄνω εὐρυχωρίης
<span class="lb" data-page="18a.374" data-line="17" id="l18a.374.17"></span>τὴν κεφαλὴν τοῦ βραχίονος. χρὴ δὲ ὧδε καίειν ταῦτα
<span class="pb" data-page="18a.375" id="p18a.375"></span>
<span class="lb" data-page="18a.375" data-line="1" id="l18a.375.1"></span>ἀπολαβόντα τοῖσι δακτύλοισι κατὰ τὴν μασχάλην τὸ δέρμα
<span class="lb" data-page="18a.375" data-line="2" id="l18a.375.2"></span>ἀφελκύσαι κατ’ αὐτὴν τὴν ἴξιν μάλιστα, καθ’ ἣν ἡ κεφαλὴ
<span class="lb" data-page="18a.375" data-line="3" id="l18a.375.3"></span>τοῦ βραχίονος ἐκπίπτει.
</blockquote>
<span class="lb rule" data-page="18a.375" data-line="4" id="l18a.375.4"></span>
            <p>
<span class="lb" data-page="18a.375" data-line="5" id="l18a.375.5"></span>Καὶ ἐν τούτῳ τῷ λόγῳ τὰ πλεῖστά ἐστι σαφῆ, ὧν οὐ
<span class="lb" data-page="18a.375" data-line="6" id="l18a.375.6"></span>μνημονεύσομεν, πλὴν ἐν οἷς ἀσάφειά τις περιέχεται.
</p>
<span class="lb rule" data-page="18a.375" data-line="7" id="l18a.375.7"></span>
          </article>

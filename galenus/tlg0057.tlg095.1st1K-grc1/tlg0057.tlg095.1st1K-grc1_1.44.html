<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.44">
<span class="pb page1" data-page="18a.377" id="p18a.377"></span>
<span class="milestone ed1page page1" data-n="5.590" data-unit="ed1page" id="ed1page.5.590"></span>
<span class="milestone ed2page page1" data-n="12.313" data-unit="ed2page" id="ed2page.12.313"></span>
<span class="lb head" data-page="18a.377" data-line="7" id="l18a.377.7"></span>
            <blockquote class="quote lemma">
<span class="lb" data-page="18a.377" data-line="8" id="l18a.377.8"></span>Ἢν δὲ μὴ κίνδυνος φαίνηται εἶναι ξυῤῥαγῆναι τὰς ὠτειλὰς,
<span class="lb" data-page="18a.377" data-line="9" id="l18a.377.9"></span>ἀλλὰ πολὺ τὸ διὰ μέσου εἴη, ὑπάλειπτρον χρὴ λεπτὸν
<span class="lb" data-page="18a.377" data-line="10" id="l18a.377.10"></span>διέρσαι διὰ τῶν κατηγμάτων, ἔτι ἀναλελαμμένου τοῦ δέρματος·
<span class="lb" data-page="18a.377" data-line="11" id="l18a.377.11"></span>οὐ γὰρ ἂν ἄλλως δύναιο διέρσαι. ἐπὴν δὲ διέρσῃς,
<span class="lb" data-page="18a.377" data-line="12" id="l18a.377.12"></span>ἀφεῖναι τὸ δέρμα, ἔπειτα <span class="milestone ed1page" data-n="5.591" data-unit="ed1page" id="ed1page.5.591"></span>μεσηγὺ τῶν ἰσχαρῶν
<span class="lb" data-page="18a.377" data-line="13" id="l18a.377.13"></span>ἄλλην ἐσχάρην ἐμβάλλειν λεπτῷ σιδηρίῳ καὶ διακαῦσαι,
<span class="lb" data-page="18a.377" data-line="14" id="l18a.377.14"></span>ἄχρις ἂν τῷ ὑπαλείπτρῳ ἐγκύρσῃ. ὁκόσον δέ τι
<span class="lb" data-page="18a.377" data-line="15" id="l18a.377.15"></span>χρὴ τὸ δέρμα τὸ ἀπὸ τῆς μασχάλης ἀπολαμβάνειν, τοῖσι
<span class="lb" data-page="18a.377" data-line="16" id="l18a.377.16"></span>δὲ χρὴ τεκμαίρεσθαι, ἀδένες ὕπεισιν ὑπὸ τῇ μασχάλῃ,
<span class="lb" data-page="18a.377" data-line="17" id="l18a.377.17"></span>πολλαχῆ δὲ καὶ ἄλλῃ τοῦ σώματος.
</blockquote>
<span class="lb rule" data-page="18a.377" data-line="18" id="l18a.377.18"></span>
            <span class="pb" data-page="18a.378" id="p18a.378"></span>
            <p>
<span class="lb" data-page="18a.378" data-line="1" id="l18a.378.1"></span><span class="milestone ed2page" data-n="12.314" data-unit="ed2page" id="ed2page.12.314"></span>Ὠτειλὰς κέκληκε τὰ ἕλκη παραπλησίως τῷ
<span class="lb" data-page="18a.378" data-line="2" id="l18a.378.2"></span>ποιητῇ περὶ τοῦ προσφάτου τραύματος εἰπόντι·
</p>
            <div class="l"><span class="lb" data-page="18a.378" data-line="3" id="l18a.378.3"></span>ὄφρα οἱ αἷμ’ ἔτι θερμὸν ἀνήνοθεν ἐξ ὠτειλῆς.</div>
            <p>
<span class="lb" data-page="18a.378" data-line="4" id="l18a.378.4"></span>Ἐὰν οὖν, ὡς εἶπεν, ἀνατείνας τὸ δέρμα διακαύσῃς ἐγκάρσιον
<span class="lb" data-page="18a.378" data-line="5" id="l18a.378.5"></span>ἐκ δεξιῶν εἰς ἀριστερὰ διερείσας τὸ σίδηρον, ἑτέραν ἐπὶ
<span class="lb" data-page="18a.378" data-line="6" id="l18a.378.6"></span>ταύτῃ δευτέραν καῦσιν ἀξιοῖ σε ποιήσασθαι, καθέντα τὸ
<span class="lb" data-page="18a.378" data-line="7" id="l18a.378.7"></span>διάπυρον σίδηρον, οὐκέτι ἐγκάρσιον ἐκ τοῦ θατέρου μέρους
<span class="lb" data-page="18a.378" data-line="8" id="l18a.378.8"></span>ἐπὶ θάτερον, ἀλλ’ οἷον εἰς τὸ βάθος ἄντικρυς ἕως. χρὴ δὲ
<span class="lb" data-page="18a.378" data-line="9" id="l18a.378.9"></span>δῆλον ὅτι τὸ μεταξὺ τῶν προτέρων τραυμάτων ἀξιόλογον
<span class="lb" data-page="18a.378" data-line="10" id="l18a.378.10"></span>γίνεσθαι· μικροῦ γὰρ ὄντος αὐτοῦ κίνδυνος ξυῤῥαγῆναι τὰς
<span class="lb" data-page="18a.378" data-line="11" id="l18a.378.11"></span>ἑλκώσεις καὶ γενέσθαι μεγάλην μίαν, ὑφ’ ἧς οὐδὲν μὲν ἀποβήσεται
<span class="lb" data-page="18a.378" data-line="12" id="l18a.378.12"></span>χεῖρον, οἵ γε καίομεν ἕνεκα τοῦ ξηρᾶναί τε καὶ σφίγξαι
<span class="lb" data-page="18a.378" data-line="13" id="l18a.378.13"></span>μέρος· οὐ μὴν ἀναγκαῖόν ἐστιν οὐλὴν μεγάλην ἐργασάμενον
<span class="lb" data-page="18a.378" data-line="14" id="l18a.378.14"></span>αἴσχιον ἀποδεῖξαι τὸ χωρίον, ἐν ᾧ ἐπὶ σμικραῖς
<span class="lb" data-page="18a.378" data-line="15" id="l18a.378.15"></span>τρήσεσι τὴν ἴσην ὠφέλειάν ἐστι ποιήσασθαι.
</p>
<span class="lb rule" data-page="18a.378" data-line="16" id="l18a.378.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.46">
<span class="pb page1" data-page="18a.380" id="p18a.380"></span>
<span class="milestone ed1page page1" data-n="5.591" data-unit="ed1page" id="ed1page.5.591"></span>
<span class="milestone ed2page page1" data-n="12.314" data-unit="ed2page" id="ed2page.12.314"></span>
<span class="lb head" data-page="18a.380" data-line="1" id="l18a.380.1"></span>
            <blockquote class="quote lemma">
<span class="lb" data-page="18a.380" data-line="2" id="l18a.380.2"></span>Τοῖσι γὰρ ἐπικαιροτάτοισι τόνοισι γειτονεύονται. ὅσον δὲ
<span class="lb" data-page="18a.380" data-line="3" id="l18a.380.3"></span>ἐξωτέρω τῶν ἀδένων ἐπὶ πλεῖστον ἀπολαμβάνειν, ἀσινέα
<span class="lb" data-page="18a.380" data-line="4" id="l18a.380.4"></span>γάρ. γινώσκειν δὲ χρὴ ὅτι εἰ μὲν ἰσχυρῶς τὸν βραχίονα
<span class="lb" data-page="18a.380" data-line="5" id="l18a.380.5"></span>ἀνατείνοις, οὐ δυνήσῃ τοῦ δέρματος ἀπολαβεῖν οὐδὲν
<span class="lb" data-page="18a.380" data-line="6" id="l18a.380.6"></span>τοῦ ὑπὸ τῇ μασχάλῃ, ὅ τι καὶ ἄξιον λόγου κατατεῖναι.
</blockquote>
<span class="lb rule" data-page="18a.380" data-line="7" id="l18a.380.7"></span>
            <p>
<span class="lb" data-page="18a.380" data-line="8" id="l18a.380.8"></span>Ὑποκεῖσθαι τῷ ὑπὸ τῇ μασχάλῃ φησὶ τόνους ἐπικαίρους
<span class="lb" data-page="18a.380" data-line="9" id="l18a.380.9"></span>οὕτως ὀνομάζων τὰ νεῦρα. γελοίως οὖν ἔνιοι τῶν
<span class="lb" data-page="18a.380" data-line="10" id="l18a.380.10"></span>νεωτέρων ἰατρῶν οἴονται τόνους τούτους ἐκεῖνα τὰ νεῦρα
<span class="lb" data-page="18a.380" data-line="11" id="l18a.380.11"></span>μόνον προσαγορεύειν νῦν ὅσα κατὰ τὴν συζυγίαν ἐξ ἐγκεφάλου
<span class="lb" data-page="18a.380" data-line="12" id="l18a.380.12"></span>πέφυκεν, ἐπειδὴ κατὰ τὸ βιβλίον τῶν ἐπιδημιῶν ἔφη·
<span class="lb" data-page="18a.380" data-line="13" id="l18a.380.13"></span>δύο δὲ τόνοι ἀπ’ ἐγκεφάλου παρὰ τὸ ὀστέον τοῦ μεγάλου
<span class="lb" data-page="18a.380" data-line="14" id="l18a.380.14"></span>σπονδύλου καὶ τὰ τούτων ἐφεξῆς. τὰ γὰρ ἐπὶ χεῖρας φερόμενα
<span class="lb" data-page="18a.380" data-line="15" id="l18a.380.15"></span>πρὸς ἁπάντων ὁμολογεῖται τῶν ἀνατομικῶν ἀπὸ τοῦ
<span class="lb" data-page="18a.380" data-line="16" id="l18a.380.16"></span>κατὰ τὸν τράχηλον ἐκφύεσθαι <span class="milestone ed2page" data-n="12.315" data-unit="ed2page" id="ed2page.12.315"></span>νωτιαίου, καθ’ ἃ
<span class="lb" data-page="18a.380" data-line="17" id="l18a.380.17"></span>μέρη πλησιάζει τῷ θώρακι καὶ ὡς φαίνεται ταῦτα προσαγορεύων
<span class="pb" data-page="18a.381" id="p18a.381"></span>
<span class="lb" data-page="18a.381" data-line="1" id="l18a.381.1"></span>τόνους ἔν τε τῇ νῦν εἰρημένῃ ῥήσει καὶ μετ’ αὐτὴν
<span class="lb" data-page="18a.381" data-line="2" id="l18a.381.2"></span>πάλιν ἐφεξῆς δίς. καὶ κατώτερον δὲ πάλιν ἐν τοῖς περὶ
<span class="lb" data-page="18a.381" data-line="3" id="l18a.381.3"></span>τῆς ῥάχεως λόγοις τόνους ὀνομάζει νεῦρα.
</p>
<span class="lb rule" data-page="18a.381" data-line="4" id="l18a.381.4"></span>
          </article>

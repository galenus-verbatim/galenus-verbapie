<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.48">
<span class="pb page1" data-page="18a.382" id="p18a.382"></span>
<span class="milestone ed1page page1" data-n="5.591" data-unit="ed1page" id="ed1page.5.591"></span>
<span class="milestone ed2page page1" data-n="12.315" data-unit="ed2page" id="ed2page.12.315"></span>
<span class="lb head" data-page="18a.382" data-line="6" id="l18a.382.6"></span>
            <blockquote class="quote lemma">
<span class="lb" data-page="18a.382" data-line="7" id="l18a.382.7"></span>Ἆρ’ οὖν οὐκ ἐν πάσῃ τῇ τέχνῃ περὶ παντὸς χρὴ ποιέεσθαι
<span class="lb" data-page="18a.382" data-line="8" id="l18a.382.8"></span>τὰ δίκαια σχήματα ἐξευρίσκειν ἐφ’ ἑκάστοισι;
</blockquote>
<span class="lb rule" data-page="18a.382" data-line="9" id="l18a.382.9"></span>
            <p>
<span class="lb" data-page="18a.382" data-line="10" id="l18a.382.10"></span>Τὰ κατὰ δύναμιν ἴσα, τουτέστιν ἐν οἷς φυλάττεται τὸ
<span class="lb" data-page="18a.382" data-line="11" id="l18a.382.11"></span>κατὰ τὴν ἀξίαν τε καὶ οἰκεῖον ἑκάστῳ πράγματι. νυνὶ γοῦν
<span class="lb" data-page="18a.382" data-line="12" id="l18a.382.12"></span>ἐστι τὸ μὲν προκείμενον πρᾶγμα καῦσις τοῦ κατὰ τὴν μασχάλην
<span class="lb" data-page="18a.382" data-line="13" id="l18a.382.13"></span>δέρματος, ἣν χρὴ ποιήσασθαι, βραχίονα σχηματίζοντα
<span class="lb" data-page="18a.382" data-line="14" id="l18a.382.14"></span>προσηκόντως. εἰ μὲν οὖν εἰς τοσοῦτον εἴη καθήμενος,
<span class="lb" data-page="18a.382" data-line="15" id="l18a.382.15"></span>ὡς ψαύειν τῶν πλευρῶν, εἴη παντάπασιν ὀλίγον ἐξῃρμένος,
<span class="lb" data-page="18a.382" data-line="16" id="l18a.382.16"></span>οὐδὲ θεάσασθαι τὸ βάθος τῆς μασχάλης οἷόν τε,
<span class="lb" data-page="18a.382" data-line="17" id="l18a.382.17"></span>μή τί γε τοῖς δακτύλοις ἀνατεῖναι τὸ δέρμα καὶ διακαῦσαι,
<span class="lb" data-page="18a.382" data-line="18" id="l18a.382.18"></span>μέχρι πλεῖστόν τε ἐπαρθέντος τοῦ βραχίονος, οὐδὲν ὅ τι καὶ
<span class="pb" data-page="18a.383" id="p18a.383"></span>
<span class="lb" data-page="18a.383" data-line="1" id="l18a.383.1"></span>ἄξιον λόγου δέρματος ἀνατεῖναι τοῖς δακτύλοις ἐγχωρεῖ. περιτείνεται
<span class="lb" data-page="18a.383" data-line="2" id="l18a.383.2"></span>γὰρ ἐν τῷδε τῷ σχήματι τοῖς ὑποκειμένοις σώμασιν,
<span class="lb" data-page="18a.383" data-line="3" id="l18a.383.3"></span>ἅμα δὲ καὶ τὰ νεῦρα πρόχειρα γίγνεται, τοιοῦτον
<span class="lb" data-page="18a.383" data-line="4" id="l18a.383.4"></span>ἐξαίρειν χρὴ τὸν βραχίονα καὶ ἀπάγειν τῆς μασχάλης, οἷον
<span class="lb" data-page="18a.383" data-line="5" id="l18a.383.5"></span>ὁρᾶται τὸ χωρίον ἡμῖν παρέξειν καὶ τοὺς δακτύλους εὐμαρῶς
<span class="lb" data-page="18a.383" data-line="6" id="l18a.383.6"></span>ὑποβάλλειν, ἀντιτείνειν τε τὸ δέρμα καὶ διακαίεν δύνασθαι
<span class="lb" data-page="18a.383" data-line="7" id="l18a.383.7"></span>οἷόν τε γένηται ταῦτα πράττειν, κατὰ τοῦτο τὸ σχῆμα
<span class="lb" data-page="18a.383" data-line="8" id="l18a.383.8"></span>τὴν χειρουργίαν προσίεσθαι προσήκει, προσώτερον δὲ μηκέτι
<span class="lb" data-page="18a.383" data-line="9" id="l18a.383.9"></span>ἀνατείνειν. οὐδὲ γὰρ ἄλλου τινὸς ἕνεκεν ἐξῄρομεν τὸν
<span class="lb" data-page="18a.383" data-line="10" id="l18a.383.10"></span>βραχίονα, πλὴν τὸ δύνασθαι τὸ περὶ τὴν μασχάλην δέρμα
<span class="lb" data-page="18a.383" data-line="11" id="l18a.383.11"></span>τοῖς δακτύλοις ἀνατείνειν τοσοῦτον, ὡς διακαῦσαι, καθότι
<span class="lb" data-page="18a.383" data-line="12" id="l18a.383.12"></span>προεῖπεν αὐτὸς, ὡς εἴ γε δυνατὸν ἦν ἐνεργεῖν ἡμᾶς ταῦτα
<span class="lb" data-page="18a.383" data-line="13" id="l18a.383.13"></span>καθημένους τοῦ βραχίονος σχήματός ἐστι χρεία, χαλαρώτερον
<span class="lb" data-page="18a.383" data-line="14" id="l18a.383.14"></span>ἐργαζομένου τὸ δέρμα· καὶ γὰρ πλεῖστον οὕτως ἀναταθήσεται
<span class="lb" data-page="18a.383" data-line="15" id="l18a.383.15"></span>καὶ τὰ τῆς χειρουργίας ἀκίνδυνα παντοίως ἔσται.
</p>
<span class="lb rule" data-page="18a.383" data-line="16" id="l18a.383.16"></span>
          </article>

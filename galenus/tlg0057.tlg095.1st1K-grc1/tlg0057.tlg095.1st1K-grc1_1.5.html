<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.5">
<span class="pb page1" data-page="18a.315" id="p18a.315"></span>
<span class="milestone ed1page page1" data-n="5.580" data-unit="ed1page" id="ed1page.5.580"></span>
<span class="milestone ed2page page1" data-n="12.292" data-unit="ed2page" id="ed2page.12.292"></span>
<span class="lb head" data-page="18a.315" data-line="14" id="l18a.315.14"></span>
            <blockquote class="quote lemma">
<span class="lb" data-page="18a.315" data-line="15" id="l18a.315.15"></span>Ὁμιλέει δὲ ὁ βραχίων τῷ κοίλῳ τῆς ὠμοπλάτης πλάγιος,
<span class="lb" data-page="18a.315" data-line="16" id="l18a.315.16"></span>ὅταν παρὰ τὰς πλευρὰς παρατεταμένος ἕῃ. ὅταν μέντοι
<span class="lb" data-page="18a.315" data-line="17" id="l18a.315.17"></span>ἐς τοὔμπροσθεν ἐκτανυσθῇ ἡ ξύμπασα χεὶρ, τότε ἡ κεφαλὴ
<span class="lb" data-page="18a.315" data-line="18" id="l18a.315.18"></span>τοῦ βραχίονος κατ’ ἴξιν τῆς ὠμοπλάτης τῷ κοίλῳ
<span class="pb" data-page="18a.316" id="p18a.316"></span>
<span class="lb" data-page="18a.316" data-line="1" id="l18a.316.1"></span>γίνεται καὶ οὐκἔτι <span class="milestone ed2page" data-n="12.293" data-unit="ed2page" id="ed2page.12.293"></span>ἐξέχειν ἐς τοὔμπροσθεν φαίνεται.
<span class="lb" data-page="18a.316" data-line="2" id="l18a.316.2"></span>περὶ οὗ νῦν ὁ λόγος οὐδέποτε εἶδον, οὐδὲ ἐς
<span class="lb" data-page="18a.316" data-line="3" id="l18a.316.3"></span>τοὔμπροσθεν ἐκπεσὸν, οὐ μὴν ἰσχυριείω γε οὐδὲ περὶ τούτου,
<span class="lb" data-page="18a.316" data-line="4" id="l18a.316.4"></span>εἰ μὴ ἐκπέσῃ ἂν οὕτως ἢ οὔ. ὅταν οὖν ἐκπέσῃ ὁ
<span class="lb" data-page="18a.316" data-line="5" id="l18a.316.5"></span>βραχίων ἐς τὴν μασχάλην, ἅτε πολλοῖσιν ἐκπίπτοντος,
<span class="lb" data-page="18a.316" data-line="6" id="l18a.316.6"></span>πολλοὶ ἐπίστανται ἐμβάλλειν. εὐπαιδεύτου δὲ ἐστι τὸ εἰδέναι
<span class="lb" data-page="18a.316" data-line="7" id="l18a.316.7"></span>πάντας τοὺς τρόπους οἷσιν οἱ ἰητροὶ ἐμβάλλουσι
<span class="lb" data-page="18a.316" data-line="8" id="l18a.316.8"></span>καὶ ὡς ἄν τις αὐτοῖσι τοῖσι τρόποισι τούτοισι κάλλιστα
<span class="lb" data-page="18a.316" data-line="9" id="l18a.316.9"></span>χρῶτο. χρέεσθαι δὲ χρὴ τῷ κρατίστῳ τῶν τρόπων, ἢν
<span class="lb" data-page="18a.316" data-line="10" id="l18a.316.10"></span>τὴν ἰσχυροτάτην ἀνάγκην ὁρᾷς, κράτιστος δὲ ὕστατος
<span class="lb" data-page="18a.316" data-line="11" id="l18a.316.11"></span>γεγραμμένος.
</blockquote>
<span class="lb rule" data-page="18a.316" data-line="12" id="l18a.316.12"></span>
            <p>
<span class="lb" data-page="18a.316" data-line="13" id="l18a.316.13"></span>Ὁμιλεῖν ἔλεγον οἱ παλαιοὶ τοὐπίπαν οὐκ ἐπὶ τοῦ διαλέγεσθαι,
<span class="lb" data-page="18a.316" data-line="14" id="l18a.316.14"></span>καθάπερ νῦν οἱ πολλοὶ, τὸ συνιέναι δὲ ἀλλήλοις
<span class="lb" data-page="18a.316" data-line="15" id="l18a.316.15"></span>καὶ οἷον ὁμοῦ εἱλεῖσθαι, ταύτῃ προσηγόρευε τῇ φωνῇ. καὶ
<span class="lb" data-page="18a.316" data-line="16" id="l18a.316.16"></span>Ὅμηρος ἐπὶ τῶν κατὰ τὴν ἀσπίδα γεγραμμένων ὑπὸ τοῦ
<span class="lb" data-page="18a.316" data-line="17" id="l18a.316.17"></span>Ἡφαίστου φησίν·
</p>
            <span class="pb" data-page="18a.317" id="p18a.317"></span>
            <div class="l"><span class="lb" data-page="18a.317" data-line="1" id="l18a.317.1"></span>ὡμίλεον δ’ ὥστε ζωοὶ βροτοὶ ἠδ’ ἐμάχοντο.</div>
            <p>
<span class="lb" data-page="18a.317" data-line="2" id="l18a.317.2"></span>τίς οὖν βραχίονα τῷ κοίλῳ τῆς ὠμοπλάτης ὁμιλεῖν ἔφη
<span class="lb" data-page="18a.317" data-line="3" id="l18a.317.3"></span>πλάγιον, ὅταν παρὰ τὰς πλευρὰς ἡ χεὶρ ᾖ παρατεταμένη,
<span class="lb" data-page="18a.317" data-line="4" id="l18a.317.4"></span>διὰ τοῦ ὁμιλεῖν ῥήματος δηλῶν τό τε ὁμοῦ εἶναι καὶ ψαύειν
<span class="lb" data-page="18a.317" data-line="5" id="l18a.317.5"></span>αὐτῆς. ὅταν μέντοι φησὶν ἡ σύμπασα χεὶρ ἐκταθῇ, τότε
<span class="lb" data-page="18a.317" data-line="6" id="l18a.317.6"></span>κατὰ τὴν εὐθυωρίαν ὁ βραχίων γίνεται τῷ κοίλῳ τῆς ὠμοπλάτης
<span class="lb" data-page="18a.317" data-line="7" id="l18a.317.7"></span>καὶ οὐκέτ’ ἐξέχειν εἰς τὸ πρόσω διὰ τὸ ἄρθρον αὐτοῦ
<span class="lb" data-page="18a.317" data-line="8" id="l18a.317.8"></span>φαίνεται.
</p>
<span class="lb rule" data-page="18a.317" data-line="9" id="l18a.317.9"></span>
          </article>

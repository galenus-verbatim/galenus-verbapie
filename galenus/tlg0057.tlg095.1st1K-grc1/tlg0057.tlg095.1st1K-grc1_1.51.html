<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.51">
<span class="pb page1" data-page="18a.385" id="p18a.385"></span>
<span class="milestone ed1page page1" data-n="5.592" data-unit="ed1page" id="ed1page.5.592"></span>
<span class="milestone ed2page page1" data-n="12.316" data-unit="ed2page" id="ed2page.12.316"></span>
<span class="lb head" data-page="18a.385" data-line="5" id="l18a.385.5"></span>
            <blockquote class="quote lemma">
<span class="lb" data-page="18a.385" data-line="6" id="l18a.385.6"></span>Μίαν μὲν ἐν τῷ ἔμπροσθεν μεσηγὺ τῆς κεφαλῆς τοῦ βραχίονος
<span class="lb" data-page="18a.385" data-line="7" id="l18a.385.7"></span>καὶ τοῦ τένοντος τοῦ κατὰ τὴν μασχάλην.
</blockquote>
<span class="lb rule" data-page="18a.385" data-line="8" id="l18a.385.8"></span>
            <p>
<span class="lb" data-page="18a.385" data-line="9" id="l18a.385.9"></span>Ἐν τούτῳ τῷ χωρίῳ καὶ ἡμῖν ἑώραται τὸ ἄρθρον
<span class="lb" data-page="18a.385" data-line="10" id="l18a.385.10"></span>ἐστηριγμένον, ὅπερ ἐστὶ μόριον ἁπάσης τῆς ἔμπροσθεν χώρας·
<span class="lb" data-page="18a.385" data-line="11" id="l18a.385.11"></span>οὔσης γὰρ ὅλης αὐτῆς πλατείας ἓν μέν τι μέρος ἐστὶν
<span class="lb" data-page="18a.385" data-line="12" id="l18a.385.12"></span>ἀκριβῶς μέσον, ἄλλα δὲ ἑκατέρωθεν δύο, τὸ μὲν ἐκ τῶν ἔνδοθεν
<span class="lb" data-page="18a.385" data-line="13" id="l18a.385.13"></span>μερῶν, οὗ νῦν ἐμνημόνευσε, τὸ δὲ ἐκ τῶν ἐκτὸς, οὗ
<span class="lb" data-page="18a.385" data-line="14" id="l18a.385.14"></span>μετὰ ταῦτα μνημονεύει. καὶ θαυμάσαι γε ἔστιν αὐτὸν ὅτι
<span class="lb" data-page="18a.385" data-line="15" id="l18a.385.15"></span>μηδ’ ὅλως ἑωρακὼς εἰς ἄλλο χωρίον ἐκπῖπτον τὸ ἄρθρον ἢ
<span class="lb" data-page="18a.385" data-line="16" id="l18a.385.16"></span>κατὰ τὴν μασχάλην οὐκ ἤρκεσε τῇ κατ’ αὐτὸν καύσει μόνῃ.
<span class="lb" data-page="18a.385" data-line="17" id="l18a.385.17"></span>προστιθεὶς δὲ δύο ἑτέρας ἐκείνων ἀκριβῶς ἐστοχάσατο τῶν
<span class="lb" data-page="18a.385" data-line="18" id="l18a.385.18"></span>χωρίων, ἐν οἷς καὶ ἡμεῖς εἴδομεν ἐστηριγμένην τὴν κεφαλὴν
<span class="pb" data-page="18a.386" id="p18a.386"></span>
<span class="lb" data-page="18a.386" data-line="1" id="l18a.386.1"></span>τοῦ βραχίονος. ἐν οἷς τῆς ὠμιαίας φλεβὸς χώρα, καθ’ ἣν
<span class="lb" data-page="18a.386" data-line="2" id="l18a.386.2"></span>οἱ δύο μύες συμβάλλουσιν, ὅ τε ἀπὸ τοῦ στέρνου μέγας καὶ
<span class="lb" data-page="18a.386" data-line="3" id="l18a.386.3"></span>ὁ δελτοειδὴς ὀνομαζόμενος ἑώραται τετράκις ἡμῖν ὑποδεξαμένη
<span class="lb" data-page="18a.386" data-line="4" id="l18a.386.4"></span>τὴν ἔκπτωσιν. ἡ δ’ ἔξωθεν τῆς μέσης χώρας ἅπαξ, ὑπὲρ
<span class="lb" data-page="18a.386" data-line="5" id="l18a.386.5"></span>ἧς ἐφεξῆς ἐρεῖ.
</p>
<span class="lb rule" data-page="18a.386" data-line="6" id="l18a.386.6"></span>
          </article>

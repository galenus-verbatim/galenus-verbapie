<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.52">
<span class="pb page1" data-page="18a.386" id="p18a.386"></span>
<span class="milestone ed1page page1" data-n="5.592" data-unit="ed1page" id="ed1page.5.592"></span>
<span class="milestone ed2page page1" data-n="12.316" data-unit="ed2page" id="ed2page.12.316"></span>
<span class="lb head" data-page="18a.386" data-line="7" id="l18a.386.7"></span>
            <blockquote class="quote lemma">
<span class="lb" data-page="18a.386" data-line="8" id="l18a.386.8"></span><span class="milestone ed2page" data-n="12.317" data-unit="ed2page" id="ed2page.12.317"></span>Καὶ ταύτη τὸ μὲν δέρμα τελέως διακαίειν χρὴ,
<span class="lb" data-page="18a.386" data-line="9" id="l18a.386.9"></span>βαθύτερον δὲ οὐ χρή. φλέψ τε γὰρ παχείη πλησίη καὶ
<span class="lb" data-page="18a.386" data-line="10" id="l18a.386.10"></span>νεῦρα, ὧν οὐδέτερα θερμαντέα.
</blockquote>
<span class="lb rule" data-page="18a.386" data-line="11" id="l18a.386.11"></span>
            <p>
<span class="lb" data-page="18a.386" data-line="12" id="l18a.386.12"></span>Τὴν προσαγορευομένην ὠμιαίαν φλέβα λέγει νῦν παχεῖαν
<span class="lb" data-page="18a.386" data-line="13" id="l18a.386.13"></span>ἐν ἴσῳ τῷ εὐρεῖαν ἢ μεγάλην. ἐπίκειται δὲ αὐτῇ
<span class="lb" data-page="18a.386" data-line="14" id="l18a.386.14"></span>συμβολὴ τῶν προειρημένων δύο μυῶν ἔχουσα παρακείμενον
<span class="lb" data-page="18a.386" data-line="15" id="l18a.386.15"></span>νεῦρον, ἀφ’ οὖ πᾶν τὸ πέριξ τῆς φλεβὸς δέρμα ἀπονεμήσεις
<span class="lb" data-page="18a.386" data-line="16" id="l18a.386.16"></span>λαμβάνει. τὸ μὲν οὖν φυλάττεσθαι ψαύειν τε τοῦ
<span class="lb" data-page="18a.386" data-line="17" id="l18a.386.17"></span>νεύρου καὶ τῆς φλεβὸς ἐν τῇ τοῦ δέρματος καύσει σαφῶς
<span class="pb" data-page="18a.387" id="p18a.387"></span>
<span class="lb" data-page="18a.387" data-line="1" id="l18a.387.1"></span>ἐδίδαξεν, οὐ μὴν ἐδήλωσέ γε πότερον ἐν τοῖς πρώτοις μέρεσι
<span class="lb" data-page="18a.387" data-line="2" id="l18a.387.2"></span>τῆς φλεβὸς ἢ ἐν τοῖς ἔνδον ἢ κατ’ αὐτὴν ἀκριβῶς κελεύει
<span class="lb" data-page="18a.387" data-line="3" id="l18a.387.3"></span>καίειν. ἐγχωρεῖ γὰρ τοῦτο ποιῆσαι πρῶτον μὲν ἀνατείναντα
<span class="lb" data-page="18a.387" data-line="4" id="l18a.387.4"></span>τὸ δέρμα καθ’ ὃν εἴρηται τρόπον ἐπὶ τῆς μασχάλης,
<span class="lb" data-page="18a.387" data-line="5" id="l18a.387.5"></span>εἶτ’ ἐγκάρσιον διακαύσουσα, κἄπειτα τὸ ὑπάλειπτρον
<span class="lb" data-page="18a.387" data-line="6" id="l18a.387.6"></span>διεκβαλόντα καὶ κατὰ κύκλου τὴν δευτέραν ἐπέρεισιν τοῦ
<span class="lb" data-page="18a.387" data-line="7" id="l18a.387.7"></span>καυτηρίου ποιησάμενον· ὥσπερ γὰρ ἐν τῇ μασχάλῃ, καίτοι
<span class="lb" data-page="18a.387" data-line="8" id="l18a.387.8"></span>γε ὑποκειμένων νεύρων μεγίστων καὶ σὺν αὐτοῖς ἀρτηρίας
<span class="lb" data-page="18a.387" data-line="9" id="l18a.387.9"></span>καὶ φλεβὸς εὐρυτάτης, ὅμως ἐκέλευσε καίειν τὸ δέρμα, τὴν
<span class="lb" data-page="18a.387" data-line="10" id="l18a.387.10"></span>ἀσφάλειαν τοῖς ὑποκειμένοις παρασκευάζων ἐκ τῆς τοῦ ὑπολείπτρου
<span class="lb" data-page="18a.387" data-line="11" id="l18a.387.11"></span>διαρθρώσεως, οὕτω κἀπὶ τῆς νῦν προειρημένης
<span class="lb" data-page="18a.387" data-line="12" id="l18a.387.12"></span>καύσεως οὐδὲν θαυμαστὸν ἐπ’ αὐτοῦ τοῦ κατὰ τῆς φλεβὸς
<span class="lb" data-page="18a.387" data-line="13" id="l18a.387.13"></span>ἐπικειμένου δέρματος ἀξιοῦν αὐτὸν τίθεσθαι τὰς ἐσχάρας.
<span class="lb" data-page="18a.387" data-line="14" id="l18a.387.14"></span>ἐκεῖνα μὲν οὖν τὰ νεῦρα τόνους ἐπικαιροτάτους εἷπεν εἰθισμένος
<span class="lb" data-page="18a.387" data-line="15" id="l18a.387.15"></span>χρῆσθαι τούτῳ τῷ ὀνόματι κατὰ τῶν μεγάλην δύναμιν
<span class="lb" data-page="18a.387" data-line="16" id="l18a.387.16"></span>ἐχόντων, ὥσπερ ἔχουσιν ἐκεῖνοι, κατά γε τὸ πλησίον εἶναι
<span class="lb" data-page="18a.387" data-line="17" id="l18a.387.17"></span>τοῦ νωτιαίου καὶ αὐτοὺς παχυτάτους τὴν οὐσίαν ὑπάρχειν,
<span class="lb" data-page="18a.387" data-line="18" id="l18a.387.18"></span>παρὰ δὲ τοῦ τῆς ὠμιαίας φλεβὸς νεῦρον ἁπλῶς εἶπεν,
<span class="pb" data-page="18a.388" id="p18a.388"></span>
<span class="lb" data-page="18a.388" data-line="1" id="l18a.388.1"></span>οὐκέτι προσθεὶς τὸ ἐπίκαιρον. καὶ γὰρ ποῤῥωτάτω καὶ τοῦ
<span class="lb" data-page="18a.388" data-line="2" id="l18a.388.2"></span>νωτιαίου καὶ μικρὸν τῷ μεγέθει.
</p>
<span class="lb rule" data-page="18a.388" data-line="3" id="l18a.388.3"></span>
          </article>

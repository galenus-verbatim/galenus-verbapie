<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.53">
<span class="pb page1" data-page="18a.388" id="p18a.388"></span>
<span class="milestone ed1page page1" data-n="5.592" data-unit="ed1page" id="ed1page.5.592"></span>
<span class="milestone ed2page page1" data-n="12.317" data-unit="ed2page" id="ed2page.12.317"></span>
<span class="lb head" data-page="18a.388" data-line="4" id="l18a.388.4"></span>
            <blockquote class="quote lemma">
<span class="lb" data-page="18a.388" data-line="5" id="l18a.388.5"></span>Ὄπισθεν δ’ αὖ ἄλλην ἐσχάρην ἐνδέχεται ἐνθεῖναι, ἀνωτέρω
<span class="lb" data-page="18a.388" data-line="6" id="l18a.388.6"></span>μὲν συχνῷ τοῦ τένοντος τοῦ κατὰ τὴν μασχάλην, κατωτέρω
<span class="lb" data-page="18a.388" data-line="7" id="l18a.388.7"></span>δὲ ὀλίγῳ τῆς κεφαλῆς τοῦ βραχίονος, καὶ τὸ μὲν
<span class="lb" data-page="18a.388" data-line="8" id="l18a.388.8"></span>δέρμα τελέως χρὴ διακαίειν, βαθεῖαν δὲ μηδὲ κάρτα ταύτην
<span class="lb" data-page="18a.388" data-line="9" id="l18a.388.9"></span>ποιέειν· πολέμιον γὰρ τὸ πῦρ νεύροισιν.
</blockquote>
<span class="lb rule" data-page="18a.388" data-line="10" id="l18a.388.10"></span>
            <p>
<span class="lb" data-page="18a.388" data-line="11" id="l18a.388.11"></span>Ἐπὶ τὴν ὑπόλοιπον χώραν τῶν ὑποδεχομένων τὸ κατ’
<span class="lb" data-page="18a.388" data-line="12" id="l18a.388.12"></span>ὦμον ἄρθρον ἐκπῖπτον ἀφίκετο τῷ λόγῳ, αὕτη δέ ἐστιν ἐν
<span class="lb" data-page="18a.388" data-line="13" id="l18a.388.13"></span>τοῖς ἔξω μέρεσι τῆς πρόσω χώρας, εἰς ἣν καὶ αὐτὴν ἑώραταί
<span class="lb" data-page="18a.388" data-line="14" id="l18a.388.14"></span>μοι ἅπαξ ἐκπεσὼν ὁ βραχίων. οὐκ ὀρθῶς δὲ ἐν τοῖς
<span class="lb" data-page="18a.388" data-line="15" id="l18a.388.15"></span>πλείστοις τῶν ἀντιγράφων ἡ λέξις οὕτως γέγραπται, ὀπισθίην
<span class="lb" data-page="18a.388" data-line="16" id="l18a.388.16"></span>τε αὖ ἄλλην ἐσχάρην· οὐ γὰρ ὄπισθεν ὁ τόπος οὗτός
<span class="lb" data-page="18a.388" data-line="17" id="l18a.388.17"></span>ἐστι τῆς διαρθρώσεως, ἀλλ’ ἔξωθεν. εἰ γοῦν τις ἀκριβῶς
<span class="lb" data-page="18a.388" data-line="18" id="l18a.388.18"></span>ἐθέλοι διορίσαι τοὺς περικειμένους τόπους τῇ κατ’ ὦμον
<span class="pb" data-page="18a.389" id="p18a.389"></span>
<span class="lb" data-page="18a.389" data-line="1" id="l18a.389.1"></span>διαρθρώσει πλάτος ἔχοντας, δῆλον ὅτι νοῶν μὲν ἅπαντας ἐν
<span class="lb" data-page="18a.389" data-line="2" id="l18a.389.2"></span>μὲν τοῖς πρόσω μέσην μὲν εἶναί τινα γραμμὴν ἀπλατῆ,
<span class="lb" data-page="18a.389" data-line="3" id="l18a.389.3"></span>νοουμένην ἀκριβῶς μέσην, ἄνωθεν κατὰ μῆκος τοῦ βραχίονος
<span class="lb" data-page="18a.389" data-line="4" id="l18a.389.4"></span><span class="milestone ed2page" data-n="12.318" data-unit="ed2page" id="ed2page.12.318"></span>τεταμένην, ἐπὶ πλάτει δ’ ἑκατέρωθεν ὁριζομένην
<span class="lb" data-page="18a.389" data-line="5" id="l18a.389.5"></span>τὸ πρόσω· κατὰ μὲν τὴν ἔνδον χώραν ὑπὸ τῆς ὠμιαίας
<span class="lb" data-page="18a.389" data-line="6" id="l18a.389.6"></span>φλεβὸς, ἔξωθεν δὲ μέχρι τοσούτου πάλιν ἄλλου δή τινος
<span class="lb" data-page="18a.389" data-line="7" id="l18a.389.7"></span>διαστήματος, ὧν ἡ φλὲψ αὕτη τῆς ἀπλατοῦς ἀφέστηκεν.
<span class="lb" data-page="18a.389" data-line="8" id="l18a.389.8"></span>οὗτοι μὲν οὖν ὅροι τῆς πρόσω χώρας, ἐφ’ ἑκάτερα δὲ τῶν
<span class="lb" data-page="18a.389" data-line="9" id="l18a.389.9"></span>δύο ἕτεροι, ἀφ’ ἦς οἱ κατὰ τὴν μασχάλην τένοντες, ὁ μὲν
<span class="lb" data-page="18a.389" data-line="10" id="l18a.389.10"></span>τὴν ἔνδον ὁρίζων χώραν, ὁ δὲ τὴν ἔξω. τὴν μὲν ἔνδον
<span class="lb" data-page="18a.389" data-line="11" id="l18a.389.11"></span>χώραν τῆς διαρθρώσεως νοεῖσθαί σοι τοῦ μετὰ τῆς φλεβὸς
<span class="lb" data-page="18a.389" data-line="12" id="l18a.389.12"></span>καὶ οὐ μεταξὺ τῆς μασχάλης περιγράφοντος ἔξωθεν τένοντος·
<span class="lb" data-page="18a.389" data-line="13" id="l18a.389.13"></span>ἔτι τε τῆς γραμμῆς ἐκείνης, ὧν ἠξίουν ἀπέχειν διαστημάτων
<span class="lb" data-page="18a.389" data-line="14" id="l18a.389.14"></span>μεταξὺ διάστημά τι τῆς ὠμιαίας φλεβὸς καὶ τῆς
<span class="lb" data-page="18a.389" data-line="15" id="l18a.389.15"></span>τ’ ἀκριβῶς προσθίας μέσης γραμμῆς, ὥστε κατ’ αὐτὴν
<span class="lb" data-page="18a.389" data-line="16" id="l18a.389.16"></span>διαίρεσιν, ὅσον ὑψηλότερόν ἐστι τοῦ κατὰ τὴν μασχάλην
<span class="pb" data-page="18a.390" id="p18a.390"></span>
<span class="lb" data-page="18a.390" data-line="1" id="l18a.390.1"></span>ἔξωθεν <span class="milestone ed1page" data-n="5.593" data-unit="ed1page" id="ed1page.5.593"></span>τένοντος οὐκ ἂν ὀπίσω τῆς διαρθρώσεώς
<span class="lb" data-page="18a.390" data-line="2" id="l18a.390.2"></span>ἐστι τὸ σιμὸν τῆς ὠμοπλάτης, ὥσπερ γε καὶ τὸ κατ’ ὦμον
<span class="lb" data-page="18a.390" data-line="3" id="l18a.390.3"></span>ἡ μασχάλη, τὸ δ’ ἄνω μεταξὺ τοῦ τ’ ἀκρωμίου καὶ τῆς κεφαλῆς
<span class="lb" data-page="18a.390" data-line="4" id="l18a.390.4"></span>τοῦ βραχίονος.
</p>
<span class="lb rule" data-page="18a.390" data-line="5" id="l18a.390.5"></span>
          </article>

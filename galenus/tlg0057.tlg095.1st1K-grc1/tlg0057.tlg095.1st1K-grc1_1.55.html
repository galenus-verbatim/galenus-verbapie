<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.55">
<span class="pb page1" data-page="18a.391" id="p18a.391"></span>
<span class="milestone ed1page page1" data-n="5.593" data-unit="ed1page" id="ed1page.5.593"></span>
<span class="milestone ed2page page1" data-n="12.318" data-unit="ed2page" id="ed2page.12.318"></span>
<span class="lb head" data-page="18a.391" data-line="15" id="l18a.391.15"></span>
            <blockquote class="quote lemma">
<span class="lb" data-page="18a.391" data-line="16" id="l18a.391.16"></span>Ὅταν δὲ δὴ καθαρὰ γένηται τὰ ἕλκεα ἐς ὠτειλάς τε ἴῃ,
<span class="lb" data-page="18a.391" data-line="17" id="l18a.391.17"></span>τότε δὴ καὶ παντάπασι χρὴ αἰεὶ τὸν βραχίονα πρὸς τῇσι
<span class="lb" data-page="18a.391" data-line="18" id="l18a.391.18"></span>πλευρῇσι προδεδέσθαι καὶ νύκτα καὶ ἡμέρην.
</blockquote>
<span class="lb rule" data-page="18a.391" data-line="19" id="l18a.391.19"></span>
            <span class="pb" data-page="18a.392" id="p18a.392"></span>
            <p>
<span class="lb" data-page="18a.392" data-line="1" id="l18a.392.1"></span><span class="milestone ed2page" data-n="12.319" data-unit="ed2page" id="ed2page.12.319"></span>Τὰς ὠτειλὰς ἐνταῦθα κυρίως εἶπεν ἐπὶ τῶν
<span class="lb" data-page="18a.392" data-line="2" id="l18a.392.2"></span>οὐλῶν, οὐχ ὡς ἔμπροσθεν ἐπὶ τῶν ἑλκῶν· ἀξιοῖ δέ ποτε
<span class="lb" data-page="18a.392" data-line="3" id="l18a.392.3"></span>μάλιστα φροντίζειν τοῦ μηδέποτε ἀφίστασθαι τῶν πλευρῶν
<span class="lb" data-page="18a.392" data-line="4" id="l18a.392.4"></span>τὸν βραχίονα, πλὴν ἐπὶ βραχὺ μόνον ἐν ἐκείνῳ τῷ καιρῷ,
<span class="lb" data-page="18a.392" data-line="5" id="l18a.392.5"></span>καθ’ ὃν ἂν θεραπεύηται τὰ ἕλκη. μάλιστα γὰρ ἁλίσκεσθαι
<span class="lb" data-page="18a.392" data-line="6" id="l18a.392.6"></span>φαίνεται τὰ καθαρὰ τῶν ἑλκῶν οἷς κατὰ τὴν πρὸ ταύτης
<span class="lb" data-page="18a.392" data-line="7" id="l18a.392.7"></span>ῥῆσιν εἶπεν ἅπασι συμπτώμασι καὶ μάλιστα τοῖς ἀπὸ τῶν
<span class="lb" data-page="18a.392" data-line="8" id="l18a.392.8"></span>ἔξωθεν αἰτιῶν. ἐπειδὴ πρόσθεν ἡμῖν ἥκειν ἔτι ῥυπαρὰ καὶ
<span class="lb" data-page="18a.392" data-line="9" id="l18a.392.9"></span>φλεγμαίνοντα καὶ τὸν ῥύπον αὐτῶν εἶχεν οἷον πρόβλημά τι
<span class="lb" data-page="18a.392" data-line="10" id="l18a.392.10"></span>καὶ σκέπασμά τι καὶ τὴν περιουσίαν τῶν παρὰ φύσιν ὑγρῶν,
<span class="lb" data-page="18a.392" data-line="11" id="l18a.392.11"></span>ἀλλὰ καὶ ἡ θερμασία τῆς φλεγμονῆς ἀντεῖχε τοῖς ἔξωθεν
<span class="lb" data-page="18a.392" data-line="12" id="l18a.392.12"></span>μὴ γινομένοις ψυχροῖς. ἡνίκα δ’ ἂν φλεγμαίνει, τότε καθαρὰ
<span class="lb" data-page="18a.392" data-line="13" id="l18a.392.13"></span>καὶ οἷον ἀπέριττα γέγονεν, αἰσθάνεται μᾶλλον ἢ προσθὲν
<span class="lb" data-page="18a.392" data-line="14" id="l18a.392.14"></span>ὧν πάσχει. διὰ ταῦτα πάντα ῥᾳδίως μὲν ὑπὸ τῶν
<span class="lb" data-page="18a.392" data-line="15" id="l18a.392.15"></span>ἔξωθεν αἰτιῶν καὶ μάλιστα τῶν ψυχρῶν ὀδυνᾶταί τε καὶ ψύχεται.
<span class="lb" data-page="18a.392" data-line="16" id="l18a.392.16"></span>τῷ δ’ ἀκριβεῖ τῆς αἰσθήσεως τήν τε ὀδύνην ἴσχει
<span class="lb" data-page="18a.392" data-line="17" id="l18a.392.17"></span>σφοδροτέραν καὶ τὰς ἐπικειμένας αὐτῇ δυσχερείας ἐπικτᾶται.
</p>
<span class="lb rule" data-page="18a.392" data-line="18" id="l18a.392.18"></span>
          </article>

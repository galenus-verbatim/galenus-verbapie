<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.59">
<span class="pb page1" data-page="18a.395" id="p18a.395"></span>
<span class="milestone ed1page page1" data-n="5.593" data-unit="ed1page" id="ed1page.5.593"></span>
<span class="milestone ed2page page1" data-n="12.320" data-unit="ed2page" id="ed2page.12.320"></span>
<span class="lb head" data-page="18a.395" data-line="15" id="l18a.395.15"></span>
            <blockquote class="quote lemma">
<span class="lb" data-page="18a.395" data-line="16" id="l18a.395.16"></span>Ἀτὰρ καὶ οἷσιν ἔτι νηπίοισιν ἐοῦσι κατὰ τὴν κεφαλὴν τοῦ
<span class="lb" data-page="18a.395" data-line="17" id="l18a.395.17"></span>βραχίονος βαθεῖαι καὶ ὑποβρύχιοι ἐκπυήσιες γίνονται;
<span class="lb" data-page="18a.395" data-line="18" id="l18a.395.18"></span>καὶ οὗτοι πάντες γαλιάγκωνες γίνονται. καὶ ἤν τε τμηθῶσιν
<span class="pb" data-page="18a.396" id="p18a.396"></span>
<span class="lb" data-page="18a.396" data-line="1" id="l18a.396.1"></span>ἤν τε καυθῶσιν ἤν τε αὐτόματόν σφιν ἐκραγῇ,
<span class="lb" data-page="18a.396" data-line="2" id="l18a.396.2"></span>εὖ εἰδέναι χρὴ ὅτι ταῦτα οὕτως ἔχει. χρέεσθαι μέντοι
<span class="lb" data-page="18a.396" data-line="3" id="l18a.396.3"></span>τῇ χειρὶ δυνατώτατοί εἰσιν οἱ ἐκ γενεῆς γαλιάγκωνες,
<span class="lb" data-page="18a.396" data-line="4" id="l18a.396.4"></span>οὐ μὴν <span class="milestone ed1page" data-n="5.594" data-unit="ed1page" id="ed1page.5.594"></span>οὐδὲ ἐκεῖνοί γε ἀνατεῖναι παρὰ τὸ οὖς
<span class="lb" data-page="18a.396" data-line="5" id="l18a.396.5"></span>τὸν βραχίονα ἐκτανύσαντες τὸν ἀγκῶνα δύνανται, ἀλλὰ
<span class="lb" data-page="18a.396" data-line="6" id="l18a.396.6"></span>πολὺ ἐνδεεστέρως ἢ τὴν ὑγιέα χεῖρα.
</blockquote>
<span class="lb rule" data-page="18a.396" data-line="7" id="l18a.396.7"></span>
            <p>
<span class="lb" data-page="18a.396" data-line="8" id="l18a.396.8"></span>Δύναται δὲ τοῦτο καὶ κυουμένοις ἐπισυμβαίνειν· συμφορὰν
<span class="lb" data-page="18a.396" data-line="9" id="l18a.396.9"></span>δ’ ἄλλην ἔτι κυουμένοις ἐξαρθρήματος αἰτίαν γίνεσθαι
<span class="lb" data-page="18a.396" data-line="10" id="l18a.396.10"></span>χαλεπὸν εὑρεῖν, ἀμφοτέρας δὲ ταύτας οὐκ ἀδύνατον
<span class="lb" data-page="18a.396" data-line="11" id="l18a.396.11"></span>συμβῆναι· καὶ γὰρ ἐκπυῆσαι δυνατόν ἐστι τὸ ἐκραγῆναι καὶ
<span class="lb" data-page="18a.396" data-line="12" id="l18a.396.12"></span>ἀπουλωθῆναι τῷ κυουμένῳ τῷ βρέφει πρὸς τῆς φύσεως καὶ
<span class="lb" data-page="18a.396" data-line="13" id="l18a.396.13"></span>τοῦτο μᾶλλον ἔτι κατὰ ἔμπτωσιν ἐνδέχεται τοῦ κατ’ ὦμον
<span class="lb" data-page="18a.396" data-line="14" id="l18a.396.14"></span>ἄρθρου διά τε τὴν ὑγρότητα τῆς φύσεως τοῦ παιδίου καὶ
<span class="lb" data-page="18a.396" data-line="15" id="l18a.396.15"></span>τῆς κατὰ διάρθρωσιν κοτύλης τὸ εὐυπέρβατον.
</p>
<span class="lb rule" data-page="18a.396" data-line="16" id="l18a.396.16"></span>
          </article>

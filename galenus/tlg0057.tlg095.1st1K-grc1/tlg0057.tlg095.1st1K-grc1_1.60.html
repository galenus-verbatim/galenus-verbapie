<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.60">
<span class="pb page1" data-page="18a.397" id="p18a.397"></span>
<span class="milestone ed1page page1" data-n="5.594" data-unit="ed1page" id="ed1page.5.594"></span>
<span class="milestone ed2page page1" data-n="12.320" data-unit="ed2page" id="ed2page.12.320"></span>
<span class="lb head" data-page="18a.397" data-line="1" id="l18a.397.1"></span>
            <blockquote class="quote lemma">
<span class="lb" data-page="18a.397" data-line="2" id="l18a.397.2"></span>Οἷσι δ’ ἂν ἤδη ἂν ἀνδράσιν ἐοῦσι ἐκπέσῃ ὁ ὦμος καὶ μὴ
<span class="lb" data-page="18a.397" data-line="3" id="l18a.397.3"></span>ἐμβληθῇ, ἐπωμὶς ἀσαρκωτέρη γίνεται καὶ ἡ ἕξις λεπτὴ
<span class="lb" data-page="18a.397" data-line="4" id="l18a.397.4"></span>ἡ κατὰ τοῦτο, ὅταν μέντοι ὀδυνώμενοι παύσωνται. ὁκόσα
<span class="lb" data-page="18a.397" data-line="5" id="l18a.397.5"></span>μὲν δεῖ ἐργάζεσθαι ἐπάραντας τὸν ἀγκῶνα ἀπὸ τῶν πλευρέων
<span class="lb" data-page="18a.397" data-line="6" id="l18a.397.6"></span>εἰς τὸ πλάγιον, ταῦτα μὲν οὐ δύναται ἅπαντα ὁμοίως
<span class="lb" data-page="18a.397" data-line="7" id="l18a.397.7"></span>ἐργάζεσθαι. ὁκόσα δὲ δεῖ ἐργάζεσθαι παραφέροντας τὸν
<span class="lb" data-page="18a.397" data-line="8" id="l18a.397.8"></span>βραχίονα παρὰ τὰς πλευρὰς ἢ ἐς τοὐπίσω ἢ ἐς τοὔμπροσθεν.
<span class="lb" data-page="18a.397" data-line="9" id="l18a.397.9"></span>ταῦτα δὲ δύνανται ἐργάζεσθαι· καὶ γὰρ ἂν ἀρίδα
<span class="lb" data-page="18a.397" data-line="10" id="l18a.397.10"></span>ἑλκύσαιεν καὶ πρίονα καὶ πελεκίσαιεν ἂν καὶ σκάψαιεν,
<span class="lb" data-page="18a.397" data-line="11" id="l18a.397.11"></span>ἂν μὴ κάρτα ἄνω αἴροντες τὸν ἀγκῶνα καὶ τἄλλα ὅσα
<span class="lb" data-page="18a.397" data-line="12" id="l18a.397.12"></span>τῶν τοιούτων σχημάτων ἐργάζονται.
</blockquote>
<span class="lb rule" data-page="18a.397" data-line="13" id="l18a.397.13"></span>
            <p>
<span class="lb" data-page="18a.397" data-line="14" id="l18a.397.14"></span><span class="milestone ed2page" data-n="12.321" data-unit="ed2page" id="ed2page.12.321"></span>Ἡ ἐπωμὶς τοῖς οὕτω πεπονθόσι κἀν τῷ παραχρῆμα
<span class="lb" data-page="18a.397" data-line="15" id="l18a.397.15"></span>φαίνηται λεπτοτέρα καὶ ἀσαρκωτέρα τῆς κεφαλῆς
<span class="lb" data-page="18a.397" data-line="16" id="l18a.397.16"></span>τοῦ βραχίονος ἀπολειπούσης τὸν ὦμον, ἀλλὰ καὶ εἰς ὕστερον
<span class="lb" data-page="18a.397" data-line="17" id="l18a.397.17"></span>ἔτι μᾶλλον φαίνεται τοιαύτη, διότι γίνεται τοῦ χρόνου
<span class="pb" data-page="18a.398" id="p18a.398"></span>
<span class="lb" data-page="18a.398" data-line="1" id="l18a.398.1"></span>περιόντος ἀτροφώτερα τὰ μόρια τοῦ δελτοειδοῦς μυὸς ἀσθενοῦς
<span class="lb" data-page="18a.398" data-line="2" id="l18a.398.2"></span>τεινομένου, διότι κάτω γίνεται βίαιος ἀκολουθῶν εἰς μασχάλην
<span class="lb" data-page="18a.398" data-line="3" id="l18a.398.3"></span>τῆς κεφαλῆς τοῦ βραχίονος. ὅτι δὲ διὰ τὸ μὴ κινεῖσθαι μηδὲ
<span class="lb" data-page="18a.398" data-line="4" id="l18a.398.4"></span>ἐνεργεῖν τὴν οἰκείαν ἐνέργειαν, ἣν εἶχεν ἀνατείνων τὸν βραχίονα,
<span class="lb" data-page="18a.398" data-line="5" id="l18a.398.5"></span>ψυχρότερος καὶ ἀσθενέστερος ἀποτενούμενος καὶ ἀτροφώτερος
<span class="lb" data-page="18a.398" data-line="6" id="l18a.398.6"></span>διὰ τοῦτο γίνεται· κίνησις μὲν γὰρ κρατύνει, ἀργίη δὲ τήκει.
</p>
<span class="lb rule" data-page="18a.398" data-line="7" id="l18a.398.7"></span>
          </article>

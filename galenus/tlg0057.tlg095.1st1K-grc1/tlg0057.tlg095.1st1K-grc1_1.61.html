<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.61">
<span class="pb page1" data-page="18a.398" id="p18a.398"></span>
<span class="milestone ed1page page1" data-n="5.594" data-unit="ed1page" id="ed1page.5.594"></span>
<span class="milestone ed2page page1" data-n="12.321" data-unit="ed2page" id="ed2page.12.321"></span>
<span class="lb head" data-page="18a.398" data-line="8" id="l18a.398.8"></span>
            <blockquote class="quote lemma">
<span class="lb" data-page="18a.398" data-line="9" id="l18a.398.9"></span>Ὅσοισι δ’ ἂν τὸ ἀκρώμιον ἀποσπασθῇ, τουτέοισι φαίνεται
<span class="lb" data-page="18a.398" data-line="10" id="l18a.398.10"></span>ἐξέχον τὸ ὀστέον τῶν ἀπεσπασμένων. ἔστι δὲ τοῦτο ὁ
<span class="lb" data-page="18a.398" data-line="11" id="l18a.398.11"></span>σύνδεσμος τῆς κληῖδος καὶ τῆς ὠμοπλάτης· ἑτεροίη γὰρ
<span class="lb" data-page="18a.398" data-line="12" id="l18a.398.12"></span>φύσις ἀνθρώπου ταύτη ἢ τῶν ἄλλων ζώων. οἱ οὖν ἰητροὶ
<span class="lb" data-page="18a.398" data-line="13" id="l18a.398.13"></span>μάλιστα ἐξαπατέονται ἐν τούτῳ τῷ τρώματι, ἅτε
<span class="lb" data-page="18a.398" data-line="14" id="l18a.398.14"></span>γὰρ ἀνασχόντος τοῦ ὀστέου τοῦ ἀποσπασθέντος ἡ ἐπωμὶς
<span class="lb" data-page="18a.398" data-line="15" id="l18a.398.15"></span>φαίνεται χαμαιζήλη καὶ κοίλη, ὥστε καὶ προμηθεῖσθαι
<span class="lb" data-page="18a.398" data-line="16" id="l18a.398.16"></span>τῶν ὤμων τῶν ἐκπεπτωκότων. πολλοὺς οὖν οἶδα ἰητροὺς
<span class="lb" data-page="18a.398" data-line="17" id="l18a.398.17"></span>τἄλλα οὐ φλαύρους ἐόντας, οἳ πολλὰ ἤδη ἐλυμήναντο ἐμβάλλειν
<span class="lb" data-page="18a.398" data-line="18" id="l18a.398.18"></span>πειρώμενοι τοὺς τοιούτους ὤμους, οὕτως οἰόμενοι
<span class="pb" data-page="18a.399" id="p18a.399"></span>
<span class="lb" data-page="18a.399" data-line="1" id="l18a.399.1"></span>ἐκπεπτωκέναι καὶ οὐ πρόσθεν παύονται πρὶν ἢ ἀπογνῶναι
<span class="lb" data-page="18a.399" data-line="2" id="l18a.399.2"></span>ἢ ἀπορῆσαι δοκέοντας αὐτοὶ σφᾶς αὐτοὺς ἐμβαλέειν
<span class="lb" data-page="18a.399" data-line="3" id="l18a.399.3"></span>τὸν ὦμον. τούτοισιν ἰητρείη μὲν, ἥπερ καὶ τοῖσιν ἄλλοισι
<span class="lb" data-page="18a.399" data-line="4" id="l18a.399.4"></span>τοιούτοισι κηρωτὴ καὶ σπλῆνες καὶ ὀθόνια καὶ ἐπίδεσις
<span class="lb" data-page="18a.399" data-line="5" id="l18a.399.5"></span>τοιαύτη. καταναγκάζειν μέντοι τὸ ὑπερέχον χρὴ καὶ τοὺς
<span class="lb" data-page="18a.399" data-line="6" id="l18a.399.6"></span>σπλῆνας κατὰ τοῦτο τιθέναι πλείστους καὶ πιέζειν ταῦτα,
<span class="lb" data-page="18a.399" data-line="7" id="l18a.399.7"></span>μάλιστα τὸν βραχίονα πρὸς τῇσι πλευρῇσι προσηρτημένον
<span class="lb" data-page="18a.399" data-line="8" id="l18a.399.8"></span>ἐς τὸ ἄνω μέρος ἔχειν, οὕτω γὰρ ἂν μάλιστα πλησιάζοιτο
<span class="lb" data-page="18a.399" data-line="9" id="l18a.399.9"></span>ἀπεσπασμένον. τάδε μὴν εὖ εἰδέναι χρὴ καὶ προλέγειν
<span class="lb" data-page="18a.399" data-line="10" id="l18a.399.10"></span>ὡς ἀσφαλέα, εἰ ἄλλως ἐθέλοις· ὅτι βλάβη μὲν οὐδεμίη
<span class="lb" data-page="18a.399" data-line="11" id="l18a.399.11"></span>οὔτε μικρὴ οὔτε μεγάλη τῷ ὤμῳ γίνεται ἀπὸ τούτου τοῦ
<span class="lb" data-page="18a.399" data-line="12" id="l18a.399.12"></span>τρώματος, αἴσχιον δὲ τὸ χωρίον. οὐδὲ γὰρ τοῦτο τὸ
<span class="lb" data-page="18a.399" data-line="13" id="l18a.399.13"></span>ὀστέον ἐς τὴν ἀρχαίην ἕδρην ὁμοίως ἂν ἱδρυνθείη, ὥσπερ
<span class="lb" data-page="18a.399" data-line="14" id="l18a.399.14"></span>πέφυκεν, ἀλλ’ ἀνάγκη πλέον ἢ ἔλασσον ὀγκηρότερον εἶναι
<span class="lb" data-page="18a.399" data-line="15" id="l18a.399.15"></span>ἐς τὸ ἄνω. οὐδὲ γὰρ ἄλλο ὀστέον οὐδὲν ἐς τὸ αὐτὸ καθίσταται,
<span class="lb" data-page="18a.399" data-line="16" id="l18a.399.16"></span>ὅτι ἂν κοινωνέον ἐστὶν ἑτέρῳ ὀστέῳ καὶ προσπεφυκὸς
<span class="lb" data-page="18a.399" data-line="17" id="l18a.399.17"></span>ἀποπασθῇ ἀπὸ τῆς ἀρχαίης φύσιος. ἀνώδυνον
<span class="pb" data-page="18a.400" id="p18a.400"></span>
<span class="lb" data-page="18a.400" data-line="1" id="l18a.400.1"></span>δὲ τὸ ἀκρώμιον ἐν ὀλίγῃσιν ἡμέρῃσιν γίνεται, ἢν χρηστῶς
<span class="lb" data-page="18a.400" data-line="2" id="l18a.400.2"></span>ἐπιδέηται.
</blockquote>
<span class="lb rule" data-page="18a.400" data-line="3" id="l18a.400.3"></span>
            <p>
<span class="lb" data-page="18a.400" data-line="4" id="l18a.400.4"></span>Σύνζευξιν ἐνδείκνυται τὸ ἀκρώμιον εἶναι, λέγει δὲ καὶ
<span class="lb" data-page="18a.400" data-line="5" id="l18a.400.5"></span>ὀστοῦν ὑπάρχειν αὐτὸ καὶ συνδεῖν ἄμφω τὰ εἰρημένα. δῆλον
<span class="lb" data-page="18a.400" data-line="6" id="l18a.400.6"></span>οὖν ὅτι χονδρῶδες ὀστοῦν ἐστι τὸ ἀκρώμιον ἐπικείμενον
<span class="lb" data-page="18a.400" data-line="7" id="l18a.400.7"></span>τῇ συνζεύξει τῆς κλειδὸς καὶ τῆς ὠμοπλάτης, ὑμένας
<span class="lb" data-page="18a.400" data-line="8" id="l18a.400.8"></span><span class="milestone ed2page" data-n="12.322" data-unit="ed2page" id="ed2page.12.322"></span>ἐκπεφυκότας ἔχον, οἷς συνδεῖται τὰ πέρατα τῶν ὀστῶν. ἀποσπασθέντι
<span class="lb" data-page="18a.400" data-line="9" id="l18a.400.9"></span>δὲ αὐτῷ καὶ κλεὶς εἴωθε συνέπεσθαι καὶ διὰ
<span class="lb" data-page="18a.400" data-line="10" id="l18a.400.10"></span>τοῦτο ἐπανόρθωσις γίγνεται καταναγκαζομένης εἰς τὸ κάτω
<span class="lb" data-page="18a.400" data-line="11" id="l18a.400.11"></span>τῆς κλειδὸς, ὡς ἀποτελεῖσθαί τινας κυκλοτερεῖς καμπὰς αὐτῆς.
<span class="lb" data-page="18a.400" data-line="12" id="l18a.400.12"></span>ἐνταῦθα δὴ καὶ τοῖς νεωτέροις ἡ κατανάγκασις αὕτη
<span class="lb" data-page="18a.400" data-line="13" id="l18a.400.13"></span>μᾶλλον ἐπιτυγχάνει· ὅσῳ γὰρ ἡ ἡλικία προέρχεται, ξηρότερα
<span class="lb" data-page="18a.400" data-line="14" id="l18a.400.14"></span>τὰ σώματα ἡμῶν ἀποτελεῖται. καθάπερ οὖν τὰ ξηρὰ
<span class="lb" data-page="18a.400" data-line="15" id="l18a.400.15"></span>ξύλα πρὸς καμπάς ἐστιν οὐκ ἐπιτήδεια, τὰ δὲ ὑγρὰ καὶ
<span class="lb" data-page="18a.400" data-line="16" id="l18a.400.16"></span>χλωρὰ ῥᾳδίως πάσχει τοῦτο, κατὰ τὸν αὐτὸν τρόπον καὶ
<span class="lb" data-page="18a.400" data-line="17" id="l18a.400.17"></span>τῶν ἔτι αὐξανομένων ὀστᾶ δύναται κάμπτεσθαι καταναγκαζόμενα,
<span class="lb" data-page="18a.400" data-line="18" id="l18a.400.18"></span>καὶ πολὺ μᾶλλον, ὅταν ᾖ χαῦνα καὶ σηραγγώδη, καθάπερ
<span class="pb" data-page="18a.401" id="p18a.401"></span>
<span class="lb" data-page="18a.401" data-line="1" id="l18a.401.1"></span>κλείς ἐστι. καὶ ἔγωγ’ ἐπειράθην αὐτὸς ἐπ’ ἐμαυτοῦ
<span class="lb" data-page="18a.401" data-line="2" id="l18a.401.2"></span>καμπτομένης αἰσθανόμενος τῆς κλειδὸς, ἔσφυζε γὰρ διὰ βάθους
<span class="lb" data-page="18a.401" data-line="3" id="l18a.401.3"></span>ὁπότε σφοδρῶς κατασπασθῇ τῷ βιαίῳ τῆς ἐπιδέσεως,
<span class="lb" data-page="18a.401" data-line="4" id="l18a.401.4"></span>ὑπέμεινα δὲ τοῦτο μέχρι μ΄ ἡμέρας, ἐν αἷς οὕτω προσήχθη
<span class="lb" data-page="18a.401" data-line="5" id="l18a.401.5"></span>τῇ κεφαλῇ τοῦ βραχίονος ἡ κλεὶς, ὥστε τοὺς μὲν νῦν ὁρῶντας
<span class="lb" data-page="18a.401" data-line="6" id="l18a.401.6"></span>ἀπιστεῖν εἰ ἀπεσπάσθη ποτὲ, τοὺς δὲ ἰδόντας ὁπόταν
<span class="lb" data-page="18a.401" data-line="7" id="l18a.401.7"></span>ἀπεσπάσθη, τριῶν δακτύλων διάστημα τὸ μεταξὺ γενόμενον
<span class="lb" data-page="18a.401" data-line="8" id="l18a.401.8"></span>ὑπερθαυμάζειν τὸ πρᾶγμα. συνέβη μέντοι τὸν βραχίονα
<span class="lb" data-page="18a.401" data-line="9" id="l18a.401.9"></span>τελείως ἀτροφῆσαι κατ’ ἐκεῖνον τὸν χρόνον, ὡς ἰσχνὸν παντελῶς
<span class="lb" data-page="18a.401" data-line="10" id="l18a.401.10"></span>γενέσθαι, συνατροφῆσαι δ’ αὐτῷ καὶ τὸν πῆχυν.
<span class="lb" data-page="18a.401" data-line="11" id="l18a.401.11"></span>ἀλλὰ ταῦτα μὲν ἐπανορθωσάμενος ἑνὶ βοηθήματι τῷ τῆς
<span class="lb" data-page="18a.401" data-line="12" id="l18a.401.12"></span>ἐπιδέσεως ἀνετράφη σύμπαν τὸ κῶλον, οὐκ ἐν πολλῷ χρόνῳ
<span class="lb" data-page="18a.401" data-line="13" id="l18a.401.13"></span>μετὰ τὸ λυθῆναι τοὺς ἐπιδέσμους. ἐπὶ <span class="milestone ed1page" data-n="5.595" data-unit="ed1page" id="ed1page.5.595"></span>δὲ μειρακίου
<span class="lb" data-page="18a.401" data-line="14" id="l18a.401.14"></span>καὶ μᾶλλον ἐπὶ παιδίων ἑτοιμότερον ἡ ἐπίδεσις καταναγκάζοι
<span class="lb" data-page="18a.401" data-line="15" id="l18a.401.15"></span>τὸ ὀστοῦν· ἐμοὶ μὲν γὰρ ἔτος ἄγοντι ε΄ καὶ λ΄ οὕτω
<span class="lb" data-page="18a.401" data-line="16" id="l18a.401.16"></span>παθεῖν ἐν παλαίστρᾳ συνέβη, οὐ μὴν ἄλλον γέ τινα τῶν
<span class="lb" data-page="18a.401" data-line="17" id="l18a.401.17"></span>ἤδη τελείων ἐδυνήθην ὁμοίως ἰάσασθαι διὰ τὸ μὴ φέρειν
<span class="lb" data-page="18a.401" data-line="18" id="l18a.401.18"></span>αὐτοὺς τὸ βίαιον τῆς ἐπιδέσεως. ἐγὼ δ’ οὖν καὶ αὐτὸς
<span class="lb" data-page="18a.401" data-line="19" id="l18a.401.19"></span>ἠσθανόμην ψυχροῦ τοῦ χωρίου πάντως, ὡς ἀναγκάζεσθαι
<span class="pb" data-page="18a.402" id="p18a.402"></span>
<span class="lb" data-page="18a.402" data-line="1" id="l18a.402.1"></span>δι’ ὅλης ἡμέρας καὶ νυκτὸς ἔλαιον καταντλεῖν θερμὸν, ὑποβεβλημένου
<span class="lb" data-page="18a.402" data-line="2" id="l18a.402.2"></span>δέρματος ὅλῳ τῷ σώματι, γυμνὸς γὰρ ἐπ’ αὐτοῦ
<span class="lb" data-page="18a.402" data-line="3" id="l18a.402.3"></span>κατεκείμην, ὡς ἂν καὶ τῶν ὑπὸ κύνα καυμάτων ὄντων.
<span class="lb" data-page="18a.402" data-line="4" id="l18a.402.4"></span>ὑποκειμένης οὖν κατὰ τὸ πρὸς τῶν ποδῶν μέρος λεκάνης
<span class="lb" data-page="18a.402" data-line="5" id="l18a.402.5"></span>κενῆς ἐσχημάτισται κατὰ τοῦτο πρὸς ἔκρουν ἐπιτηδείως τὸ
<span class="lb" data-page="18a.402" data-line="6" id="l18a.402.6"></span>δέρμα, πάλιν τε τὸ ἀθροισθὲν ἐν τῇ λεκάνῃ μεταβαλόντες
<span class="lb" data-page="18a.402" data-line="7" id="l18a.402.7"></span>εἰς λέβητα κατὰ πυρὸς ἐπικείμενον ἐθέρμαινον, ἐντεῦθεν
<span class="lb" data-page="18a.402" data-line="8" id="l18a.402.8"></span>λαβόντες ἀπήντλουν τῷ πεπονθότι χωρίῳ παντί. καὶ εἰ
<span class="lb" data-page="18a.402" data-line="9" id="l18a.402.9"></span>βραχύ ποτε διέλιπον, εὐθέως ἠσθανόμην τάσεως τῶν κατὰ
<span class="lb" data-page="18a.402" data-line="10" id="l18a.402.10"></span>τὸν τράχηλον μυῶν, ὡς εἶναι δῆλον ὅτι σπασμὸς ἀκολουθήσει
<span class="lb" data-page="18a.402" data-line="11" id="l18a.402.11"></span>ῥαθυμησάντων περὶ τὴν κατάντλησιν. ἐμοὶ μὲν καὶ
<span class="lb" data-page="18a.402" data-line="12" id="l18a.402.12"></span>ἄλλο τι συνέβη κατὰ τὰς κακοπαθείας τῶν μυῶν αἴτιον οὐ
<span class="lb" data-page="18a.402" data-line="13" id="l18a.402.13"></span>σμικρὸν, ὃ καὶ αὐτὸ καλῶς ἔχει δηλῶσαι, χάριν τοῦ νομίσαι
<span class="lb" data-page="18a.402" data-line="14" id="l18a.402.14"></span>τινὰ διὰ μόνην τὴν κατανάγκασιν τῆς κλειδὸς εὐπαθεῖς
<span class="lb" data-page="18a.402" data-line="15" id="l18a.402.15"></span>γενέσθαι τοὺς μύας. ἀποσπασθέντος γὰρ τοῦ ἀκρωμίου
<span class="lb" data-page="18a.402" data-line="16" id="l18a.402.16"></span>κατὰ παλαίστραν ὁ παιδοτρίβης ἰδὼν ταπεινὴν τὴν
<span class="lb" data-page="18a.402" data-line="17" id="l18a.402.17"></span>ἐπωμίδα καὶ εἰς μασχάλην ὠλισθηκέναι τὸν βραχίονα κατέτεινέ
<span class="lb" data-page="18a.402" data-line="18" id="l18a.402.18"></span>τε καὶ μοχλεύειν ἐπεχείρει καὶ τεχνικῶς ἐνήργει
<span class="pb" data-page="18a.403" id="p18a.403"></span>
<span class="lb" data-page="18a.403" data-line="1" id="l18a.403.1"></span>ταῦτα. μὴ προχωροῦντος δὲ τοῦ ἔργου καὶ μάτην τοῦ χρόνου
<span class="lb" data-page="18a.403" data-line="2" id="l18a.403.2"></span>τριβομένου νομίσας αὐτὸν ἐν τῇ μοχλείᾳ τι σφάλλεσθαι,
<span class="lb" data-page="18a.403" data-line="3" id="l18a.403.3"></span>τοὺς μὲν ἄλλους μετ’ ἐκείνου τείνειν τε τὸν βραχίονα καὶ
<span class="lb" data-page="18a.403" data-line="4" id="l18a.403.4"></span>ἀντιτείνειν ἄνω τὸν ὦμον ἐκέλευον, αὐτὸς ὑποβαλὼν τῆς
<span class="lb" data-page="18a.403" data-line="5" id="l18a.403.5"></span>ἀπαθοῦς χειρὸς τοὺς δακτύλους ὡς ἐσωτάτω τοῦ δοκοῦντος
<span class="lb" data-page="18a.403" data-line="6" id="l18a.403.6"></span>ὠλισθηκέναι τὸν βραχίονα, ἵνα μεταξὺ τῶν πλευρῶν καὶ τῆς
<span class="lb" data-page="18a.403" data-line="7" id="l18a.403.7"></span>κεφαλῆς αὐτοὺς παρενθεὶς ἀναμοχλεύσειεν αὐτὸ μικρὸν τοῦτο
<span class="lb" data-page="18a.403" data-line="8" id="l18a.403.8"></span>μηδὲν εὑρὼν ἐν τῇ μασχάλῃ παρὰ φύσιν ἐκέλευον ἐπισχεῖν
<span class="lb" data-page="18a.403" data-line="9" id="l18a.403.9"></span>τὴν τάσιν τοὺς ἅμα τῷ παιδοτρίβῃ τείνοντάς τε καὶ ἀντιτείνοντας,
<span class="lb" data-page="18a.403" data-line="10" id="l18a.403.10"></span><span class="milestone ed2page" data-n="12.323" data-unit="ed2page" id="ed2page.12.323"></span>οὐ γὰρ ἐκπεπτωκέναι τὸ ἄρθρον. οἱ δ’
<span class="lb" data-page="18a.403" data-line="11" id="l18a.403.11"></span>ὡς μετὰ τὴν ὀδύνην μαλθακιζομένου μου περιέτρεπόν τε
<span class="lb" data-page="18a.403" data-line="12" id="l18a.403.12"></span>παρέχειν αὐτὸν ἑαυτοῖς οὐκ ἐμαυτοῦ, οὐκ ἐπαύοντό τε
<span class="lb" data-page="18a.403" data-line="13" id="l18a.403.13"></span>τείνοντες, ὥς τις ἂν διέσπασε τὸν μῦν, ὡς ἤδη καὶ ἄλλοις
<span class="lb" data-page="18a.403" data-line="14" id="l18a.403.14"></span>τισὶ συνέπεσεν, εἰ μὴ κατὰ τύχην ἐπιφανὴς ἕτερος εὖ ἰδὼν,
<span class="lb" data-page="18a.403" data-line="15" id="l18a.403.15"></span>μηδέποτ’ ἂν διὰ μαλακίαν εἶρξα αὐτοὺς τῆς τάσεως, ἀπέλυσε
<span class="lb" data-page="18a.403" data-line="16" id="l18a.403.16"></span>μὲν ἐκείνους, ἐμοὶ δ’ ἐπύθετο τί ποτ’ ἂν εἵη τὸ γεγονὸς,
<span class="lb" data-page="18a.403" data-line="17" id="l18a.403.17"></span>ὅ τι τε κελεύοι με πράττειν. εἶπον οὖν αὐτῷ τὸ μὲν
<span class="lb" data-page="18a.403" data-line="18" id="l18a.403.18"></span>γεγονὸς ἀποσπασθῆναι τοῦ ἀκρωμίου, χρῄζειν δὲ ἐλαίου καὶ
<span class="pb" data-page="18a.404" id="p18a.404"></span>
<span class="lb" data-page="18a.404" data-line="1" id="l18a.404.1"></span>ὀθονίου καὶ ἐρίων εἰς τὸ βαλανεῖον αὐτὸς ἐπορεύθην καὶ
<span class="lb" data-page="18a.404" data-line="2" id="l18a.404.2"></span>πολὺ περιχεόμενος ἔλαιον ἐνδιέτριψα τῇ δεξαμένῃ, μέχρι
<span class="lb" data-page="18a.404" data-line="3" id="l18a.404.3"></span>δυνατὸν ἦν, νομίζων ὅπως κομισθείη τὰ πρὸς τὴν θεραπείαν·
<span class="lb" data-page="18a.404" data-line="4" id="l18a.404.4"></span>ὥστε μοι καὶ διὰ ταύτην τὴν κακοπάθειαν οἱ μύες
<span class="lb" data-page="18a.404" data-line="5" id="l18a.404.5"></span>ἐδέοντο συνεχοῦς καταντλήσεως. οἱ πολλοὶ δὲ καὶ μὴ γενομένης
<span class="lb" data-page="18a.404" data-line="6" id="l18a.404.6"></span>αὐτῆς τῆς ἐπιδέσεως οὐ φέρουσιν, ἀλλ’ αἱροῦνται
<span class="lb" data-page="18a.404" data-line="7" id="l18a.404.7"></span>τὴν εἰς τὸν ἔπειτα χρόνον ἐκ τοῦ πάθους ἔχειν δυσχέρειαν
<span class="lb" data-page="18a.404" data-line="8" id="l18a.404.8"></span>ὑπὲρ τοῦ μὴ πονεῖσθαι μέχρι τεσσαρακονθημέρου· οὐ γὰρ
<span class="lb" data-page="18a.404" data-line="9" id="l18a.404.9"></span>ἡγοῦμαι θᾶττον δύνασθαι τῶν τοσούτων ἀκριβῶς καμφθῆναι
<span class="lb" data-page="18a.404" data-line="10" id="l18a.404.10"></span>τὸ τῆς κλειδὸς ὀστοῦν. τὰ δ’ ἄλλα τῆς ῥήσεως δῆλα.
</p>
<span class="lb rule" data-page="18a.404" data-line="11" id="l18a.404.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.62">
<span class="pb page1" data-page="18a.404" id="p18a.404"></span>
<span class="milestone ed1page page1" data-n="5.595" data-unit="ed1page" id="ed1page.5.595"></span>
<span class="milestone ed2page page1" data-n="12.323" data-unit="ed2page" id="ed2page.12.323"></span>
<span class="lb head" data-page="18a.404" data-line="12" id="l18a.404.12"></span>
            <blockquote class="quote lemma">
<span class="lb" data-page="18a.404" data-line="13" id="l18a.404.13"></span>Κληῒς δὲ κατεηγεῖσα ἢν μὲν ἀτρεκέως ἀποκαυλισθῇ, εὐϊητοτέρη
<span class="lb" data-page="18a.404" data-line="14" id="l18a.404.14"></span>ἐστὶν, ἢν δὲ παραμηκέως, δυσιητοτέρη. τἀναντία
<span class="lb" data-page="18a.404" data-line="15" id="l18a.404.15"></span>δὲ τούτοις ἐστὶν ἢ ὡς ἄν τις οἴοιτο· τὴν μὲν γὰρ ἀτρεκέως
<span class="lb" data-page="18a.404" data-line="16" id="l18a.404.16"></span>ἀποκαυλισθεῖσαν προσαναγκάσειεν ἄν τις μᾶλλον ἐς
<span class="lb" data-page="18a.404" data-line="17" id="l18a.404.17"></span>τὴν φύσιν ἐλθεῖν καὶ εἰ πάνυ προμηθηθείη τὸ ἀνωτέρω,
<span class="lb" data-page="18a.404" data-line="18" id="l18a.404.18"></span>κατωτέρω ἂν ποιήσειε σχήμασί τε ἐπιτηδείοισι καὶ ἐπιδέσει
<span class="pb" data-page="18a.405" id="p18a.405"></span>
<span class="lb" data-page="18a.405" data-line="1" id="l18a.405.1"></span>ἁρμοζούσῃ. εἰ δὲ μὴ τελέως ἱδρυνθείη, ἀλλ’ οὖν
<span class="lb" data-page="18a.405" data-line="2" id="l18a.405.2"></span>τὸ ὑπερέχον γε τοῦ ὀστέου οὐ κάρτα ὀξὺ γίνεται. ὡς δ’
<span class="lb" data-page="18a.405" data-line="3" id="l18a.405.3"></span>ἂν παράμηκες τὸ ὀστέον κατεάγῃ, ἰκέλη ἡ ξυμφορὴ γίνεται
<span class="lb" data-page="18a.405" data-line="4" id="l18a.405.4"></span>τοῖσιν ὀστέοισι τοῖσιν ἀπεσπασμένοισι, περὶ ὧν πρόσθεν
<span class="lb" data-page="18a.405" data-line="5" id="l18a.405.5"></span>γέγραπται· οὕτε γὰρ ἱδρυνθῆναι αὐτὸ πρὸς ἑωυτὸ
<span class="lb" data-page="18a.405" data-line="6" id="l18a.405.6"></span>κάρτα ἐθέλει, ἥ τε ὑπερέχουσα ἀκρὶς τοῦ ὀστέου ὀξεῖα
<span class="lb" data-page="18a.405" data-line="7" id="l18a.405.7"></span>γίνεται κάρτα. τὸ μὲν οὖν σύμπαν εἰδέναι χρὴ ὅτι
<span class="lb" data-page="18a.405" data-line="8" id="l18a.405.8"></span>βλάβη οὐδεμίη τῷ ὤμῳ οὐδὲ τῷ ἄλλῳ σώματι γίνεται
<span class="lb" data-page="18a.405" data-line="9" id="l18a.405.9"></span>διὰ τὴν κάτηξιν τῆς κληῖδος, ἢν μὴ ἐπισφακελίσῃ. ὀλιγάκις
<span class="lb" data-page="18a.405" data-line="10" id="l18a.405.10"></span>δὲ τοῦτο γίνεται.
</blockquote>
<span class="lb rule" data-page="18a.405" data-line="11" id="l18a.405.11"></span>
            <p>
<span class="lb" data-page="18a.405" data-line="12" id="l18a.405.12"></span>Λέγει τὴν δι’ ὅλως ἀποκαυλισθεῖσαν, ὡς κατὰ μηδὲν
<span class="lb" data-page="18a.405" data-line="13" id="l18a.405.13"></span>προσέχεσθαι, τὸ δὲ ἀντικείμενον τούτῳ τὸ οὐκ ἀτρεκέως
<span class="lb" data-page="18a.405" data-line="14" id="l18a.405.14"></span>ἐστὶν, ὃ καθ’ ἕνα τρόπον γινόμενον ἐδήλωσεν εἰπών· ἢν δὲ
<span class="lb" data-page="18a.405" data-line="15" id="l18a.405.15"></span>παραμηκέως, δυσιητοτέρη μετ’ αὐτοῦ καὶ συνενδείξασθαι
<span class="lb" data-page="18a.405" data-line="16" id="l18a.405.16"></span>τὴν μὲν ἀκριβῶς ἀποκαυλιζομένην ἐγκαρσίαν πάσχειν τοῦτο,
<span class="lb" data-page="18a.405" data-line="17" id="l18a.405.17"></span>τὴν δ’ οὐκ ἀκριβῶς κατὰ μῆκος. ὅταν μὲν οὖν ὁλοκλήρως
<span class="lb" data-page="18a.405" data-line="18" id="l18a.405.18"></span>ἀποκαυλισθῇ, παραλλάττειν εἴωθε τοὐπίπαν ἀλλήλων τὰ
<span class="pb" data-page="18a.406" id="p18a.406"></span>
<span class="lb" data-page="18a.406" data-line="1" id="l18a.406.1"></span>μόρια, καὶ τὸ μὲν ἄνω χωρεῖν, τὸ δὲ κάτω, τὸ μὲν ἔσω, τὸ
<span class="lb" data-page="18a.406" data-line="2" id="l18a.406.2"></span>δὲ ἕξω. καὶ κατὰ τοῦτο φαίνεται μέγα τε τὸ κάταγμα καὶ
<span class="lb" data-page="18a.406" data-line="3" id="l18a.406.3"></span>δυσίατον εἶναι, κατὰ δὲ τὸν ἕτερον τρόπον, ἡνίκα παραμήκης
<span class="lb" data-page="18a.406" data-line="4" id="l18a.406.4"></span>ἐστὶν ἡ διάθεσις τοῦ κατάγματος, ἡ μὲν φαντασία μικροτέρα,
<span class="lb" data-page="18a.406" data-line="5" id="l18a.406.5"></span>χαλεπωτέρα δὲ ἡ ἴασις. οὐ γὰρ ἐνδέχεται τὴν
<span class="lb" data-page="18a.406" data-line="6" id="l18a.406.6"></span>ἐν κύκλῳ περιβολὴν ὥσπερ τὰ κῶλα μόνην δυναμένην
<span class="lb" data-page="18a.406" data-line="7" id="l18a.406.7"></span>προστεῖλαι καὶ παραγαγεῖν τὸ παρὰ μῆκος ἐσχισμένον τῆς
<span class="lb" data-page="18a.406" data-line="8" id="l18a.406.8"></span>κλειδός. ἐὰν οὖν, <span class="milestone ed2page" data-n="12.324" data-unit="ed2page" id="ed2page.12.324"></span>ὦν εἴρηκα νῦν εἴης μεμνημένος,
<span class="lb" data-page="18a.406" data-line="9" id="l18a.406.9"></span>οὐδὲν ἐνεγκεῖν φαίνεται τῶν ἐφεξῆς ὑπ’ αὐτοῦ λεγομένων
<span class="lb" data-page="18a.406" data-line="10" id="l18a.406.10"></span>ἀσαφές.
</p>
<span class="lb rule" data-page="18a.406" data-line="11" id="l18a.406.11"></span>
          </article>

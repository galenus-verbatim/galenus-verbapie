<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.64">
<span class="pb page1" data-page="18a.407" id="p18a.407"></span>
<span class="milestone ed1page page1" data-n="5.595" data-unit="ed1page" id="ed1page.5.595"></span>
<span class="milestone ed2page page1" data-n="12.324" data-unit="ed2page" id="ed2page.12.324"></span>
<span class="lb head" data-page="18a.407" data-line="4" id="l18a.407.4"></span>
            <blockquote class="quote lemma">
<span class="lb" data-page="18a.407" data-line="5" id="l18a.407.5"></span>Συμφύεται δὲ ταχέως κληῒς καὶ τἄλλα πάντα ὅσα χαῦνα
<span class="lb" data-page="18a.407" data-line="6" id="l18a.407.6"></span>ὀστέα. ταχεῖαν γὰρ τὴν ἐπιπώρωσιν ποιέεται τὰ τοιαῦτα.
<span class="lb" data-page="18a.407" data-line="7" id="l18a.407.7"></span>ὅταν μὲν οὖν νεωστὶ καταγῇ, οἱ τετρωμένοι σπουδάζουσιν
<span class="lb" data-page="18a.407" data-line="8" id="l18a.407.8"></span>οἰόμενοι μεῖζον τὸ κακὸν εἶναι ἢ ὅσον ἐστὶν οἵ τε ἰητροὶ
<span class="lb" data-page="18a.407" data-line="9" id="l18a.407.9"></span>προθυμέονται δῆθεν ὀρθῶς ἰῆσθαι. προϊόντος δὲ
<span class="lb" data-page="18a.407" data-line="10" id="l18a.407.10"></span>τοῦ χρόνου οἱ τετρωμένοι, ἅτε οὐκ ὀδυνώμενοι οὔτε κωλυόμενοι
<span class="lb" data-page="18a.407" data-line="11" id="l18a.407.11"></span>οὔτε ὁδοιπορίης οὔτε ἐδωδῆς καταμελέουσιν·
<span class="lb" data-page="18a.407" data-line="12" id="l18a.407.12"></span>οἵ τε αὖ ἰητροὶ ἅτε οὐ δυνάμενοι κατὰ τὰ χωρία ἀποδεικνύναι
<span class="lb" data-page="18a.407" data-line="13" id="l18a.407.13"></span><span class="milestone ed1page" data-n="5.596" data-unit="ed1page" id="ed1page.5.596"></span>ἀποδιδράσκουσι καὶ οὐκ ἄχθονται τῇ
<span class="lb" data-page="18a.407" data-line="14" id="l18a.407.14"></span>ἀμελείῃ τῶν τετρωμένων, ἐν τούτῳ δὲ ἡ ἐπιπώρωσις συνταχύνεται.
<span class="lb" data-page="18a.407" data-line="15" id="l18a.407.15"></span>ἐπιδέσιος μὲν οὖν τρόπος καθέστηκε παραπλήσιος
<span class="lb" data-page="18a.407" data-line="16" id="l18a.407.16"></span>τοῖσι πλείστοισι, κηρωτῇ καὶ σπλήνεσι καὶ ὀθονίοισι
<span class="lb" data-page="18a.407" data-line="17" id="l18a.407.17"></span>μαλθακοῖσιν ἰητρεύειν, καὶ τάδε δεῖ προσιητρεύειν
<span class="lb" data-page="18a.407" data-line="18" id="l18a.407.18"></span>καὶ τάδε δεῖ προσξυνιέναι καὶ μάλιστα ἐν τούτῳ τῷ χειρίσματι,
<span class="pb" data-page="18a.408" id="p18a.408"></span>
<span class="lb" data-page="18a.408" data-line="1" id="l18a.408.1"></span>ὅτι τούς τε σπλῆνας πλείστους κατὰ τὸ ἐξέχον
<span class="lb" data-page="18a.408" data-line="2" id="l18a.408.2"></span>χρὴ τιθέναι καὶ τοῖσι ἐπιδέσμοισι πλείστοισι καὶ μάλιστα
<span class="lb" data-page="18a.408" data-line="3" id="l18a.408.3"></span>κατὰ τοῦτο χρὴ πιέζειν. εἰσὶ δὲ δή τινες οἳ ἐπεσοφίσαντο
<span class="lb" data-page="18a.408" data-line="4" id="l18a.408.4"></span>ἤδη μολύβδιον βαρὺ προσεπικαταδεῖν, ὡς καταναγκάζειν
<span class="lb" data-page="18a.408" data-line="5" id="l18a.408.5"></span>τὸ ὑπερέχον. ξυνιᾶσι μὲν οὖν ἴσως οὐδὲ οἱ ἁπλῶς
<span class="lb" data-page="18a.408" data-line="6" id="l18a.408.6"></span>ἐπιδέοντες· ἀτὰρ δὴ οὐδὲ οὗτος ὁ τρόπος κληῖδος κατήξιός
<span class="lb" data-page="18a.408" data-line="7" id="l18a.408.7"></span>ἐστιν, οὐ γὰρ δυνατὸν τὸ ὑπερέχον καταναγκάζεσθαι
<span class="lb" data-page="18a.408" data-line="8" id="l18a.408.8"></span>οὐδὲν ὅ τι καὶ ἄξιον λόγου. ἄλλοι δ’ αὖ τινές εἰσιν οἵτινες
<span class="lb" data-page="18a.408" data-line="9" id="l18a.408.9"></span>καταμαθόντες τοῦτο, ὅτι αὗται αἱ ἐπιδέσιες παράφοροί
<span class="lb" data-page="18a.408" data-line="10" id="l18a.408.10"></span>εἰσι καὶ οὐ κατὰ φύσιν καταναγκάζουσι τὰ ὑπερέχοντα.
<span class="lb" data-page="18a.408" data-line="11" id="l18a.408.11"></span>ἐπιδέουσι μὲν οὖν αὐτοὺς σπλήνεσι καὶ ὀθονίοισι
<span class="lb" data-page="18a.408" data-line="12" id="l18a.408.12"></span>χρώμενοι, ὥσπερ καὶ οἱ ἄλλοι, ζώσαντες δὲ τὸν ἄνθρωπον
<span class="lb" data-page="18a.408" data-line="13" id="l18a.408.13"></span>ταινίῃ τινὶ, ᾗ εὐζωστότατος αὐτὸς ἑωυτοῦ ἐστιν, ὅταν
<span class="lb" data-page="18a.408" data-line="14" id="l18a.408.14"></span>ἐπιθῶσι τοὺς σπλῆνας ἐπὶ τὰ ὑπερέχοντα τοῦ κατήγματος
<span class="lb" data-page="18a.408" data-line="15" id="l18a.408.15"></span>ἐξογκώσαντες ἐπὶ τὰ ἐξέχοντα τὴν ἀρχὴν τοῦ ὀθονίου
<span class="lb" data-page="18a.408" data-line="16" id="l18a.408.16"></span>προσέδησαν πρὸς τὸ ζῶσμα ἐκ τοῦ ἔμπροσθεν καὶ
<span class="lb" data-page="18a.408" data-line="17" id="l18a.408.17"></span>οὕτως ἐπιδέουσιν ἐπὶ τὴν ἴξιν τῆς κληῖδος ἐπιτανύοντες
<span class="lb" data-page="18a.408" data-line="18" id="l18a.408.18"></span>ἐς τοὔπισθεν ἄγοντες, κἄπειτα περιβαλόντες περὶ τὸ
<span class="pb" data-page="18a.409" id="p18a.409"></span>
<span class="lb" data-page="18a.409" data-line="1" id="l18a.409.1"></span>ζῶσμα ἐς τοὔμπροσθεν ἄγουσι καὶ αὖθις ἐς τοὔπισθεν. οἱ
<span class="lb" data-page="18a.409" data-line="2" id="l18a.409.2"></span>δέ τινες οὐχὶ περὶ τὸ ζῶσμα περιβάλλουσι τὸ ὀθόνιον,
<span class="lb" data-page="18a.409" data-line="3" id="l18a.409.3"></span>ἀλλὰ περὶ τὸ περίνεόν τε καὶ παρ’ αὐτὴν τὴν ἕδρην καὶ
<span class="lb" data-page="18a.409" data-line="4" id="l18a.409.4"></span>παρὰ τὴν ἄκανθαν κυκλεύοντες τὸ ὀθόνιον, οὕτω πιέζουσι
<span class="lb" data-page="18a.409" data-line="5" id="l18a.409.5"></span>τὸ κάταγμα. ταῦτα γοῦν ἀπείρῳ μὲν ἀκοῦσαι φαίνεται
<span class="lb" data-page="18a.409" data-line="6" id="l18a.409.6"></span>ἐγγὺς τοῦ κατὰ φύσιν εἶναι, χρεωμένῳ δὲ ἄχρηστα· οὔτε
<span class="lb" data-page="18a.409" data-line="7" id="l18a.409.7"></span>γὰρ μόνιμα οὐδένα χρόνον, οὐδ’ εἰ κατακέοιτό τις, καίτοι
<span class="lb" data-page="18a.409" data-line="8" id="l18a.409.8"></span>ἐγγυτάτω ἂν οὕτως, ἀλλ’ ὅμως εἰ κατακείμενος ἢ τὸ σκέλος
<span class="lb" data-page="18a.409" data-line="9" id="l18a.409.9"></span>συγκάμψειεν ἢ αὐτὸς καμφθείη, πάντα ἂν τὰ ἐπιδέσματα
<span class="lb" data-page="18a.409" data-line="10" id="l18a.409.10"></span>κινέοιτο ἄλλως τε ἀσηρὴ ἡ ἐπίδεσις.
</blockquote>
<span class="lb rule" data-page="18a.409" data-line="11" id="l18a.409.11"></span>
            <p>
<span class="lb" data-page="18a.409" data-line="12" id="l18a.409.12"></span><span class="milestone ed2page" data-n="12.325" data-unit="ed2page" id="ed2page.12.325"></span>Τὴν αἰτίαν εἶπεν αὐτὸς τοῦ ταχέως τὰ τοιαῦτα
<span class="lb" data-page="18a.409" data-line="13" id="l18a.409.13"></span>συμφύεσθαι, τοῦ μέντοι τὴν πώρωσιν γίγνεσθαι ταχεῖαν,
<span class="lb" data-page="18a.409" data-line="14" id="l18a.409.14"></span>οὐκ ἔτ’ εἶπε τὴν αἰτίαν, ὡς ἂν ἐξ αὐτῶν τῶν ὀστῶν
<span class="lb" data-page="18a.409" data-line="15" id="l18a.409.15"></span>τῆς φύσεως ὑπὲρ ὧν ὁ λόγος ἐστὶ νοηθῆναι δυναμένην. τὰ
<span class="lb" data-page="18a.409" data-line="16" id="l18a.409.16"></span>γὰρ χαῦνα πλείονος ἐν αὐτοῖς ὑγρότητος μετέχει. λέλεκται
<span class="lb" data-page="18a.409" data-line="17" id="l18a.409.17"></span>δὲ ἡμῖν ἐν τοῖς ἔμπροσθεν ὡς ἐκχεομένης αὐτῆς, εἶτα πηγνυμένης
<span class="lb" data-page="18a.409" data-line="18" id="l18a.409.18"></span>ὑπὸ τῆς κατὰ τὸ πεπονθὸς ὀστοῦν δυνάμεως ὁ
<span class="pb" data-page="18a.410" id="p18a.410"></span>
<span class="lb" data-page="18a.410" data-line="1" id="l18a.410.1"></span>πῶρος ἐπιτρέφεται τοῖς χείλεσι τοῦ κατεαγότος ὀστοῦ. κἀπειδὰν
<span class="lb" data-page="18a.410" data-line="2" id="l18a.410.2"></span>ἱκανῶς τοῦτο γένηται, συνδεῖταί τε καὶ σφίγγεται
<span class="lb" data-page="18a.410" data-line="3" id="l18a.410.3"></span>τὰ χείλη τοῦ κατάγματος, οὐ διὰ τοῦ βάθους ἐῤῥιμμένου
<span class="lb" data-page="18a.410" data-line="4" id="l18a.410.4"></span>τοῦ πεπονθότος ὀστοῦ, καθάπερ ἐῤῥιμμέναι σάρκες, ἀλλ’
<span class="lb" data-page="18a.410" data-line="5" id="l18a.410.5"></span>ὡς εἴρηται κατὰ τὴν ἐκτὸς ἐπιφάνειαν, οἷον δεσμόν τινα
<span class="lb" data-page="18a.410" data-line="6" id="l18a.410.6"></span>ἀχθομένου. τὰ δ’ ἑξῆς ἅπαντα δῆλα τοῖς προσέχουσι τὸν
<span class="lb" data-page="18a.410" data-line="7" id="l18a.410.7"></span>νοῦν.
</p>
<span class="lb rule" data-page="18a.410" data-line="8" id="l18a.410.8"></span>
          </article>

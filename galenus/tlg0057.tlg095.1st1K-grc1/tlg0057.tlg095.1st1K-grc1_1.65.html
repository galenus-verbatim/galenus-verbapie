<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.65">
<span class="pb page1" data-page="18a.410" id="p18a.410"></span>
<span class="milestone ed1page page1" data-n="5.596" data-unit="ed1page" id="ed1page.5.596"></span>
<span class="milestone ed2page page1" data-n="12.325" data-unit="ed2page" id="ed2page.12.325"></span>
<span class="lb head" data-page="18a.410" data-line="9" id="l18a.410.9"></span>
            <blockquote class="quote lemma">
<span class="lb" data-page="18a.410" data-line="10" id="l18a.410.10"></span>Ἥ τε γὰρ ἕδρη ἀπολαμβάνεται ἀθρόα τε τὰ ὀθόνια ἐν ταύτῃ
<span class="lb" data-page="18a.410" data-line="11" id="l18a.410.11"></span>τῇ στενοχωρίῃ γίνεται. τά τε αὖ περὶ τὴν ζώνην παραβαλλόμενα
<span class="lb" data-page="18a.410" data-line="12" id="l18a.410.12"></span>οὐχ οὕτως ἰσχυρῶς ἔζωσται, ὡς οὐκ ἀναγκάσαι
<span class="lb" data-page="18a.410" data-line="13" id="l18a.410.13"></span>ἐς τὸ ἄνω τὴν ζώνην ἐπανιέναι καὶ οὕτως ἀνάγκη ἂν
<span class="lb" data-page="18a.410" data-line="14" id="l18a.410.14"></span>εἴη πάντα χαλᾷν τὰ ἐπιδέσματα, ἄγχιστα δ’ ἄν τις δοκέῃ
<span class="lb" data-page="18a.410" data-line="15" id="l18a.410.15"></span>ποιέειν, καίπερ οὐ μεγάλα ποιέων, εἰ τοῖσι μέν τισι
<span class="lb" data-page="18a.410" data-line="16" id="l18a.410.16"></span>τῶν ὀθονίων περὶ τὴν ζώνην περιβάλλοι, τοῖσι δὲ πλείστοισι
<span class="lb" data-page="18a.410" data-line="17" id="l18a.410.17"></span>τῶν ὀθονίων τὴν ἀρχαίην ἐπίδεσιν ἐπιδέοι· οὕτω
<span class="lb" data-page="18a.410" data-line="18" id="l18a.410.18"></span>γὰρ ἂν μάλιστα τὰ ἐπιδέσματα μόνιμά τε εἴη καὶ ἀλλήλοισι
<span class="lb" data-page="18a.410" data-line="19" id="l18a.410.19"></span>τιμωρέοι. τὰ μὲν οὖν πλεῖστα εἴρηται ὅσα καταλαμβάνει
<span class="pb" data-page="18a.411" id="p18a.411"></span>
<span class="lb" data-page="18a.411" data-line="1" id="l18a.411.1"></span>τοὺς τὴν κληῖδα καταγνυμένους, προσξυνιέναι
<span class="lb" data-page="18a.411" data-line="2" id="l18a.411.2"></span>δὲ καὶ τόδε χρὴ, ὅτι κληῒς ὡς ἐπὶ τὸ πουλὺ κατάγνυται,
<span class="lb" data-page="18a.411" data-line="3" id="l18a.411.3"></span>ὥστε τὸ μὲν ἀπὸ τοῦ στήθεος πεφυκὸς ὀστέον εἰς τὸ
<span class="lb" data-page="18a.411" data-line="4" id="l18a.411.4"></span>ἄνω μέρος ὑπερέχειν, τὸ δὲ ἀπὸ τῆς ἀκρωμίης πεφυκὸς
<span class="lb" data-page="18a.411" data-line="5" id="l18a.411.5"></span>ὀστέον ἐν τῷ κάτω μέρει εἶναι. αἴτια δὲ τούτων τάδε,
<span class="lb" data-page="18a.411" data-line="6" id="l18a.411.6"></span>ὅτι τὸ μὲν στῆθος οὔτε κατωτέρω ἂν πουλὺ οὔτε ἀνωτέρω
<span class="lb" data-page="18a.411" data-line="7" id="l18a.411.7"></span>χωρήσειεν.
</blockquote>
<span class="lb rule" data-page="18a.411" data-line="8" id="l18a.411.8"></span>
            <p>
<span class="lb" data-page="18a.411" data-line="9" id="l18a.411.9"></span>Οὐκ ἔστι σύνθετον ὄνομα τὸ στενυγροχωρίῳ ἐκ τε τοῦ
<span class="lb" data-page="18a.411" data-line="10" id="l18a.411.10"></span>ὑγροῦ καὶ τοῦ στενοῦ καὶ τῆς χώρας γεγονὸς, ὥς τινες νομίζουσιν,
<span class="lb" data-page="18a.411" data-line="11" id="l18a.411.11"></span>ἀλλ’ ἀπὸ τοῦ στενυγρὸν, ὅπερ οὐδ’ αὐτὸ πλέον
<span class="lb" data-page="18a.411" data-line="12" id="l18a.411.12"></span>σημαίνει τοῦ στενοῦ κατὰ παραγωγήν τινα γεγενημένης
<span class="lb" data-page="18a.411" data-line="13" id="l18a.411.13"></span>στενυγροχωρίας μηδὲν πλέον δηλούσης τῆς στενότητος. εὔδηλον
<span class="lb" data-page="18a.411" data-line="14" id="l18a.411.14"></span>δὲ τοῦτο κἀξ ὧν Σιμωνίδης εἶπεν, ὧδέ πως ἐχόντων·
<span class="lb" data-page="18a.411" data-line="15" id="l18a.411.15"></span>οὔπω τις οὕτω δασκίοις ἐν οὔρεσιν ἀνὴρ λέγονται δὶς ἐν οὐδὲ
<span class="lb" data-page="18a.411" data-line="16" id="l18a.411.16"></span>πάρδαλιν μοῦνος στενυγρῷ συντυχὼν ἐν ἀτραπῷ. ψιλοῦται
<span class="lb" data-page="18a.411" data-line="17" id="l18a.411.17"></span>δὲ δηλονότι κατὰ τὴν δευτέραν συλλαβήν.
</p>
<span class="lb rule" data-page="18a.411" data-line="18" id="l18a.411.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.68">
<span class="pb page1" data-page="18a.413" id="p18a.413"></span>
<span class="milestone ed1page page1" data-n="5.597" data-unit="ed1page" id="ed1page.5.597"></span>
<span class="milestone ed2page page1" data-n="12.326" data-unit="ed2page" id="ed2page.12.326"></span>
<span class="lb head" data-page="18a.413" data-line="9" id="l18a.413.9"></span>
            <blockquote class="quote lemma">
<span class="lb" data-page="18a.413" data-line="10" id="l18a.413.10"></span>Ἄγχιστα μὲν ἡ κληῒς πρὸς τὸ τοῦ ὤμου ἄρθρον πλοώδης
<span class="lb" data-page="18a.413" data-line="11" id="l18a.413.11"></span>ἐστίν· ἠνάγκασται γὰρ πυκινοκίνητος εἶναι διὰ τὴν τῆς
<span class="lb" data-page="18a.413" data-line="12" id="l18a.413.12"></span>ἀκρωμίης σύζευξιν. ἄλλως τε ὅταν τρωθῇ, φεύγει ἐς τὸ
<span class="lb" data-page="18a.413" data-line="13" id="l18a.413.13"></span>ἄνω μέρος τὸ πρὸς τῷ στήθει προσεχόμενον καὶ οὐ μάλα
<span class="lb" data-page="18a.413" data-line="14" id="l18a.413.14"></span>ἐς τὸ κάτω μέρος ἀναγκάζεσθαι ἐθέλει. καὶ γὰρ πέφυκε
<span class="lb" data-page="18a.413" data-line="15" id="l18a.413.15"></span>κοῦφον καὶ ἡ εὐρυχωρίη αὐτῷ ἄνω πλείων ἢ κάτω. ὁ
<span class="lb" data-page="18a.413" data-line="16" id="l18a.413.16"></span>δὲ ὦμος καὶ τὰ προσηρτημένα τούτοισιν εὐαπόλυτά εἰσιν
<span class="lb" data-page="18a.413" data-line="17" id="l18a.413.17"></span>ἀπὸ τῶν πλευρέων καὶ τοῦ στήθεος καὶ διὰ τοῦτο δύναται
<span class="lb" data-page="18a.413" data-line="18" id="l18a.413.18"></span>καὶ ἀνωτέρω πουλὺ ἀνάγεσθαι καὶ κατωτέρω. ὅταν
<span class="pb" data-page="18a.414" id="p18a.414"></span>
<span class="lb" data-page="18a.414" data-line="1" id="l18a.414.1"></span>γοῦν καταγῇ κληῒς, τὸ πρὸς τῷ ὤμῳ ὀστέον ἐς τὸ κατωτέρω
<span class="lb" data-page="18a.414" data-line="2" id="l18a.414.2"></span>ἐπιῤῥέπει· ἐς τοῦτο γὰρ ἐπιτροχώτερον αὐτὸ ἅμα
<span class="lb" data-page="18a.414" data-line="3" id="l18a.414.3"></span>τῷ ὤμῳ καὶ τῷ βραχίονι κάτω ῥεῦσαι μᾶλλον ἢ ἐς τὸ
<span class="lb" data-page="18a.414" data-line="4" id="l18a.414.4"></span>ἄνω. ὁπότε οὖν ταῦτά ἐστιν, ἀξυνετέουσιν ὅσοι τὸ ὑπερέχον
<span class="lb" data-page="18a.414" data-line="5" id="l18a.414.5"></span>τοῦ ὀστέου ἐς τὸ κάτω καταναγκάσαι οἴονται εἶναι,
<span class="lb" data-page="18a.414" data-line="6" id="l18a.414.6"></span>ἀλλὰ δῆλον ὅτι τὸ κάτω πρὸς τῷ ἄνω προσακτέον ἐστί.
<span class="lb" data-page="18a.414" data-line="7" id="l18a.414.7"></span>τοῦτο γὰρ ἔχει κίνησιν, τοῦτο γάρ ἐστι καὶ τὸ ἀποστὰν
<span class="lb" data-page="18a.414" data-line="8" id="l18a.414.8"></span>ἀπὸ τῆς φύσιος. δῆλον οὖν ὅτι ἄλλως μὲν οὐδαμῶς ἐστιν
<span class="lb" data-page="18a.414" data-line="9" id="l18a.414.9"></span>ἀναγκάσαι τοῦτο· αἵ τε γὰρ ἐπιδέσιες οὐδέν τι μᾶλλον
<span class="lb" data-page="18a.414" data-line="10" id="l18a.414.10"></span>προσαναγκάζουσιν ἢ ἀπαναγκάζουσιν. εἰ δέ τις τὸν βραχίονα
<span class="lb" data-page="18a.414" data-line="11" id="l18a.414.11"></span>πρὸς τῇσι πλευρῇσιν ὡς μάλιστα ἐόντα ἀναγκάζοι
<span class="lb" data-page="18a.414" data-line="12" id="l18a.414.12"></span>ἄνω, ὡς ὅτι ὀξύτατος ὁ ὦμος φαίνεται εἶναι, δῆλον ὅτι
<span class="lb" data-page="18a.414" data-line="13" id="l18a.414.13"></span>οὕτως ἂν ἁρμοσθείη πρὸς τὸ ὀστέον τὸ ἀπὸ τοῦ στήθεος
<span class="lb" data-page="18a.414" data-line="14" id="l18a.414.14"></span>πεφυκὸς ὅθεν ἀπεσπάσθη.
</blockquote>
<span class="lb rule" data-page="18a.414" data-line="15" id="l18a.414.15"></span>
            <p>
<span class="lb" data-page="18a.414" data-line="16" id="l18a.414.16"></span>Τροπικοῖς ὀνόμασι καὶ γλωσσηματικοῖς εἴωθεν ὁ Ἱπποκράτης
<span class="lb" data-page="18a.414" data-line="17" id="l18a.414.17"></span>ἐννοιῶν χρῆσθαι, καίτοι πολιτικὴν ἑρμηνεύων
<span class="lb" data-page="18a.414" data-line="18" id="l18a.414.18"></span>ἑρμηνείαν, ὅμοιόν τι τούτῳ πεπονθὼς ὁ Ξενοφῶν· καὶ
<span class="pb" data-page="18a.415" id="p18a.415"></span>
<span class="lb" data-page="18a.415" data-line="1" id="l18a.415.1"></span>γὰρ ἐκεῖνος εἴπερ τις καὶ ἄλλος ἑρμηνεύων πολιτικῶς,
<span class="lb" data-page="18a.415" data-line="2" id="l18a.415.2"></span>ὅμως παρεμβάλλει πολλάκις ὀνόματα γλωσσηματικὰ καὶ
<span class="lb" data-page="18a.415" data-line="3" id="l18a.415.3"></span>τροπικά. σπανιώτερον μὲν οὖν παρ’ ἐκείνῳ τὸ τοιοῦτον,
<span class="lb" data-page="18a.415" data-line="4" id="l18a.415.4"></span>συνεχέστερον δὲ παρὰ τῷ Ἱπποκράτει, καθάπερ ἐπὶ τῇ
<span class="lb" data-page="18a.415" data-line="5" id="l18a.415.5"></span>προγεγραμμένῃ ῥήσει τὸν κιγκλισμὸν εἶπεν, ἐνταῦθά τε τὸ
<span class="lb" data-page="18a.415" data-line="6" id="l18a.415.6"></span>πλοώδης ἐστίν. ἐνδείκνυται γὰρ διὰ τῆς φωνῆς τὸ οἷον
<span class="lb" data-page="18a.415" data-line="7" id="l18a.415.7"></span>ἀστήρικτος, ᾧ καὶ τὸ ζῶον φαινόμενον μαρτυρεῖ, καθ’ ὅ
<span class="lb" data-page="18a.415" data-line="8" id="l18a.415.8"></span>φησιν ἠνάγκαστο, καθ’ ὃ πυκινοκίνητος αὐτὸς ἐδήλωσεν εἰπὼν,
<span class="lb" data-page="18a.415" data-line="9" id="l18a.415.9"></span>διὰ τὴν τῆς ἀκρωμίης σύζευξιν. αὕτη δὲ πάλιν ἡ ἀκρωμίη
<span class="lb" data-page="18a.415" data-line="10" id="l18a.415.10"></span>διὰ τὸ <span class="milestone ed2page" data-n="12.327" data-unit="ed2page" id="ed2page.12.327"></span>κατ’ ὦμον ἄρθρον ἐστὶ πυκινοκίνητος, ἀτενὴς,
<span class="lb" data-page="18a.415" data-line="11" id="l18a.415.11"></span>ἅτε ὑπάρχων αὐτὸς καὶ μεγίστας ἔχων κινήσεις. τὸ δὲ
<span class="lb" data-page="18a.415" data-line="12" id="l18a.415.12"></span>κατ’ ἀρχὴν εἰρημένον τῆς ῥήσεως, τὸ ἄγχιστα μὲν τὴν ἀμφιβολίαν
<span class="lb" data-page="18a.415" data-line="13" id="l18a.415.13"></span>ἣν ἔχει πρότερον ἐπὶ τοῦ χωρίου προσῆκεν ἀκούειν
<span class="lb" data-page="18a.415" data-line="14" id="l18a.415.14"></span>ἢ τοῦ πράγματος αὐτοῦ. δῆλον μὲν γὰρ ἐγγυτάτω, ἀλλ’
<span class="lb" data-page="18a.415" data-line="15" id="l18a.415.15"></span>ἤτοι πλησίον τοῦ ἄρθρου πυκινοκίνητον ἐνδείξεται τὴν κλεῖν
<span class="lb" data-page="18a.415" data-line="16" id="l18a.415.16"></span>εἰρημένον, ὅπερ ἐμοὶ δοκεῖ μᾶλλον ἄν τις ἀκούῃ ὀρθῶς, ἐνίοις
<span class="lb" data-page="18a.415" data-line="17" id="l18a.415.17"></span>ἔδοξε συνάπτειν τὸ ἄγχιστα, δεήσει τὸ πυκινοκίνητον εἶναι
<span class="pb" data-page="18a.416" id="p18a.416"></span>
<span class="lb" data-page="18a.416" data-line="1" id="l18a.416.1"></span>τὸ λεγόμενον, τὸ οὕτω ἐγγυτάτω τὸ πυκινοκινήτου ἡ κλείς
<span class="lb" data-page="18a.416" data-line="2" id="l18a.416.2"></span>ἐστι πλησίον τοῦ κατ’ ὦμον ἄρθρου.
</p>
<span class="lb rule" data-page="18a.416" data-line="3" id="l18a.416.3"></span>
          </article>

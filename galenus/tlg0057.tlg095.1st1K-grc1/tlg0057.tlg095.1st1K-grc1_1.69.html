<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.69">
<span class="pb page1" data-page="18a.416" id="p18a.416"></span>
<span class="milestone ed1page page1" data-n="5.597" data-unit="ed1page" id="ed1page.5.597"></span>
<span class="milestone ed2page page1" data-n="12.327" data-unit="ed2page" id="ed2page.12.327"></span>
<span class="lb head" data-page="18a.416" data-line="4" id="l18a.416.4"></span>
            <blockquote class="quote lemma">
<span class="lb" data-page="18a.416" data-line="5" id="l18a.416.5"></span>Εἰ οὖν τις τῇ μὲν ἐπιδέσει χρῷτο τῇ νομίμῃ τοῦ ταχέως
<span class="lb" data-page="18a.416" data-line="6" id="l18a.416.6"></span>συναλθεσθῆναι εἵνεκα, ἡγήσαιτο δὲ τἄλλα πάντα μάτην
<span class="lb" data-page="18a.416" data-line="7" id="l18a.416.7"></span>εἶναι παρὰ τὸ σχῆμα τὸ εἰρημένον, ὀρθῶς τε ἂν ξυνίῃ,
<span class="lb" data-page="18a.416" data-line="8" id="l18a.416.8"></span>ἰητρεύοι τ’ ἂν τάχιστα καὶ κάλλιστα· κατακέεσθαι μέντοι
<span class="lb" data-page="18a.416" data-line="9" id="l18a.416.9"></span>τὸν ἄνθρωπον μέγα τὸ διάφορόν ἐστι καὶ ἡμέραι ἱκαναὶ
<span class="lb" data-page="18a.416" data-line="10" id="l18a.416.10"></span>τεσσαρεσκαίδεκα, εἰ ἀτρεμέοι, εἴκοσι δὲ πάμπολλαι.
</blockquote>
<span class="lb rule" data-page="18a.416" data-line="11" id="l18a.416.11"></span>
            <p>
<span class="lb" data-page="18a.416" data-line="12" id="l18a.416.12"></span>Νομίμην ἐπίδεσιν λέγει τὴν ὑπὸ πάντων εἰθισμένην
<span class="lb" data-page="18a.416" data-line="13" id="l18a.416.13"></span>καὶ ὥσπερ ἄγραφον ἤδη νόμον οὖσαν· οὕτως γὰρ κἀν τῷ
<span class="lb" data-page="18a.416" data-line="14" id="l18a.416.14"></span>βίῳ τινὰ τῶν ἐθῶν, ὅσα πρὸς ἁπάντων ἐπιτηδεύηται, τοῖς
<span class="lb" data-page="18a.416" data-line="15" id="l18a.416.15"></span>νόμοις ἐστὶ παραπλήσια. τὴν μὲν οὖν καταγματικὴν ἐπίδεσιν
<span class="lb" data-page="18a.416" data-line="16" id="l18a.416.16"></span>οὐ πάντῃ ἐποίουν τοῦ προσήκοντος, καὶ διὰ τοῦτο
<span class="lb" data-page="18a.416" data-line="17" id="l18a.416.17"></span>πλείονα περὶ αὐτῆς ἔγραψεν ἐν πρώτῳ βιβλίῳ περὶ τῶν
<span class="lb" data-page="18a.416" data-line="18" id="l18a.416.18"></span>ἀγμῶν. ἐνταυθοῖ δὲ οὐδεμία παθήματος ἐπίδεσις οὐδενὸς
<span class="pb" data-page="18a.417" id="p18a.417"></span>
<span class="lb" data-page="18a.417" data-line="1" id="l18a.417.1"></span>τοιαύτη. δέδεικται γάρ μοι καὶ διὰ τῶν εἰς ἐκεῖνο τὸ βιβλίον
<span class="lb" data-page="18a.417" data-line="2" id="l18a.417.2"></span>ὑπομνημάτων, ἀλλὰ καὶ νῦν ἀνεμνήσθη, πάντα μὲν
<span class="lb" data-page="18a.417" data-line="3" id="l18a.417.3"></span>ὅσα τῷ τρόπῳ τῆς καταγματικῆς ἐπιδέσεως ὑποπίπτει παθήματα,
<span class="lb" data-page="18a.417" data-line="4" id="l18a.417.4"></span>κατ’ ἐκεῖνο τὸ βιβλίον ὑπ’ αὐτοῦ γεγράφθαι, πάντα
<span class="lb" data-page="18a.417" data-line="5" id="l18a.417.5"></span>δ’ αὖ πάλιν ὅσα τῇ λοιπῇ κατὰ τοῦτο. γίνεται γὰρ ἡ
<span class="lb" data-page="18a.417" data-line="6" id="l18a.417.6"></span>καταγματικὴ περιβαλλόντων ἡμῶν ἐν κύκλῳ τὰ ὀθόνια τῷ
<span class="lb" data-page="18a.417" data-line="7" id="l18a.417.7"></span>κατεαγότι μορίῳ. τὸ δεύτερον εἶδος τῆς ἐπιδέσεως ἐπ’ ἄλλα
<span class="lb" data-page="18a.417" data-line="8" id="l18a.417.8"></span>μόρια τὴν νομὴν ποιουμένων, καὶ κατά γε τὸ πλεῖστον ἐπὶ
<span class="lb" data-page="18a.417" data-line="9" id="l18a.417.9"></span>τὰ ἀντικείμενα τῷ πεπονθότι, καθάπερ κἀν ἰητρείῳ εἶπεν·
<span class="lb" data-page="18a.417" data-line="10" id="l18a.417.10"></span>ὁμολογέει δὲ ὁμοῦ μὲν ἡ περὶ τὴν ἑτέρην μασχάλην
<span class="lb" data-page="18a.417" data-line="11" id="l18a.417.11"></span>περιβολή.
</p>
<span class="lb rule" data-page="18a.417" data-line="12" id="l18a.417.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.7">
<span class="pb page1" data-page="18a.318" id="p18a.318"></span>
<span class="milestone ed1page page1" data-n="5.580" data-unit="ed1page" id="ed1page.5.580"></span>
<span class="milestone ed2page page1" data-n="12.293" data-unit="ed2page" id="ed2page.12.293"></span>
<span class="lb head" data-page="18a.318" data-line="6" id="l18a.318.6"></span>
            <blockquote class="quote lemma">
<span class="lb" data-page="18a.318" data-line="7" id="l18a.318.7"></span>Ἐνθέντες γὰρ τῆς ἑτέρης χειρὸς τοὺς κονδύλους ἐς τὴν
<span class="lb" data-page="18a.318" data-line="8" id="l18a.318.8"></span>μασχάλην ἀναγκάζουσιν ἄνω τὸ ἄρθρον, τὸν δὲ ἀγκῶνα
<span class="lb" data-page="18a.318" data-line="9" id="l18a.318.9"></span>παράγουσιν ἐπὶ τὸ στῆθος.
</blockquote>
<span class="lb rule" data-page="18a.318" data-line="10" id="l18a.318.10"></span>
            <p>
<span class="lb" data-page="18a.318" data-line="11" id="l18a.318.11"></span>Ὁ πρῶτος τρόπος οὗτος τῆς ἐμβολῆς ἐστιν ὑποβάλλοντος
<span class="lb" data-page="18a.318" data-line="12" id="l18a.318.12"></span>εἴτ’ αὐτοῦ τοῦ κάμνοντος εἴτ’ ἰατροῦ τινος ὑπὸ τὴν
<span class="lb" data-page="18a.318" data-line="13" id="l18a.318.13"></span>κεφαλὴν τοῦ βραχίονος τοὺς κονδύλους τῆς χειρὸς οὐχ ἁπλῶς,
<span class="lb" data-page="18a.318" data-line="14" id="l18a.318.14"></span>ἀλλ’ ἐκ τῶν ἔνδον μερῶν ὡς ἀποστῆσαι κάτω πρῶιον, εἶθ’
<span class="lb" data-page="18a.318" data-line="15" id="l18a.318.15"></span>οὕτως εἰς τὴν ἄνω χώραν ἀπώσασθαι καὶ κατ’ εὐθὺ ποιῆσαι
<span class="lb" data-page="18a.318" data-line="16" id="l18a.318.16"></span>τῆς ὑποδεξομένης αὐτὴν κοιλότητος. ἐνταῦθα γὰρ, οἶμαι,
<span class="lb" data-page="18a.318" data-line="17" id="l18a.318.17"></span>καὶ οἱ περικείμενοι τῇ διαρθρώσει μύες ὑπηρετοῦσί τε καὶ
<span class="pb" data-page="18a.319" id="p18a.319"></span>
<span class="lb" data-page="18a.319" data-line="1" id="l18a.319.1"></span>συμπράττουσιν<span class="milestone ed2page" data-n="12.294" data-unit="ed2page" id="ed2page.12.294"></span> αὐτῇ. εἴρηται γὰρ ὑπ’ αὐτοῦ κατὰ
<span class="lb" data-page="18a.319" data-line="2" id="l18a.319.2"></span>τὸ περὶ ἀγμῶν, ὥσπερ οὖν καὶ ἡμῖν ἐν τοῖς περὶ μυῶν κινήσεως
<span class="lb" data-page="18a.319" data-line="3" id="l18a.319.3"></span>οἰκείαν τε καὶ σύμφυτον εἶναι τοῖς μυσὶ τὴν εἰς
<span class="lb" data-page="18a.319" data-line="4" id="l18a.319.4"></span>ἑαυτοὺς συνίζησιν. ἐκτείνονται γὰρ οὐχ ὑφ’ ἑαυτῶν, ἀλλ’
<span class="lb" data-page="18a.319" data-line="5" id="l18a.319.5"></span>ὑπὸ τῶν ἀντιτεταμένων μυῶν ἡσυχάζοντες καὶ ἀργοῦντες
<span class="lb" data-page="18a.319" data-line="6" id="l18a.319.6"></span>αὐτοί. ἡ τοιαύτη κίνησις τῶν μυῶν καὶ τὴν ἐνεχθεῖσαν εἰς
<span class="lb" data-page="18a.319" data-line="7" id="l18a.319.7"></span>μασχάλην κεφαλὴν τοῦ βραχίονος οὐκ ἐᾷ κατὰ χώραν μένειν,
<span class="lb" data-page="18a.319" data-line="8" id="l18a.319.8"></span>ἀλλ’ ἀνασπᾷ μέχρι τῶν πλευρῶν τοῦ θώρακος ὑποπίπτειν
<span class="lb" data-page="18a.319" data-line="9" id="l18a.319.9"></span>τε καὶ ὑποκεῖσθαι τῷ τῆς ὠμοπλάτης <span class="milestone ed1page" data-n="5.581" data-unit="ed1page" id="ed1page.5.581"></span>αὐχένι, διό
<span class="lb" data-page="18a.319" data-line="10" id="l18a.319.10"></span>καὶ ἡ ἐμβολὴ σύνθετός ἐστιν ἐκ τριῶν ἐνεργειῶν, πρώτης
<span class="lb" data-page="18a.319" data-line="11" id="l18a.319.11"></span>μὲν καθ’ ἥν ἡμῖν εἰς τὸ πρόσω τὸ ἄρθρον ἄγεται, δευτέρας
<span class="lb" data-page="18a.319" data-line="12" id="l18a.319.12"></span>δὲ καθ’ ἣν ἄνω, καὶ τρίτης καθ’ ἢν ὀπίσω. αὕτη γὰρ
<span class="lb" data-page="18a.319" data-line="13" id="l18a.319.13"></span>ἀναγκαία τῷ ἐμβάλλοντι, δι’ οὗπερ ἂν ἐπιχειρεῖ τρόπου
<span class="lb" data-page="18a.319" data-line="14" id="l18a.319.14"></span>τὴν ἐμβολὴν ποιήσασθαι. ἔνθα μὲν οὖν ὑγρὰ φύσει καὶ
<span class="lb" data-page="18a.319" data-line="15" id="l18a.319.15"></span>χαλαρὰ τὰ περικείμενα σώματα διαρθρώσει μετὰ βραχείας
<span class="lb" data-page="18a.319" data-line="16" id="l18a.319.16"></span>καταστάσεως τῆς χειρὸς ἡ κεφαλὴ τοῦ βραχίονος εἰς τὸ
<span class="lb" data-page="18a.319" data-line="17" id="l18a.319.17"></span>πρόσω μέρος ἀνάγεται. συντόνων δὲ ὄντων ἰσχυροτέρως
<span class="lb" data-page="18a.319" data-line="18" id="l18a.319.18"></span>δεῖται, διὰ τοῦτ’ οὖν εὕρηνται πλείους τρόποι τῆς ἐμβολῆς,
<span class="lb" data-page="18a.319" data-line="19" id="l18a.319.19"></span>ἐπεὶ τό γε κεφάλαιον ἁπασῶν ἕν ἐστι τὸ προειρημένον, εἰς ﻿
<span class="pb" data-page="18a.320" id="p18a.320"></span>
<span class="lb" data-page="18a.320" data-line="1" id="l18a.320.1"></span>τρεῖς οὓς εἶπον σκοποὺς ἀναγόμενον, αὐτοὺς δὲ τοὺς τρεῖς
<span class="lb" data-page="18a.320" data-line="2" id="l18a.320.2"></span>σκοποὺς εὕρομεν ἐκ τοῦ κοινοτάτου καὶ γενικωτάτου πάντων
<span class="lb" data-page="18a.320" data-line="3" id="l18a.320.3"></span>ὑφ’ Ἱπποκράτους μὲν εἰρημένου, πρὸς ἡμῶν δὲ ἀποδεδειγμένου
<span class="lb" data-page="18a.320" data-line="4" id="l18a.320.4"></span>κατὰ τὰ τῆς θεραπευτικῆς μεθόδου βιβλία. λεχθήσεται
<span class="lb" data-page="18a.320" data-line="5" id="l18a.320.5"></span>δὲ καὶ νῦν ὅσον οἷόν τε διὰ βραχυτάτων. οὐδὲν μὲν
<span class="lb" data-page="18a.320" data-line="6" id="l18a.320.6"></span>τῶν κατὰ φύσιν ἐπανορθώσεως δεῖται. φυλάττειν μὲν γὰρ
<span class="lb" data-page="18a.320" data-line="7" id="l18a.320.7"></span>ἡμῖν, οὐκ ἀνασκευάζειν αὐτὰ πρόκειται, τὰ δὲ παρὰ φύσιν
<span class="lb" data-page="18a.320" data-line="8" id="l18a.320.8"></span>ἔχοντα πρόκειται μὲν εἰς τὸ κατὰ φύσιν ἐπανάγειν, ἀναγκαῖον
<span class="lb" data-page="18a.320" data-line="9" id="l18a.320.9"></span>δέ ἐστι τῷ μέλλοντι εἰς τὴν ἀρχαίαν ἐπανέρχεσθαι
<span class="lb" data-page="18a.320" data-line="10" id="l18a.320.10"></span>κατάτασιν, ὅθεν ἐξετράπετο τὴν αὐτὴν ὁδὸν ἀνάπαλιν ἐλθεῖν,
<span class="lb" data-page="18a.320" data-line="11" id="l18a.320.11"></span>ὅπερ οὐδὲν διαφέρει τοῦ φάναι τὴν ἐναντίαν ὁδὸν
<span class="lb" data-page="18a.320" data-line="12" id="l18a.320.12"></span>ἀνύσαι. τοῖς οὖν ἐξ Ἀθηνῶν εἰς Ἐλευσῖνα πορευθεῖσιν
<span class="lb" data-page="18a.320" data-line="13" id="l18a.320.13"></span>οὐκ ἂν ἔχοις ἐναντίαν ὁδὸν ἑτέραν εἰπεῖν ἢ τὴν ἐξ Ἐλευσῖνος
<span class="lb" data-page="18a.320" data-line="14" id="l18a.320.14"></span>Ἀθήναζε· καίτοι γε τὸ πρῶτον ἀνυσθὲν μέρος τῆς ὁδοῦ
<span class="lb" data-page="18a.320" data-line="15" id="l18a.320.15"></span>πορευομένοις ἐξ Ἀθηνῶν ὕστατον ἀναστρεφόντων. σκέπτου
<span class="lb" data-page="18a.320" data-line="16" id="l18a.320.16"></span>τοίνυν ἐφ’ ἑκάστης ἐξαρθρήσεως ὁπόθεν μὲν ἤρξατο
<span class="lb" data-page="18a.320" data-line="17" id="l18a.320.17"></span>τῆς μεταστάσεως τὸ ἄρθρον, ὅπως δὲ προῆλθεν, ὅποι δὲ
<span class="pb" data-page="18a.321" id="p18a.321"></span>
<span class="lb" data-page="18a.321" data-line="1" id="l18a.321.1"></span>τὴν τελευτὴν ἐποιήσατο. δεήσει γάρ σε τὴν μὲν τελευτὴν
<span class="lb" data-page="18a.321" data-line="2" id="l18a.321.2"></span>τῆς μεταστάσεως ἀρχὴν τῆς ἐπανόδου ποιήσασθαι, προελθεῖν
<span class="lb" data-page="18a.321" data-line="3" id="l18a.321.3"></span>δὲ ἐντεῦθεν ἀνάπαλιν τὴν ἀρχὴν τῆς ἐμπτώσεως. αὐτίκα
<span class="lb" data-page="18a.321" data-line="4" id="l18a.321.4"></span>γοῦν ἐπὶ τῆς προκειμένης ἐξαρθρήσεως, ὅταν ἀπὸ τῆς
<span class="lb" data-page="18a.321" data-line="5" id="l18a.321.5"></span>οἰκείας ἕδρας εἰς τὴν πρόσω χώραν ἡ κεφαλὴ τοῦ βραχίονος
<span class="lb" data-page="18a.321" data-line="6" id="l18a.321.6"></span>ὑποχωροῦσα κάτω μὲν ἐνεχθῇ τῷ βάρει ῥέψασα, μετὰ
<span class="lb" data-page="18a.321" data-line="7" id="l18a.321.7"></span>ταῦτα δὲ ὀπίσω πρὸς τὰς πλευρὰς ὑπὸ τῶν μυῶν εἰς αὐτὰς
<span class="lb" data-page="18a.321" data-line="8" id="l18a.321.8"></span>συνελκόντων ἀνασπασθῇ, τὴν εἰς τὸ κατὰ φύσιν ἐπάνοδον
<span class="lb" data-page="18a.321" data-line="9" id="l18a.321.9"></span>ἄρξασθαι μὲν ἀπὸ τῆς ὀπίσω χώρας ἀναγκαῖόν ἐστιν,
<span class="lb" data-page="18a.321" data-line="10" id="l18a.321.10"></span>ἐνταῦθα δὲ πρόσω μὲν πρῶτον, εἶτ’ ἄνω παράγεσθαι, κἀπειδὰν
<span class="lb" data-page="18a.321" data-line="11" id="l18a.321.11"></span>ἤδη κατ’ εὐθὺ τῆς κοιλότητος ᾖ, δυοῖν θάτερον, ἢ
<span class="lb" data-page="18a.321" data-line="12" id="l18a.321.12"></span>τοῖς μυσὶν ἐπιτρέψαι τὸ πᾶν ἢ καὶ αὐτὸν συνεπωθεῖν. ὅταν
<span class="lb" data-page="18a.321" data-line="13" id="l18a.321.13"></span>γε μὴν ἐπιτρέψῃς τοῖσι μυσὶ, μὴ καταλίπῃς τὴν κάτω χώραν
<span class="lb" data-page="18a.321" data-line="14" id="l18a.321.14"></span>ἀφρούρητον. ὀχεῖσθαι γὰρ ἐνταῦθα ἐπί τινος χρὴ τὸν
<span class="lb" data-page="18a.321" data-line="15" id="l18a.321.15"></span>βραχίονα, μή πως ἠτονηκότων τῶν μυῶν ἀνασπᾷν αὐτὸν
<span class="lb" data-page="18a.321" data-line="16" id="l18a.321.16"></span>ἐνεχθῆναι κάτω φθάσῃ, πρὶν ὑπ’ ἐκείνων εἰς τὴν οἰκείαν
<span class="lb" data-page="18a.321" data-line="17" id="l18a.321.17"></span>ἐνεχθῇ χώραν. οὐσῶν οὖν τούτων τῶν τριῶν ὁδοιοποριῶν,
<span class="lb" data-page="18a.321" data-line="18" id="l18a.321.18"></span>ἄριστον μέν ἐστιν ἑκάστην ποιεῖσθαι κατ’ εὐθεῖαν γραμμὴν,
<span class="pb" data-page="18a.322" id="p18a.322"></span>
<span class="lb" data-page="18a.322" data-line="1" id="l18a.322.1"></span>πρώτην μὲν τὴν πρόσω, δευτέραν δὲ τὴν ἄνω καὶ τρίτην
<span class="lb" data-page="18a.322" data-line="2" id="l18a.322.2"></span>τὴν ὀπίσω. πολλάκις δὲ οὐχ οὕτως, ἀλλὰ καὶ περικυλινδομένου
<span class="lb" data-page="18a.322" data-line="3" id="l18a.322.3"></span>τῆς κεφαλῆς τοῦ βραχίονος τῷ τῆς ὠμοπλάτης
<span class="lb" data-page="18a.322" data-line="4" id="l18a.322.4"></span>αὐχένι τὴν ἐμβολὴν ἐργαζόμεθα καὶ ὅ γε πρῶτος τρόπος ὁ
<span class="lb" data-page="18a.322" data-line="5" id="l18a.322.5"></span>διὰ τῶν δακτύλων ὑπό τε τοῦ πάσχοντος καὶ τῶν
<span class="lb" data-page="18a.322" data-line="6" id="l18a.322.6"></span><span class="milestone ed2page" data-n="12.295" data-unit="ed2page" id="ed2page.12.295"></span>ἰατρῶν γιγνόμενος ἐκ τούτου τοῦ εἴδους ἐστίν. ὀνομάζει δὲ
<span class="lb" data-page="18a.322" data-line="7" id="l18a.322.7"></span>αὐτὸν αὐτὸς ὁ Ἱπποκράτης κατὰ περίσφαλσιν ἐπιτυγχανόμενον
<span class="lb" data-page="18a.322" data-line="8" id="l18a.322.8"></span>ἄνευ βλάβης ἐν τῇ κατ’ ὦμον διαρθρώσει μηδεμίαν
<span class="lb" data-page="18a.322" data-line="9" id="l18a.322.9"></span>ἐξοχὴν ἐχούσῃ προμήκη, μήτε κατὰ τὴν κεφαλὴν τοῦ βραχίονος.
<span class="lb" data-page="18a.322" data-line="10" id="l18a.322.10"></span>ἀκριβῶς γάρ ἐστι περιφερὴς, μήτε κατὰ τὰς ὀφρῦς
<span class="lb" data-page="18a.322" data-line="11" id="l18a.322.11"></span>τῆς ὑποδεξομένης αὐτὸν κοιλότητος· οἷς μὲν οὖν ἐκπίπτει
<span class="lb" data-page="18a.322" data-line="12" id="l18a.322.12"></span>πυκνῶς ἀνάγκη τήν τε διάρθρωσιν εἶναι χαλαρὰν καὶ τὴν κοιλότητα
<span class="lb" data-page="18a.322" data-line="13" id="l18a.322.13"></span>βραχείας ἔχειν τὰς ὀφρῦς, καὶ διὰ τοῦτο ῥᾳδίως αὐτοὶ
<span class="lb" data-page="18a.322" data-line="14" id="l18a.322.14"></span>ἑαυτοῖς ἐμβάλλουσι τὸ ἄρθρον οἱ οὕτω κατεσκευασμένοι
<span class="lb" data-page="18a.322" data-line="15" id="l18a.322.15"></span>τοὺς κονδύλους τῶν δακτύλων τῆς ἀπαθοῦς χειρὸς ὑποθέντες
<span class="lb" data-page="18a.322" data-line="16" id="l18a.322.16"></span>εἰς τὴν μασχάλην, ὡς μεταξὺ δηλονότι τὴν ἔνθεσιν αὐτῶν
<span class="lb" data-page="18a.322" data-line="17" id="l18a.322.17"></span>γίνεσθαι τῆς κεφαλῆς τοῦ βραχίονος καὶ τῶν πλευρῶν,
<span class="lb" data-page="18a.322" data-line="18" id="l18a.322.18"></span>καὶ γίνονται ἀντὶ μοχλοῦ τηνικαῦτα τῆς χειρὸς οἱ δάκτυλοι,
<span class="lb" data-page="18a.322" data-line="19" id="l18a.322.19"></span>τελευτώντων μὲν εἰς ὀξὺ πέρας τῶν κονδύλων, ὥσπερ ἡ κώνου
<span class="pb" data-page="18a.323" id="p18a.323"></span>
<span class="lb" data-page="18a.323" data-line="1" id="l18a.323.1"></span>κορυφή. αὐτῇ δὲ ταύτῃ τῇ κορυφῇ παρεισερχομένων
<span class="lb" data-page="18a.323" data-line="2" id="l18a.323.2"></span>ῥᾳδίως, ὡς εἰπεῖν, εἰς τὴν μεταξὺ χώραν τῆς τε κεφαλῆς
<span class="lb" data-page="18a.323" data-line="3" id="l18a.323.3"></span>τοῦ βραχίονος καὶ τῶν πλευρῶν. ἢν δ’ ἅπαξ ὑπ’ αὐτῆς
<span class="lb" data-page="18a.323" data-line="4" id="l18a.323.4"></span>εἰσδεχθῶσι ῥᾳδίας τῆς ἐμβολῆς γινομένης διὰ τὴν ὑγρότητα
<span class="lb" data-page="18a.323" data-line="5" id="l18a.323.5"></span>τῶν κατὰ τὴν διάρθρωσιν σωμάτων. οἱ μέντοι δάκτυλοι
<span class="lb" data-page="18a.323" data-line="6" id="l18a.323.6"></span>παραδεχθέντες εὐθέως ἐν αὐτῷ τούτῳ τὸ ἄρθρον εἰς τὸ
<span class="lb" data-page="18a.323" data-line="7" id="l18a.323.7"></span>πρόσω μέρος ἀφιστᾶσι τῶν πλευρῶν· ὁ δ’ ἀγκὼν παρὰ τὸ
<span class="lb" data-page="18a.323" data-line="8" id="l18a.323.8"></span>στῆθος ἀπαγόμενος ὑψοῖ τὸν βραχίονα. συνεπωθούντων δὲ
<span class="lb" data-page="18a.323" data-line="9" id="l18a.323.9"></span>ἐν τῷδε τῶν δακτύλων καὶ κυλινδουμένων κατὰ τῶν κάτω
<span class="lb" data-page="18a.323" data-line="10" id="l18a.323.10"></span>τε καὶ πρόσω μερῶν τῆς διαρθρώσεως ἡ κεφαλὴ τοῦ βραχίονος
<span class="lb" data-page="18a.323" data-line="11" id="l18a.323.11"></span>ἐπὶ τὴν ὀφρῦν ἀναβαίνει τῆς ὑποδεχομένης αὐτὴν
<span class="lb" data-page="18a.323" data-line="12" id="l18a.323.12"></span>κοιλότητος. εἰ δ’ ἅπαξ ἐν τούτῳ γένοιτο, διὰ βραχείας ῥοπῆς
<span class="lb" data-page="18a.323" data-line="13" id="l18a.323.13"></span>εἰς αὐτὴν ἐμπίπτει τὴν κοιλότητα· τοῦτο δ’ ἦν τὸ πέρας
<span class="lb" data-page="18a.323" data-line="14" id="l18a.323.14"></span>τῆς ἐμβολῆς.
</p>
<span class="lb rule" data-page="18a.323" data-line="15" id="l18a.323.15"></span>
          </article>

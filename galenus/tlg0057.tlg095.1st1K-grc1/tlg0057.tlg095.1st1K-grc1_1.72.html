<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.72">
<span class="pb page1" data-page="18a.419" id="p18a.419"></span>
<span class="milestone ed1page page1" data-n="5.598" data-unit="ed1page" id="ed1page.5.598"></span>
<span class="milestone ed2page page1" data-n="12.328" data-unit="ed2page" id="ed2page.12.328"></span>
<span class="lb head" data-page="18a.419" data-line="12" id="l18a.419.12"></span>
            <blockquote class="quote lemma">
<span class="lb" data-page="18a.419" data-line="13" id="l18a.419.13"></span>Ὅσα δὲ τῶν ἄνωθεν παρολισθαίνοντα ἐς τὸ πλάγιον ἦλθεν
<span class="lb" data-page="18a.419" data-line="14" id="l18a.419.14"></span>ἢ ἐς τὸ κατωτέρω, συμπορσύνοι ἂν τὴν κατόρθωσιν, εἰ
<span class="lb" data-page="18a.419" data-line="15" id="l18a.419.15"></span>ὁ μὲν ἄνθρωπος ὕπτιος κέοιτο, κατὰ δὲ τὸ μεσηγὺ τῶν
<span class="lb" data-page="18a.419" data-line="16" id="l18a.419.16"></span>ὠμοπλατέων ὑψηλότερόν τι ὀλίγον ὑποκέοιτο, ὡς περιῤῥηδὲς
<span class="lb" data-page="18a.419" data-line="17" id="l18a.419.17"></span>ἔῃ τὸ στῆθος ὡς μάλιστα καὶ τὸν βραχίονα, εἰ ἀνάγοι
<span class="pb" data-page="18a.420" id="p18a.420"></span>
<span class="lb" data-page="18a.420" data-line="1" id="l18a.420.1"></span>τις παρὰ τὰς πλευρὰς παρατεταμένον. ὁ δὲ ἰητρὸς
<span class="lb" data-page="18a.420" data-line="2" id="l18a.420.2"></span>τῇ μὲν ἑτέρῃ χειρὶ ἐς τὴν κεφαλὴν τοῦ βραχίονος ἐμβαλὼν
<span class="lb" data-page="18a.420" data-line="3" id="l18a.420.3"></span>τὸ θέναρ τῆς χειρὸς ἀπωθέοι, τῇ δ’ ἑτέρῃ τὰ ὀστέα
<span class="lb" data-page="18a.420" data-line="4" id="l18a.420.4"></span>τὰ κατεαγότα εὐθετίζοι, οὕτως ἂν μάλιστα ἐς τὴν φύσιν
<span class="lb" data-page="18a.420" data-line="5" id="l18a.420.5"></span>ἄγοι. ἀτὰρ ὅπερ ἤδη εἴρηται, εὖ μάλα τὸ ἄνωθεν ὀστέον
<span class="lb" data-page="18a.420" data-line="6" id="l18a.420.6"></span>ἐς τὸ κάτω φιλέει ὑποδύνειν. τοῖσι μὲν οὖν πλείστοισιν
<span class="lb" data-page="18a.420" data-line="7" id="l18a.420.7"></span>ὅταν ἐπιδεθῶσι, τὸ σχῆμα ἀρήγει, παρ’ αὐτὰς τὰς πλευρὰς
<span class="lb" data-page="18a.420" data-line="8" id="l18a.420.8"></span>τὸν ἀγκῶνα ἔχοντα οὕτως ἐς τὸ ἄνω τὸν ὦμον ἀναγκάζεσθαι.
<span class="lb" data-page="18a.420" data-line="9" id="l18a.420.9"></span>ἔστι δ’ οἷσι μὲν τὸν ὦμον ἀναγκάζειν δεῖ ἐς
<span class="lb" data-page="18a.420" data-line="10" id="l18a.420.10"></span>τὸ ἄνω, ὡς εἴρηται.
</blockquote>
<span class="lb rule" data-page="18a.420" data-line="11" id="l18a.420.11"></span>
            <p>
<span class="lb" data-page="18a.420" data-line="12" id="l18a.420.12"></span>Ὅταν οὖν τὸ συνεχὲς τῶν στέρνων μέρος τῆς κλειδὸς
<span class="lb" data-page="18a.420" data-line="13" id="l18a.420.13"></span>ἢ εἰς τὸ πλάγιον ἢ εἰς τὸ κάτω παρολισθῇ, τηνικαῦτά φησι
<span class="lb" data-page="18a.420" data-line="14" id="l18a.420.14"></span>συμπαρασκευάζεσθαι εἰς τὴν κατόρθωσιν, εἴ τις τὸν ἄνθρωπον
<span class="lb" data-page="18a.420" data-line="15" id="l18a.420.15"></span>ὕπτιον κατακλίνας ὑποθείη μεταξὺ τῶν ὠμοπλατῶν
<span class="lb" data-page="18a.420" data-line="16" id="l18a.420.16"></span>κατ’ αὐτὴν τὴν ῥάχιν, δηλονότι προσκεφάλαιον ἢ ὑπαυχένιον
<span class="lb" data-page="18a.420" data-line="17" id="l18a.420.17"></span>ἤ τι τοιοῦτον, ὡς περικεκλασμένον κατὰ τοῦτο γίνεσθαι τὸν
<span class="lb" data-page="18a.420" data-line="18" id="l18a.420.18"></span>θώρακα σύμπαντα. τὸ γὰρ περιῤῥηδὲς ἔῃ οὕτως εἴρηται
<span class="lb" data-page="18a.420" data-line="19" id="l18a.420.19"></span>καὶ παρὰ τῷ ποιητῇ·
</p>
            <div class="l"><span class="lb" data-page="18a.420" data-line="20" id="l18a.420.20"></span>Περιῤῥηδής τε τραπέζης κατέπεσε.</div>
            <span class="pb" data-page="18a.421" id="p18a.421"></span>
            <p>
<span class="lb" data-page="18a.421" data-line="1" id="l18a.421.1"></span>κατὰ τοῦτον οὖν τὸν τρόπον σχηματισθέντος τοῦ ἀνθρώπου
<span class="lb" data-page="18a.421" data-line="2" id="l18a.421.2"></span>τὸν ἰατρὸν ἀξιοῖ τῇ μὲν ἑτέρᾳ χειρὶ τὴν κεφαλὴν τοῦ
<span class="lb" data-page="18a.421" data-line="3" id="l18a.421.3"></span>βραχίονος διανάγειν παρὰ τὰς πλευρὰς παρατεταμένον ἀπωθεῖν
<span class="lb" data-page="18a.421" data-line="4" id="l18a.421.4"></span>ἐκτός. οὕτως γὰρ ἂν διασταίη μάλιστα τὰ κατεαγότα
<span class="lb" data-page="18a.421" data-line="5" id="l18a.421.5"></span>μόρια τῆς κλειδὸς εἰς τοῦτο καὶ τοῦ περιῤῥηδοῦς σχήματος
<span class="lb" data-page="18a.421" data-line="6" id="l18a.421.6"></span>συντελοῦντος οὐ μικρόν. διαπλάττειν δὲ τῇ ἑτέρᾳ χειρὶ καὶ
<span class="lb" data-page="18a.421" data-line="7" id="l18a.421.7"></span>συναπάγειν πρὸς ἄλληλα τὰ διεστῶτα τῆς χειρὸς μόρια τὸν
<span class="lb" data-page="18a.421" data-line="8" id="l18a.421.8"></span>βραχίονα πρὸς τὰς πλευρὰς παρατεταμένον ἀνάγοντα κατὰ
<span class="lb" data-page="18a.421" data-line="9" id="l18a.421.9"></span>τὴν ἑξῆς ῥῆσιν ἐνίοτέ φησιν ἄμεινον εἶναι.
</p>
<span class="lb rule" data-page="18a.421" data-line="10" id="l18a.421.10"></span>
          </article>

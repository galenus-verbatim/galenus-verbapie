<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.8">
<span class="pb page1" data-page="18a.323" id="p18a.323"></span>
<span class="milestone ed1page page1" data-n="5.581" data-unit="ed1page" id="ed1page.5.581"></span>
<span class="milestone ed2page page1" data-n="12.295" data-unit="ed2page" id="ed2page.12.295"></span>
<span class="lb head" data-page="18a.323" data-line="16" id="l18a.323.16"></span>
            <blockquote class="quote lemma">
<span class="lb" data-page="18a.323" data-line="17" id="l18a.323.17"></span>Τὸν αὐτὸν δὲ τρόπον τοῦτον καὶ ὁ ἰατρὸς ἂν ἐμβάλλοι, εἰ
<span class="lb" data-page="18a.323" data-line="18" id="l18a.323.18"></span>αὐτὸς μὲν ὑπὸ τὴν μασχάλην ἐσωτέρω τοῦ ἄρθρου ἐκπεπτωκότος
<span class="lb" data-page="18a.323" data-line="19" id="l18a.323.19"></span>ὑποτείνας τοὺς δακτύλους ἀπαναγκάζοι ἀπὸ
<span class="lb" data-page="18a.323" data-line="20" id="l18a.323.20"></span>τῶν πλευρέων ἐμβάλλων τὴν ἑωϋτοῦ κεφαλὴν ἐς τὸ ἀκρώμιον
<span class="pb" data-page="18a.324" id="p18a.324"></span>
<span class="lb" data-page="18a.324" data-line="1" id="l18a.324.1"></span>ἀντερείσιος ἕνεκα, τοῖσι δὲ γούνασι παρὰ τὸν ἀγκῶνα
<span class="lb" data-page="18a.324" data-line="2" id="l18a.324.2"></span>ἐς τὸν βραχίονα ἐμβαλὼν ἀντωθέοι πρὸς τὰς πλευράς.
<span class="lb" data-page="18a.324" data-line="3" id="l18a.324.3"></span>ξυμφέρει δὲ καρτερὰς τὰς χεῖρας ἔχειν τὸν ἐμβάλλοντα,
<span class="lb" data-page="18a.324" data-line="4" id="l18a.324.4"></span>εἰ αὐτὸς μὲν τῇσι χερσὶ καὶ τῇ κεφαλῇ οὕτως
<span class="lb" data-page="18a.324" data-line="5" id="l18a.324.5"></span>ποιοίη, ἄλλως δέ τις τὸν ἀγκῶνα παράγοι παρὰ τὸ
<span class="lb" data-page="18a.324" data-line="6" id="l18a.324.6"></span>στῆθος.
</blockquote>
<span class="lb rule" data-page="18a.324" data-line="7" id="l18a.324.7"></span>
            <p>
<span class="lb" data-page="18a.324" data-line="8" id="l18a.324.8"></span>Οἱ ἰατροὶ τὰ μὲν κοινά τινα ταῖς ἰδιωτῶν ἐνεργείαις
<span class="lb" data-page="18a.324" data-line="9" id="l18a.324.9"></span>ἐνεργοῦσιν ἐμβάλλοντες αὐτοῖς τὸ ἐξαρθρῆσαν, καὶ τοῦτο μὲν
<span class="lb" data-page="18a.324" data-line="10" id="l18a.324.10"></span>διαπράττουσι κατά γε τὴν νῦν ἑρμηνευομένην ἐμβολὴν, τὰ
<span class="lb" data-page="18a.324" data-line="11" id="l18a.324.11"></span>δέ τινα τοῖς κοινοῖς αὐτοὶ προστιθέασιν ἴδια. κοινὰ μὲν
<span class="lb" data-page="18a.324" data-line="12" id="l18a.324.12"></span>οὖν αὐτοῖς ἐστι πρὸς τοὺς ἰδιώτας ἥ τε διὰ τῶν δακτύλων
<span class="lb" data-page="18a.324" data-line="13" id="l18a.324.13"></span>μοχλεία καὶ ἡ τοῦ βραχίονος ὕψωσις, ἴδια δὲ πρὸς τούτοις
<span class="lb" data-page="18a.324" data-line="14" id="l18a.324.14"></span>ἥ τε τῆς κεφαλῆς ἐς· τὸ τοῦ κάμνοντος ἀκρώμιον ἀντέρεισις,
<span class="lb" data-page="18a.324" data-line="15" id="l18a.324.15"></span>ἥ τε διὰ τῶν γονάτων ἀντώθησις ἐρειδομένων εἰς τὸ κάτω
<span class="lb" data-page="18a.324" data-line="16" id="l18a.324.16"></span>τοῦ βραχίονος. γίνεται δὲ ἡ ἀντέρεισις ἕνεκα τοῦ μὴ συνακολουθεῖν
<span class="lb" data-page="18a.324" data-line="17" id="l18a.324.17"></span>τὸν ἄνθρωπον ἀγομένῳ πρόσω τῷ βραχίονι διὰ
<span class="lb" data-page="18a.324" data-line="18" id="l18a.324.18"></span>τῆς τῶν χειρῶν μοχλείας, καὶ πρῶτά γε χρὴ γίνεσθαι ταῦτα, ﻿
<span class="pb" data-page="18a.325" id="p18a.325"></span>
<span class="lb" data-page="18a.325" data-line="1" id="l18a.325.1"></span>τρίτον δ’ αὐτοῖς ἕπεσθαι τὴν διὰ τῶν γονάτων ἀντώθησιν
<span class="lb" data-page="18a.325" data-line="2" id="l18a.325.2"></span>ἐν ἐκείνῳ τῷ καιρῷ τῆς ὅλης χειρουργίας ἐπιτηδείως γινομένης,
<span class="lb" data-page="18a.325" data-line="3" id="l18a.325.3"></span>ἡνίκα τελέως ἡ κεφαλὴ τοῦ βραχίονος ἀποχωρήσασα
<span class="lb" data-page="18a.325" data-line="4" id="l18a.325.4"></span>τῶν πλευρῶν οὐκ εὐθὺς ὑποπίπτει τῷ τῆς ὠμοπλάτης αὐχένι.
<span class="lb" data-page="18a.325" data-line="5" id="l18a.325.5"></span>τηνικαῦτα γὰρ οὐδ’ ἀνάγειν εἰς τὸ πρόσω χρὴ τὸ
<span class="lb" data-page="18a.325" data-line="6" id="l18a.325.6"></span>ἄρθρον, ἀλλ’ ὠθεῖν ἄνω. συμβήσεται δὲ τοῦτο καλῶς, εἰ
<span class="lb" data-page="18a.325" data-line="7" id="l18a.325.7"></span>τὸ κάτω πέρας τοῦ βραχίονος ἐπὶ τὰς πλευρὰς ἀπωθοίη τις.
<span class="lb" data-page="18a.325" data-line="8" id="l18a.325.8"></span>εἰς ὅσον γὰρ <span class="milestone ed2page" data-n="12.296" data-unit="ed2page" id="ed2page.12.296"></span>τοῦτ’ ἔσω τε καὶ κάτω χωρεῖ τὸ ἀντικείμενον
<span class="lb" data-page="18a.325" data-line="9" id="l18a.325.9"></span>αὐτῷ πρὸς ἐναντίους τόπους ἐνεχθήσεται. εἰς
<span class="lb" data-page="18a.325" data-line="10" id="l18a.325.10"></span>τὴν ἄνω δὲ καὶ πρόσω χώραν τοῦ βραχίονος ἡ κεφαλὴ γιγνομένη
<span class="lb" data-page="18a.325" data-line="11" id="l18a.325.11"></span>ῥᾳδίαν ἕξει τὴν ἔμπτωσιν· εἰ δὲ <span class="milestone ed1page" data-n="5.582" data-unit="ed1page" id="ed1page.5.582"></span>μὴ βούλοιτό
<span class="lb" data-page="18a.325" data-line="12" id="l18a.325.12"></span>τις ἀντωθεῖν τοῖς γόνασι πρὸς τὸ κάτω πέρας τοῦ
<span class="lb" data-page="18a.325" data-line="13" id="l18a.325.13"></span>βραχίονος, ἑτέρῳ κελευσάτω παρὰ τὸ στῆθος ἀνάγειν αὐτὸν,
<span class="lb" data-page="18a.325" data-line="14" id="l18a.325.14"></span>ὅπερ ὁ ἰδιώτης ἔμπροσθεν ἐδείχθη ποιεῖν ὑπὸ τοῦ
<span class="lb" data-page="18a.325" data-line="15" id="l18a.325.15"></span>συνεχῶς ὀλισθαίνειν αὐτῷ τὸ ἄρθρον, ὡς χρὴ ποιεῖν δεδιδαγμένος·
<span class="lb" data-page="18a.325" data-line="16" id="l18a.325.16"></span>ἀλλ’ ᾧ γε νῦν πρῶτον ὤλισθεν, οὐχ οἷόν τε
<span class="lb" data-page="18a.325" data-line="17" id="l18a.325.17"></span>τοῦτο πράττειν ἐστὶ, πλὴν εἰ γενναῖός τις εἴη καὶ ἀκατάπληκτος
<span class="lb" data-page="18a.325" data-line="18" id="l18a.325.18"></span>ἐν τοῖς δεινοῖς. ὁ γὰρ τοιοῦτος αὐτὸς ὑψώσει τὸν
<span class="lb" data-page="18a.325" data-line="19" id="l18a.325.19"></span>αὐχένα κελευσθεὶς ὑπὸ τοῦ θεραπεύοντος.
</p>
<span class="lb rule" data-page="18a.325" data-line="20" id="l18a.325.20"></span>
          </article>

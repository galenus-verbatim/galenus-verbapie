<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.9">
<span class="pb page1" data-page="18a.326" id="p18a.326"></span>
<span class="milestone ed1page page1" data-n="5.582" data-unit="ed1page" id="ed1page.5.582"></span>
<span class="milestone ed2page page1" data-n="12.296" data-unit="ed2page" id="ed2page.12.296"></span>
<span class="lb head" data-page="18a.326" data-line="1" id="l18a.326.1"></span>
            <blockquote class="quote lemma">
<span class="lb" data-page="18a.326" data-line="2" id="l18a.326.2"></span>Ἔστι δὲ ἐμβολὴ ὤμου καὶ ἐς τοὐπίσω ὑποβάλλοντα τὸν πῆχυν
<span class="lb" data-page="18a.326" data-line="3" id="l18a.326.3"></span>ἐπὶ τὴν ῥάχιν, ἔπειτα τῇ μὲν ἑτέρῃ χειρὶ ἀνακλᾷν ἐς
<span class="lb" data-page="18a.326" data-line="4" id="l18a.326.4"></span>τὸ ἄνω τοῦ ἀγκῶνος ἐχόμενον, τῇ δὲ ἑτέρῃ παρὰ τὸ ἄρθρον
<span class="lb" data-page="18a.326" data-line="5" id="l18a.326.5"></span>ὄπισθεν ἐνερείδειν.
</blockquote>
<span class="lb rule" data-page="18a.326" data-line="6" id="l18a.326.6"></span>
            <p>
<span class="lb" data-page="18a.326" data-line="7" id="l18a.326.7"></span>Οὗτος ὁ τρόπος τῆς ἐμβολῆς κατὰ περίσφαλσιν γίνεται
<span class="lb" data-page="18a.326" data-line="8" id="l18a.326.8"></span>μᾶλλον τοῦ πρόσθεν. ἔστι δὲ ἐξ ἀνάγκης μὲν καὶ αὐτὸς
<span class="lb" data-page="18a.326" data-line="9" id="l18a.326.9"></span>ἐκ τῶν τριῶν ἐνεργειῶν σύνθετος, οὐ μὴν ἰδίοις πέρασιν
<span class="lb" data-page="18a.326" data-line="10" id="l18a.326.10"></span>ἑκάστης αὐτῶν περιγραφομένης, οὐδὲ ἐν τῇ μεταβάσει γωνίας
<span class="lb" data-page="18a.326" data-line="11" id="l18a.326.11"></span>ποιούσης, ἀλλὰ κατὰ τὰς κυκλοτερεῖς, ὡς εἰ καὶ τετραγώνου
<span class="lb" data-page="18a.326" data-line="12" id="l18a.326.12"></span>τις ἀποθραύσει τὰς γωνίας. ὁποῖον γάρ τι συμβαῖνόν
<span class="lb" data-page="18a.326" data-line="13" id="l18a.326.13"></span>ἐστιν ἐν τοῖς κατὰ περικύλισίν τε καὶ κατὰ περίσφαλσιν·
</p>
            <div class="l"><span class="lb" data-page="18a.326" data-line="14" id="l18a.326.14"></span>Α. Β. Γ. Δ.</div>
            <p>
<span class="lb" data-page="18a.326" data-line="15" id="l18a.326.15"></span>σαφῶς νοήσεις ὡς ἐπὶ εἰκόνος τοῦδε τοῦ διαγράμματος τῆς
<span class="lb" data-page="18a.326" data-line="16" id="l18a.326.16"></span>φορᾶς τῆς κεφαλῆς τοῦ βραχίονος, ἣν ἄρθρον ὤμου προσαγορεύει,
<span class="lb" data-page="18a.326" data-line="17" id="l18a.326.17"></span>γιγνομένης κατὰ μὲν τὴν πρώτην ἐνέργειαν ἀπὸ
<span class="lb" data-page="18a.326" data-line="18" id="l18a.326.18"></span>τῶν πλευρῶν εἰς τὸ πρόσω, κατὰ δὲ τῆς ΓΔ γραμμῆς, ἐντεῦθεν
<span class="pb" data-page="18a.327" id="p18a.327"></span>
<span class="lb" data-page="18a.327" data-line="1" id="l18a.327.1"></span>δὲ ἄνω ἐπὶ τὴν Δ Β, κἄπειτ’ ἐντεῦθεν ἐμβαλλομένης
<span class="lb" data-page="18a.327" data-line="2" id="l18a.327.2"></span>τῇ κοιλότητι κατὰ τὸ Α τεταγμένη. τοιαύτης μὲν οὖν
<span class="lb" data-page="18a.327" data-line="3" id="l18a.327.3"></span>γινομένης αὐτοῦ τῆς φορᾶς οὐχ ἕπεται περίσφαλσις, ὅταν
<span class="lb" data-page="18a.327" data-line="4" id="l18a.327.4"></span>δὲ τῶν κατὰ τὸ Δ καὶ Β γωνιῶν, οἷον ἀποθραυσθεισῶν ἡ
<span class="lb" data-page="18a.327" data-line="5" id="l18a.327.5"></span>φορὰ μηκέτι κάτω τῶν τριῶν εὐθειῶν, ἀλλὰ κατὰ μιᾶς γίγνεται
<span class="lb" data-page="18a.327" data-line="6" id="l18a.327.6"></span>γραμμῆς κυρτῆς τῷ σχήματι, τότε συμβαίνει κυλίζεσθαι
<span class="lb" data-page="18a.327" data-line="7" id="l18a.327.7"></span>καὶ τὸν βραχίονα πρὸς τὴν ὀφρὺν ἀνέρχεσθαι τῆς
<span class="lb" data-page="18a.327" data-line="8" id="l18a.327.8"></span>διαρθρώσεως. ὅταν δὲ ἐπὶ ταύτης γένηται, βραχείας ῥοπῆς
<span class="lb" data-page="18a.327" data-line="9" id="l18a.327.9"></span>προσελθούσης εἰς τὴν ἐντὸς χώραν περισφάλλεται.
<span class="lb" data-page="18a.327" data-line="10" id="l18a.327.10"></span>τοῦτο μὲν οὖν κοινὸν ἁπάντων τῶν κατὰ περίσφαλσιν ἐμβαλλομένων·
<span class="lb" data-page="18a.327" data-line="11" id="l18a.327.11"></span>ἣν δὲ νῦν ἐμβολὴν ἐξηγεῖται, ταύτῃ προσήκει
<span class="lb" data-page="18a.327" data-line="12" id="l18a.327.12"></span>κατὰ μὲν τὴν εἰς τοὐπίσω τε καὶ τὴν ῥάχιν ἀναγωγὴν τοῦ
<span class="lb" data-page="18a.327" data-line="13" id="l18a.327.13"></span>πήχεως ἀκολουθοῦντος αὐτῷ ἐξ ἀνάγκης τοῦ βραχίονος ἡ
<span class="lb" data-page="18a.327" data-line="14" id="l18a.327.14"></span>κεφαλὴ πρόσω τε καὶ ἄνω μεθισταμένη περικυλισθήσεται,
<span class="lb" data-page="18a.327" data-line="15" id="l18a.327.15"></span>πρώτῳ μὲν τῷ κάτω μέρει τῆς διαρθρώσεως, ἐφεξῆς δὲ
<span class="lb" data-page="18a.327" data-line="16" id="l18a.327.16"></span>τῷ πρόσω μέχρις ἂν ἐπὶ τὴν ὀφρὺν ἀναβῇ τῆς κοιλότητος,
<span class="lb" data-page="18a.327" data-line="17" id="l18a.327.17"></span>ὅθεν δὴ πρὸς τὴν ἐντὸς χώραν ἐνεχθεῖσα στηριχθήσεται
<span class="lb" data-page="18a.327" data-line="18" id="l18a.327.18"></span>κατ’ αὐτῆς. ἔστι γὰρ δὴ τοῦτο πέρας τῆς ἐμβολῆς. ὥσπερ
<span class="lb" data-page="18a.327" data-line="19" id="l18a.327.19"></span>δὲ ἐπὶ τῆς πρὸ ταύτης ἐμβολῆς ἕνεκα τοῦ μὴ συνακολουθεῖν
<span class="lb" data-page="18a.327" data-line="20" id="l18a.327.20"></span>ἐπὶ τὰ πρόσω τὸν ἄνθρωπον ὠθεῖν ὀπίσω τὸ ἀκρώμιον
<span class="pb" data-page="18a.328" id="p18a.328"></span>
<span class="lb" data-page="18a.328" data-line="1" id="l18a.328.1"></span>ἐκέλευσε διὰ τῆς αὐτοῦ κεφαλῆς τὸν ἰατρὸν, οὕτω νῦν
<span class="lb" data-page="18a.328" data-line="2" id="l18a.328.2"></span>ὑπὲρ τοῦ μὴ συνακολουθεῖν, ὀπίσω τοὐναντίον ἀξιοῖ ποιεῖν
<span class="lb" data-page="18a.328" data-line="3" id="l18a.328.3"></span>ἐπιβάλλοντα τὴν χεῖρα κατὰ τὴν ὀπίσω χώραν ὅλης τῆς
<span class="lb" data-page="18a.328" data-line="4" id="l18a.328.4"></span>διαρθρώσεως, ἀντωθεῖν εἰς τὸ πρόσω τὸν ἄνθρωπον.
</p>
<span class="lb rule" data-page="18a.328" data-line="5" id="l18a.328.5"></span>
          </article>

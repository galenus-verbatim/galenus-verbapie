<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.Prooemium">
<span class="pb page1" data-page="18a.300" id="p18a.300"></span>
<span class="milestone ed1page page1" data-n="4.579" data-unit="ed1page" id="ed1page.5.579"></span>
<span class="milestone ed2page page1" data-n="11.287" data-unit="ed2page" id="ed2page.12.287"></span>
            <h2>ΙΠΠΟΚΡΑΤΟΥΣ ΤΟ ΠΕΡΙ ΑΡΘΡΩΝ
<br></br>ΒΙΒΛΙΟΝ ΚΑΙ ΓΑΛΗΝΟΥ ΕΙΣ ΑΥΤΟ
<br></br>ΥΠΟΜΝΗΜΑΤΑ ΤΕΣΣΑΡΑ.
</h2>
            <p>
<span class="lb" data-page="18a.300" data-line="1" id="l18a.300.1"></span><span class="milestone ed2page" data-n="12.287" data-unit="ed2page" id="ed2page.12.287"></span>Γαληνοῦ προοίμιον. Ὅτι μὲν τὸ
<span class="lb" data-page="18a.300" data-line="2" id="l18a.300.2"></span>βιβλίον ἕπεται τῷ περὶ ἀγμῶν εἴρηται μὲν ἤδη καὶ διὰ
<span class="lb" data-page="18a.300" data-line="3" id="l18a.300.3"></span>τῶν εἰς ἐκεῖνο γεγραμμένων ὑπομνημάτων, εἰρήσεται δὲ
<span class="lb" data-page="18a.300" data-line="4" id="l18a.300.4"></span>καὶ νῦν ἐπὶ βραχύ. πρῶτον μὲν ἀπὸ τῶν ἀρχῶν ἑκατέρου
<span class="lb" data-page="18a.300" data-line="5" id="l18a.300.5"></span>τῶν βιβλίων δῆλον, ἐν ἐκείνῳ μὲν γὰρ οὕτως ἄρχεται,
<span class="lb" data-page="18a.300" data-line="6" id="l18a.300.6"></span>ἐχρῆν τὸν ἰητρὸν τῶν ἐκπτωσίων καὶ κατηγμάτων, ὡς ἰθυτάτας
<span class="lb" data-page="18a.300" data-line="7" id="l18a.300.7"></span><span class="milestone ed2page" data-n="12.288" data-unit="ed2page" id="ed2page.12.288"></span>τὰς καταστάσιας ποιέεσθαι, μηκύνων σαφῶς
<span class="pb" data-page="18a.301" id="p18a.301"></span>
<span class="lb" data-page="18a.301" data-line="1" id="l18a.301.1"></span>ὅτι περὶ καταγμάτων αὐτῷ καὶ ἐξαρθρημάτων ὁ λόγος ἔσοιτο.
<span class="lb" data-page="18a.301" data-line="2" id="l18a.301.2"></span>κατὰ δὲ τοῦτο πάλιν εὐθὺς ἐν ἀρχῇ τὸν δέ σύνδεσμον
<span class="lb" data-page="18a.301" data-line="3" id="l18a.301.3"></span>ἔγραψεν ἐπὶ προειρημένῳ μέντοι πάντως λεγόμενον, ἀρχόμενον
<span class="lb" data-page="18a.301" data-line="4" id="l18a.301.4"></span>δὲ οὐδέποτε λόγον. καίτοι τινὲς εἰς τοσοῦτον ἥκουσι
<span class="lb" data-page="18a.301" data-line="5" id="l18a.301.5"></span>σοφίας ὥστε τοῦ Ξενοφῶντος οἰκονομικῶν μνημονεύειν οἰόμενοι
<span class="lb" data-page="18a.301" data-line="6" id="l18a.301.6"></span>μαρτυρεῖν αὐτοῖς ἔθος εἶναι τοῖς παλαιοῖς ἐν ἀρχῇ
<span class="lb" data-page="18a.301" data-line="7" id="l18a.301.7"></span>λόγου χρῆσθαι τῷ δέ συνδέσμῳ, διὰ τοῦτό φασιν ἄρχεσθαι
<span class="lb" data-page="18a.301" data-line="8" id="l18a.301.8"></span>τὸν Ξενοφῶντα τοῦ συγγράμματος οὕτως· ἤκουσα δέ ποτε
<span class="lb" data-page="18a.301" data-line="9" id="l18a.301.9"></span>αὐτοῦ, φησὶ, καὶ περὶ οἰκονομίας τοιάδε μοὶ διαλεγομένου,
<span class="lb" data-page="18a.301" data-line="10" id="l18a.301.10"></span>μὴ γιγνώσκοντες ὅτι τὸ βιβλίον τοῦτο τῶν Σωκρατικῶν
<span class="lb" data-page="18a.301" data-line="11" id="l18a.301.11"></span>ἀπομνημονευμάτων ἐστὶ τὸ ἔσχατον. ἀλλ’ ἐπειδή γε τούτοις
<span class="lb" data-page="18a.301" data-line="12" id="l18a.301.12"></span>αὐτὴ τῶν πραγμάτων ἡ διδασκαλία τὴν ἀκολουθίαν ἐνδείκνυται
<span class="lb" data-page="18a.301" data-line="13" id="l18a.301.13"></span>τῷ περὶ τῶν ἄρθρων συγγράμματι πρὸς τὸ περὶ
<span class="lb" data-page="18a.301" data-line="14" id="l18a.301.14"></span>τῶν ἀγμῶν· ἐπαγγειλάμενος γὰρ ἐν ἐκείνῳ περὶ τῶν ἐκπτώσεών
<span class="lb" data-page="18a.301" data-line="15" id="l18a.301.15"></span>τε καὶ καταγμάτων ἐρεῖν, ὅσα μὴ διῆλθεν ἐν αὐτῷ,
<span class="lb" data-page="18a.301" data-line="16" id="l18a.301.16"></span>κατὰ τοῦτο προσέθηκεν, ὡς μηδὲν λείπειν τῇ πραγματείᾳ
<span class="lb" data-page="18a.301" data-line="17" id="l18a.301.17"></span>διὰ τοῦτο. διὸ καί τινας ἔφην οὐχ ὑπ’ αὐτοῦ λέγειν Ἱπποκράτους
<span class="lb" data-page="18a.301" data-line="18" id="l18a.301.18"></span>εἰς δύο βιβλία τετμῆσθαι τὴν ὅλην πραγματείαν,
<span class="pb" data-page="18a.302" id="p18a.302"></span>
<span class="lb" data-page="18a.302" data-line="1" id="l18a.302.1"></span>ἀλλ’ ὑπ’ ἐκείνου μὲν ἓν γράφεσθαι βιβλίον ἐπιγραφὲν ὑπ’
<span class="lb" data-page="18a.302" data-line="2" id="l18a.302.2"></span>αὐτοῦ κατ’ ἰητρεῖον, ὕστερον δὲ ὑπ’ ἄλλου τινὸς εἰς δύο
<span class="lb" data-page="18a.302" data-line="3" id="l18a.302.3"></span>τμηθῆναι διὰ τὸ μέγεθος. ὅτι δὲ οὐδὲν οὔτ’ ἐξαρθρήματος
<span class="lb" data-page="18a.302" data-line="4" id="l18a.302.4"></span>εἶδος οὔτε κατάγματος ὑπελείπετο πλὴν τὰ περὶ κεφαλὴν
<span class="lb" data-page="18a.302" data-line="5" id="l18a.302.5"></span>γινόμενα τῷ ἄλλο ἐπ’ ἐκείνοις σύγγραμμα ποιήσασθαι, δῆλον
<span class="lb" data-page="18a.302" data-line="6" id="l18a.302.6"></span>δὴ ἀναμνησθέντι σοι τῶν τ’ ἐν τῷ περὶ ἀγμῶν ὑπ’
<span class="lb" data-page="18a.302" data-line="7" id="l18a.302.7"></span>αὐτοῦ διδαχθέντων, ὧν τε ἐν τούτῳ τῷ βιβλίῳ μέλλει διελθεῖν.
<span class="lb" data-page="18a.302" data-line="8" id="l18a.302.8"></span>ἐν μὲν οὖν τῷ περὶ ἀγμῶν ἔγραψε περὶ πήχεος καὶ
<span class="lb" data-page="18a.302" data-line="9" id="l18a.302.9"></span>βραχίονος καὶ κνήμης καὶ μηροῦ κατεαγότων, εἶθ’ ἑξῆς περὶ
<span class="lb" data-page="18a.302" data-line="10" id="l18a.302.10"></span>τῶν ἐν ποδὶ καὶ ἄκρᾳ χειρὶ, κἄπειτα περὶ τῶν μεθ’ ἕλκους
<span class="lb" data-page="18a.302" data-line="11" id="l18a.302.11"></span>καὶ ὅσα γυμνοῦνται τῶν ὀστῶν, εἶτα περὶ τῶν κατὰ γόνυ
<span class="lb" data-page="18a.302" data-line="12" id="l18a.302.12"></span>καὶ κατ’ ἀγκῶνα πάντων· ὑπελείπετο οὖν ἔτι τῶν μὲν ἄρθρων
<span class="lb" data-page="18a.302" data-line="13" id="l18a.302.13"></span>τὸ κατ’ ὦμον κατά τ’ ἰσχίον καὶ γόνυ καὶ ῥάχιν.
<span class="lb" data-page="18a.302" data-line="14" id="l18a.302.14"></span>τῶν καταγμάτων δὲ τὰ κατὰ τὰς πλευρὰς καὶ γένυν καὶ
<span class="lb" data-page="18a.302" data-line="15" id="l18a.302.15"></span>ῥίνα καὶ ὦτα, περὶ ὧν ἐν τούτῳ τῷ βιβλίῳ διῆλθεν. ἀλλὰ
<span class="lb" data-page="18a.302" data-line="16" id="l18a.302.16"></span>καὶ περὶ διαστάσεως ὀστῶν καὶ περὶ θλασμάτων τῶν περὶ
<span class="lb" data-page="18a.302" data-line="17" id="l18a.302.17"></span>τὰ ἄρθρα κατ’ ἀμφότερα τὰ βιβλία διαλεγόμενος, εἴ τι παρέλιπεν
<span class="pb" data-page="18a.303" id="p18a.303"></span>
<span class="lb" data-page="18a.303" data-line="1" id="l18a.303.1"></span>ἐν τῷ περὶ ἀγμῶν ἐνταῦθα προσέθηκεν, ὥστε μηδὲν
<span class="lb" data-page="18a.303" data-line="2" id="l18a.303.2"></span>ὅλως ἐνταῦθα λείπεσθαι ἔτι μήτε κατάγματος εἶδος μήτε
<span class="lb" data-page="18a.303" data-line="3" id="l18a.303.3"></span>ἐξαρθρήματος μήτε διαστάσεως ὀστῶν. εἴρηται δὲ καὶ
<span class="lb" data-page="18a.303" data-line="4" id="l18a.303.4"></span>περὶ τῶν θλασμάτων ὅσα γίνεται περὶ τε τοὺς μύας καὶ
<span class="lb" data-page="18a.303" data-line="5" id="l18a.303.5"></span>τὰς φλέβας καὶ τὰ νεῦρα· καὶ τἄλλα μὲν οὖν, ὡς ἔφην,
<span class="lb" data-page="18a.303" data-line="6" id="l18a.303.6"></span>ἱκανὴν τὴν ἀκολουθίαν ἐπιδεῖξαι τοῦδε τοῦ βιβλίου πρὸς τὸ
<span class="lb" data-page="18a.303" data-line="7" id="l18a.303.7"></span>περὶ ἀγμῶν, ἀλλὰ καὶ τὸ μηχάνημα συμβουλεύσας ἐν ἐκείνῳ
<span class="lb" data-page="18a.303" data-line="8" id="l18a.303.8"></span>τῷ βιβλίῳ παρασκευάσασθαι τοῖς ἐν μεγάλῃ πόλει μέλλουσιν
<span class="lb" data-page="18a.303" data-line="9" id="l18a.303.9"></span>ἰατρεύειν, ἐνταῦθα τὴν κατασκευὴν αὐτοῦ σύμπασαν
<span class="lb" data-page="18a.303" data-line="10" id="l18a.303.10"></span>ἔγραψεν ἅμα τῷ καὶ ἀναμιμνήσκειν αὐτὸν ἡμᾶς, ὅτι καὶ
<span class="lb" data-page="18a.303" data-line="11" id="l18a.303.11"></span>πρόσθεν ὑπὲρ αὐτοῦ λόγον ἐποιήσατο. καλοῦσι δὲ τὸ μηχάνημα
<span class="lb" data-page="18a.303" data-line="12" id="l18a.303.12"></span>τοῦτο βάθρον Ἱπποκράτειον οἱ μετ’ αὐτὸν ἰατροί.
<span class="lb" data-page="18a.303" data-line="13" id="l18a.303.13"></span>ὅτι μὲν οὖν ἕπεται τὸ βιβλίον τοῦτο τῷ περὶ τῶν ἀγμῶν
<span class="lb" data-page="18a.303" data-line="14" id="l18a.303.14"></span>ἀρκείτω ταῦτα. πρὸς δὲ τὴν ἐξήγησιν ἴωμεν αὐτοῦ τοσοῦτον
<span class="lb" data-page="18a.303" data-line="15" id="l18a.303.15"></span>προειπόντες ἔτι, ὃ καὶ ἐπὶ τῆς περὶ ἀγμῶν ἐξηγήσεως
<span class="lb" data-page="18a.303" data-line="16" id="l18a.303.16"></span>προείπομεν, ὡς ἔστιν ἡ ἑρμηνεία τοῦ Ἱπποκράτους ἱκανῶς
<span class="lb" data-page="18a.303" data-line="17" id="l18a.303.17"></span>σαφὴς ἐλαχίστης ἐξηγήσεως δεομένη τῷ τὰ πρῶτα μαθήματα
<span class="lb" data-page="18a.303" data-line="18" id="l18a.303.18"></span>μεμαθηκότι καὶ εἰθισμένῳ λέξεως ἀκούειν ἀνδρὸς παλαιοῦ·
<span class="pb" data-page="18a.304" id="p18a.304"></span>
<span class="lb" data-page="18a.304" data-line="1" id="l18a.304.1"></span>καὶ εἴ τις οὕτως παρεσκευασμένος ἐπ’ ἀνθρωπείων
<span class="lb" data-page="18a.304" data-line="2" id="l18a.304.2"></span>ὀστῶν θεάσαιτο τὰς κατὰ τὰς διαρθρώσεις συνθέσεις ἣ
<span class="lb" data-page="18a.304" data-line="3" id="l18a.304.3"></span>πάντως γε ἐπὶ πιθηκείων ἔτι μᾶλλον αὐτῷ σαφῆ φανεῖται
<span class="lb" data-page="18a.304" data-line="4" id="l18a.304.4"></span>τὰ κατὰ τοῦτο τὸ βιβλίον. εἰ δὲ καὶ μυῶν ἀνατομῆς ἐμπείρως
<span class="lb" data-page="18a.304" data-line="5" id="l18a.304.5"></span>ἔχοι καὶ ἄλλως εἴη φύσει <span class="milestone ed2page" data-n="12.289" data-unit="ed2page" id="ed2page.12.289"></span>συνετὸς, οἷδ’
<span class="lb" data-page="18a.304" data-line="6" id="l18a.304.6"></span>ὅτι καὶ τούτῳ πολλὰ τῶν ἐν τοῖσδε τοῖς ὑπομνήμασι γεγραμμένων
<span class="lb" data-page="18a.304" data-line="7" id="l18a.304.7"></span>φανεῖται περιττὰ φθάνοντι νοεῖν τὴν λέξιν τοῦ
<span class="lb" data-page="18a.304" data-line="8" id="l18a.304.8"></span>παλαιοῦ καὶ πρὸ τῶν ἐμῶν ἐξηγήσεων. ἀλλ’ ἐπεὶ μὴ μόνον
<span class="lb" data-page="18a.304" data-line="9" id="l18a.304.9"></span>τοῖς τοιούτοις ὑπομνήματα γράφομεν, ἄμεινον εἶναί μοι δοκεῖ
<span class="lb" data-page="18a.304" data-line="10" id="l18a.304.10"></span>τῶν ἄλλων στοχαζομένῳ, εἰ καὶ βραχεῖά τις ἀσάφεια
<span class="lb" data-page="18a.304" data-line="11" id="l18a.304.11"></span>φαίνοιτο μὴ παρέρχεσθαι ταύτην.
</p>
<span class="lb rule" data-page="18a.304" data-line="12" id="l18a.304.12"></span>
          </article>

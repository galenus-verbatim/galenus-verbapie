<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:1.excursus">
<span class="pb page1" data-page="18a.346" id="p18a.346"></span>
<span class="milestone ed1page page1" data-n="5.585" data-unit="ed1page" id="ed1page.5.585"></span>
<span class="milestone ed2page page1" data-n="12.302" data-unit="ed2page" id="ed2page.12.302"></span>
            <h2>ΠΕΡΙ ΤΩΝ ΟΥΧ ΕΩΡΑΜΕΝΩΝ
<br></br>ΙΠΠΟΚΡΑΤΕΙ ΕΚΠΤΩΣΕΩΝ.
</h2>
            <p>
<span class="lb" data-page="18a.346" data-line="1" id="l18a.346.1"></span><span class="milestone ed2page" data-n="12.303" data-unit="ed2page" id="ed2page.12.303"></span>Ὁ μὲν Ἱπποκράτης εἰς μασχάλην μόνον ἑωρακέναι
<span class="lb" data-page="18a.346" data-line="2" id="l18a.346.2"></span>φησὶν ὀλισθαίνοντα βραχίονα· τῶν δὲ μετ’ αὐτὸν ἰατρῶν
<span class="lb" data-page="18a.346" data-line="3" id="l18a.346.3"></span>ἔνιοι καὶ ἄλλας ἐκπτώσεις ἔγραψαν, ὡς οἷόν τε καὶ
<span class="lb" data-page="18a.346" data-line="4" id="l18a.346.4"></span>αὐτοὶ καὶ ἡμεῖς δὲ αὐτοὶ πεντάκις εἴδομεν ἄχρι δεῦρο, κατὰ
<span class="lb" data-page="18a.346" data-line="5" id="l18a.346.5"></span>μὲν τὴν Ἀσίαν ἅπαξ, ἐν Ῥώμῃ δὲ τετράκις. ὁσάκις δὲ,
<span class="lb" data-page="18a.346" data-line="6" id="l18a.346.6"></span>οἶμαι, καὶ συνέβη τινὶ γενέσθαι πάθημα τοιοῦτον ἐν τῇ πόλει
<span class="lb" data-page="18a.346" data-line="7" id="l18a.346.7"></span>διὰ τὸ πάντας ἰατροὺς ἐοικέναι ἐμοὶ τὰ παράδοξα δεικνύναι
<span class="pb" data-page="18a.347" id="p18a.347"></span>
<span class="lb" data-page="18a.347" data-line="1" id="l18a.347.1"></span>συμβολῆς ἕνεκα, ἐγένοντο μὲν τέτταρες ἐκπτώσεις
<span class="lb" data-page="18a.347" data-line="2" id="l18a.347.2"></span>ἅπασαι μὲν ἐν τῇ πρόσω χώρᾳ, διαφέρουσαι δὲ ἀλλήλων·
<span class="lb" data-page="18a.347" data-line="3" id="l18a.347.3"></span>πλησιέστερον ἢ ποῤῥώτερον εἶναι τῆς διαρθρώσεως κατὰ τὸ
<span class="lb" data-page="18a.347" data-line="4" id="l18a.347.4"></span>μῆκος τοῦ κώλου καὶ πλάτος. ἐθαύμαζον δή πως τοῦ μὲν
<span class="lb" data-page="18a.347" data-line="5" id="l18a.347.5"></span>οὐδ’ ὅλως, τῶν δὲ μετ’ αὐτὸν ἑωρακέναι λεγόντων ὁ μέν τις
<span class="lb" data-page="18a.347" data-line="6" id="l18a.347.6"></span>ἅπαξ, ὁ δὲ δὶς, οὐδεὶς δ’ οὕτω πολλάκις, ὡς ἡμεῖς ἄχρι
<span class="lb" data-page="18a.347" data-line="7" id="l18a.347.7"></span>δεῦρο. τάχ’ ἂν καὶ αὖθις ὀφθῇ μοί τι τοιοῦτον. νομίζω
<span class="lb" data-page="18a.347" data-line="8" id="l18a.347.8"></span>γὰρ οὐ κατὰ τύχην, ἀλλὰ δι’ αἰτίας εὐλόγους οὕτως ἀπηντηκέναι
<span class="lb" data-page="18a.347" data-line="9" id="l18a.347.9"></span>τὸ πρᾶγμα,’ περὶ οὖ ἑξῆς ἐρῶ. κατὰ μέν γε τὴν
<span class="lb" data-page="18a.347" data-line="10" id="l18a.347.10"></span>ἡμετέραν Ἀσίαν τὸ πρῶτον ἐθεασάμην ἔκπτωσιν τοιαύτην,
<span class="lb" data-page="18a.347" data-line="11" id="l18a.347.11"></span>ἔθ’ ὑπὸ τοῖς ἐκεῖ διδασκάλοις παιδευόμενος ἐν Σμύρνῃ. ἔστι
<span class="lb" data-page="18a.347" data-line="12" id="l18a.347.12"></span>δὲ ἡ πόλις αὕτη πολλαπλασία τὸ μέγεθος, ἧς Ἱπποκράτης
<span class="lb" data-page="18a.347" data-line="13" id="l18a.347.13"></span>μέμνηται συνεχῶς ὡς ἐπὶ τὸ πλεῖστον ἐν αὐτῇ διατρίψας,
<span class="lb" data-page="18a.347" data-line="14" id="l18a.347.14"></span>μετὰ τὸ τριακοστὸν ἔτος ἐν Ῥώμῃ διέτριψα, πόλει τοσοῦτον
<span class="lb" data-page="18a.347" data-line="15" id="l18a.347.15"></span>ἀνθρώπων πλῆθος ἐχούσῃ, ὡς ἐπαινεῖσθαι Πολέμωνα τὸν
<span class="lb" data-page="18a.347" data-line="16" id="l18a.347.16"></span>ῥήτορα τῆς οἰκουμένης ἐπιτομὴν αὐτὴν εἰπόντα. καὶ τοίνυν
<span class="lb" data-page="18a.347" data-line="17" id="l18a.347.17"></span>ὅτι τέτταρες ἐν αὐτῇ γεγόνασι μέχρι νῦν ἐξαρθρήσεις τοιαῦται
<span class="lb" data-page="18a.347" data-line="18" id="l18a.347.18"></span>σαφές. διὰ δὲ τὸ πάντας, ὡς ἔφην, ἐμοὶ τοὺς ἰατροὺς
<span class="pb" data-page="18a.348" id="p18a.348"></span>
<span class="lb" data-page="18a.348" data-line="1" id="l18a.348.1"></span>κοινοῦσθαι περὶ τῶν παραδόξων ὀφθέντων, οὐ μόνον ἐν
<span class="lb" data-page="18a.348" data-line="2" id="l18a.348.2"></span>Ῥώμῃ λαθεῖν οὐκ ἐδύνατο συμβαῖνόν τι τοιοῦτον, ἀλλὰ οὐδὲ
<span class="lb" data-page="18a.348" data-line="3" id="l18a.348.3"></span>κατὰ τὸν λιμένα καὶ τὴν πλησίον αὐτοῦ πόλιν ἣν Ὀστίαν
<span class="lb" data-page="18a.348" data-line="4" id="l18a.348.4"></span>ὀνομάζουσι διὰ τὸ καὶ τοὺς ἐν ἐκείνοις τοῖς χωρίοις ἰατρεύοντας
<span class="lb" data-page="18a.348" data-line="5" id="l18a.348.5"></span>ἅπαντας εἶναι φίλους, οὖσι καὶ αὐτοῖς πολυανθρώποις.
<span class="lb" data-page="18a.348" data-line="6" id="l18a.348.6"></span>αἱ δὲ πόλεις, ὧν Ἱπποκράτης ἐμνημόνευσεν, ὡς
<span class="lb" data-page="18a.348" data-line="7" id="l18a.348.7"></span>ἐν αὐταῖς ἐπὶ πλέον διατρίψας ἑνὸς ἀμφόδου τῶν ἐν Ῥώμῃ
<span class="lb" data-page="18a.348" data-line="8" id="l18a.348.8"></span>πλείονας οὐκ εἶχον οἰκήτορας. οὐδὲν οὖν θαυμαστὸν ἐν πόλει
<span class="lb" data-page="18a.348" data-line="9" id="l18a.348.9"></span>πλῆθος ἀνθρώπων ἐχούσῃ πλείους ὁμοίως παθόντας. ἔτι
<span class="lb" data-page="18a.348" data-line="10" id="l18a.348.10"></span>δὲ κἀκεῖνο διδαχθεὶς ἀπὸ τῆς πείρας εἰς τὴν τῆς αἰτίας
<span class="lb" data-page="18a.348" data-line="11" id="l18a.348.11"></span>εὕρεσιν ἐποδηγήθην. ἔνιοι <span class="milestone ed1page" data-n="5.586" data-unit="ed1page" id="ed1page.5.586"></span>μὲν γὰρ ἐν παλαίστραις
<span class="lb" data-page="18a.348" data-line="12" id="l18a.348.12"></span>τοιούτῳ τρόπῳ πεσόντες, ἐνίοις δὲ ἔοικεν ὑπὸ τῶν ἰατρῶν
<span class="lb" data-page="18a.348" data-line="13" id="l18a.348.13"></span>γενέσθαι. δύο γάρ τινες τῶν ὀφθέντων μοι τὴν μέν ἔκπτωσιν
<span class="lb" data-page="18a.348" data-line="14" id="l18a.348.14"></span>ἔλεγον εἰς μασχάλην γεγονέναι, μοχλευόντων δὲ ἀμαθῶς
<span class="lb" data-page="18a.348" data-line="15" id="l18a.348.15"></span>τῶν ἰατρῶν σφηνωθῆναι τὸ ἄρθρον, οὐχ ὡς ἑωρᾶτο
<span class="lb" data-page="18a.348" data-line="16" id="l18a.348.16"></span>κατὰ συμβολὰς τῶν μυῶν· ὥστε τῷ κατὰ τὴν τῶν Ῥωμαίων
<span class="lb" data-page="18a.348" data-line="17" id="l18a.348.17"></span>πόλιν πλήθει, εἰ προθείης τὰς εἰρημένας αἰτίας δύο, ζητήσεις
<span class="lb" data-page="18a.348" data-line="18" id="l18a.348.18"></span>οὐ διὰ τί τοσούτους γε εἶδον, ἀλλὰ διὰ τί γε οὐχὶ
<span class="pb" data-page="18a.349" id="p18a.349"></span>
<span class="lb" data-page="18a.349" data-line="1" id="l18a.349.1"></span>πλείους εἶδον, οἷς οὕτως ἐξήρθρησεν. ἐπὶ γάρ τοι τῶν Ἱπποκράτους
<span class="lb" data-page="18a.349" data-line="2" id="l18a.349.2"></span>χρόνων οἱ ἰατρεύοντες ἐμεμαθήκεισαν νομίμως
<span class="lb" data-page="18a.349" data-line="3" id="l18a.349.3"></span>καὶ μάλιστα περὶ τὰς τοιαύτας χειρουργίας τέχνην. οἱ δὲ
<span class="lb" data-page="18a.349" data-line="4" id="l18a.349.4"></span>νῦν μὴ μαθόντες ὅλως ἢ παντάπασιν ὀλίγῳ χρόνῳ μαθόντες·
<span class="lb" data-page="18a.349" data-line="5" id="l18a.349.5"></span>εἶτα τῶν παλαισμάτων τῇ ἐμπειρίᾳ θαυμαστὸν ὅσον
<span class="lb" data-page="18a.349" data-line="6" id="l18a.349.6"></span>ἐπιδέδωκε τῶν διδασκόντων αὐτὰ πολυειδῶς ἐκστρεφόντων
<span class="lb" data-page="18a.349" data-line="7" id="l18a.349.7"></span>καὶ λυγιζόντων <span class="milestone ed2page" data-n="12.304" data-unit="ed2page" id="ed2page.12.304"></span>τὰ κῶλα. ζητήσεις οὖν, ἔφην, οὐ
<span class="lb" data-page="18a.349" data-line="8" id="l18a.349.8"></span>διὰ τί τοσούτους εἶπον, ἀλλὰ διὰ τί πλείους οὐκ εἶδον ἐν
<span class="lb" data-page="18a.349" data-line="9" id="l18a.349.9"></span>τοσαύταις μυριάσιν ἀνθρώπων ὑπὸ πολλῶν μὲν παιδοτριβῶν,
<span class="lb" data-page="18a.349" data-line="10" id="l18a.349.10"></span>παμπόλλων δὲ ἰατρῶν ἀμαθῶν εἰς τοιαύτας ἐξαρθρήσεις
<span class="lb" data-page="18a.349" data-line="11" id="l18a.349.11"></span>ἀγομένων. ἡ δ’ οὖν ἐμβολὴ καίτοι τῶν ἐξαρθρημάτων
<span class="lb" data-page="18a.349" data-line="12" id="l18a.349.12"></span>τοῖς αὐτοῖς τάσσεται σκοποῖς, ἀντιτάσει τε καὶ μοχλείᾳ καὶ
<span class="lb" data-page="18a.349" data-line="13" id="l18a.349.13"></span>ἀποθέσει. προσήκει δὲ οὐκ ἐπὶ μασχάλης ἐκπτώσεως, οὕτω
<span class="lb" data-page="18a.349" data-line="14" id="l18a.349.14"></span>καὶ νῦν μὲν μοχλεύειν. ἐπ’ ἐκείνης μὲν γὰρ ἔδει πρόσω
<span class="lb" data-page="18a.349" data-line="15" id="l18a.349.15"></span>πρῶτον, εἶτ’ ἄνω τὸ ἄρθρον ἄγειν, ἄχρις ἂν ἐπ’ εὐθείας
<span class="lb" data-page="18a.349" data-line="16" id="l18a.349.16"></span>γένηται τῇ κοιλότητι. νῦν δὲ ἐπειδὴ πάντως μὲν ἐν τοῖς
<span class="lb" data-page="18a.349" data-line="17" id="l18a.349.17"></span>πρόσω μέρεσι τῆς διαρθρώσεώς ἐστιν, ἤτοι δ’ ἐγκέκλεισται
<span class="lb" data-page="18a.349" data-line="18" id="l18a.349.18"></span>πρὸς τὴν ἔνδον ἢ τὴν ἔξω χώραν ἐσφηνωμένον ἐν τοῖς μυσὶν
<span class="pb" data-page="18a.350" id="p18a.350"></span>
<span class="lb" data-page="18a.350" data-line="1" id="l18a.350.1"></span>ὠθεῖν αὐτὸ χρὴ πρὸς τὴν ἐναντίαν χώραν ἐμβαλόντα
<span class="lb" data-page="18a.350" data-line="2" id="l18a.350.2"></span>τῶν μυῶν ἀνασπασθὲν εἰς τὴν μασχάλην ἐνεχθῆναι. μάλιστα
<span class="lb" data-page="18a.350" data-line="3" id="l18a.350.3"></span>μὲν οὖν οὔτε ἡ ἀντίτασις ἐᾷ γενέσθαι τοῦτο, καὶ κατὰ
<span class="lb" data-page="18a.350" data-line="4" id="l18a.350.4"></span>ταύτην δὲ τὴν ἀντίτασιν οὐδὲ χεῖρόν ἐστιν ἠσφαλίσθαι τὸ
<span class="lb" data-page="18a.350" data-line="5" id="l18a.350.5"></span>κατὰ τὴν μασχάλην χωρίον, ὡς ἐπράξαμεν ἐν Σμύρνῃ περὶ
<span class="lb" data-page="18a.350" data-line="6" id="l18a.350.6"></span>τὸ γενόμενον οὕτως ἐξάρθρημα. κατὰ παλαίστραν μὲν γάρ
<span class="lb" data-page="18a.350" data-line="7" id="l18a.350.7"></span>τινι συνέβη διαπλωθείσης τῆς χειρὸς ὑπὸ τοῦ παλαίοντος,
<span class="lb" data-page="18a.350" data-line="8" id="l18a.350.8"></span>ὅστις μάλιστα τρόπος εἰς τὸ πρόσω δύναται μεταστῆσαι τὸ
<span class="lb" data-page="18a.350" data-line="9" id="l18a.350.9"></span>ἄρθρον. ὕπτιον δὲ κατακλίναντες τὸν πεπονθότα τὴν ἀντίτασιν
<span class="lb" data-page="18a.350" data-line="10" id="l18a.350.10"></span>ἐποιησάμεθα τῇ διὰ τῆς πτέρνης παραπλησίαν ὄπισθεν
<span class="lb" data-page="18a.350" data-line="11" id="l18a.350.11"></span>μὲν καθίσαντές τινα, περιβάλλοντες δὲ τὴν μασχάλην
<span class="lb" data-page="18a.350" data-line="12" id="l18a.350.12"></span>πλατὺν ἱμάντα προϋποβεβλημένου τινὸς εἰς τὸ κοῖλον ἐκπληρώματος.
<span class="lb" data-page="18a.350" data-line="13" id="l18a.350.13"></span>αὐτοὶ δὲ, ὡς ἔφην, ἔξω τῶν προσφιγγόντων τὸ
<span class="lb" data-page="18a.350" data-line="14" id="l18a.350.14"></span>ἄρθρον μυῶν ἀπώσαντες, εἶτ’ ἀνέντες τὴν κατάτασιν ἐπετρέψαμεν
<span class="lb" data-page="18a.350" data-line="15" id="l18a.350.15"></span>ἀνασπασθῆναι πρὸς τῶν μυῶν εἰς ἑαυτοὺς συντρεχόντων
<span class="lb" data-page="18a.350" data-line="16" id="l18a.350.16"></span>ἐμβληθῆναι τῇ κοιλότητι. τοῦτο μὲν οὖν εὐκόλως
<span class="lb" data-page="18a.350" data-line="17" id="l18a.350.17"></span>ἐνέπεσε· καὶ γὰρ παραχρῆμα κατ’ αὐτὴν τὴν παλαίστραν
<span class="lb" data-page="18a.350" data-line="18" id="l18a.350.18"></span>ἐπεχειρήσαμεν τῇ θεραπείᾳ. καὶ ἤρκεσέ γε ἡ τῆς πεπονθυίας
<span class="pb" data-page="18a.351" id="p18a.351"></span>
<span class="lb" data-page="18a.351" data-line="1" id="l18a.351.1"></span>χειρὸς ἡ κατάτασις ὑφ’ ἡμῶν αὑτῶν γινομένη, καθάπερ
<span class="lb" data-page="18a.351" data-line="2" id="l18a.351.2"></span>ἐπὶ τοῦ διὰ τῆς πτέρνης τρόπου, ἄλλοτε δὴ καὶ διὰ
<span class="lb" data-page="18a.351" data-line="3" id="l18a.351.3"></span>βρόχου τὴν κατάτασιν ἐποιησάμεθα. χρὴ δὲ ἰσότονον εἶναι
<span class="lb" data-page="18a.351" data-line="4" id="l18a.351.4"></span>τὸν βρόχον, οἷός ἐστιν ὅ τε διπλοῦς καρχήσιος ὅ τ’ ἐκ
<span class="lb" data-page="18a.351" data-line="5" id="l18a.351.5"></span>δυοῖν διαντέων· ἄλλοτε δὲ κεχρονισμένου τοῦ ἐξαρθρήματος
<span class="lb" data-page="18a.351" data-line="6" id="l18a.351.6"></span>ἐδεήθημεν τοῦ Ἱπποκρατείου βάθρου, περὶ οὗ ποιήσει τὴν
<span class="lb" data-page="18a.351" data-line="7" id="l18a.351.7"></span>διδασκαλίαν αὐτὸς ἐπὶ προήκοντι τῷ συγγράμματι, νυνὶ
<span class="lb" data-page="18a.351" data-line="8" id="l18a.351.8"></span>δὲ ἀρκέσει τῶν κατολισθημάτων. ἑξῆς οὖν αὐτῷ περὶ τῆς
<span class="lb" data-page="18a.351" data-line="9" id="l18a.351.9"></span>διαφορᾶς αὐτῶν τῶν σωμάτων, ἐν οἷς ἧττον καὶ μᾶλλον ἐκπίπτει
<span class="lb" data-page="18a.351" data-line="10" id="l18a.351.10"></span>τὰ ἄρθρα διδάσκοντι συνακολουθήσομεν.
</p>
<span class="lb rule" data-page="18a.351" data-line="11" id="l18a.351.11"></span>
          </article>

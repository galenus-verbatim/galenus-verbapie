<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.10">
<span class="pb page1" data-page="18a.436" id="p18a.436"></span>
<span class="milestone ed1page page1" data-n="5.601" data-unit="ed1page" id="ed1page.5.601"></span>
<span class="milestone ed2page page1" data-n="12.337" data-unit="ed2page" id="ed2page.12.337"></span>
<span class="lb head" data-page="18a.436" data-line="1" id="l18a.436.1"></span>
            <blockquote class="quote lemma">
<span class="lb" data-page="18a.436" data-line="2" id="l18a.436.2"></span>Προσσυμβάλλεται μέντοι καὶ τόδε πρὸς τὸ ἐκπίπτειν. ὁκόσα
<span class="lb" data-page="18a.436" data-line="3" id="l18a.436.3"></span>γὰρ νεῦρα καὶ ὁκόσοι μύες παρὰ ἄρθρα εἰσὶν ἢ ἀπὸ ἄρθρων
<span class="lb" data-page="18a.436" data-line="4" id="l18a.436.4"></span>ἀφ’ ὧν ξυνδέδενται, τούτων ὅσα ἐν τῇ χρήσει
<span class="lb" data-page="18a.436" data-line="5" id="l18a.436.5"></span>πλειστάκις διακινέεται, ταῦτα καὶ ἐς τὰς κατατάσιας δυνατώτατα
<span class="lb" data-page="18a.436" data-line="6" id="l18a.436.6"></span>ἐπιδιδόναι, ὥσπερ καὶ τὰ δέρματα τὰ εὐδεψητότατα
<span class="lb" data-page="18a.436" data-line="7" id="l18a.436.7"></span>πλείστην ἐπίδοσιν ἔχει, περὶ οὗ νῦν ὁ λόγος.
</blockquote>
<span class="lb rule" data-page="18a.436" data-line="8" id="l18a.436.8"></span>
            <p>
<span class="lb" data-page="18a.436" data-line="9" id="l18a.436.9"></span>Ὅσον ἐπὶ τοῖς προειρημένοις αἰτίοις ἢ οὐδ’ ὅλως ἐχρῆν
<span class="lb" data-page="18a.436" data-line="10" id="l18a.436.10"></span>ἢ πάνυ σπανίως ἐκπίπτειν τὴν γένυν, οὐ μὴν φαίνεταί
<span class="lb" data-page="18a.436" data-line="11" id="l18a.436.11"></span>γε οὕτως ἔχειν. ἐκπίπτει γὰρ σπανίως, οὐ μὴν ὥστε
<span class="lb" data-page="18a.436" data-line="12" id="l18a.436.12"></span>παμπόλλων τε τῶν ἡμῶν ὁρᾶσθαι, καθάπερ τὰ σπανιώτατα.
<span class="lb" data-page="18a.436" data-line="13" id="l18a.436.13"></span>διὰ γὰρ τὸ πολυκίνητον τῆς διαρθρώσεως οἱ κατ’
<span class="lb" data-page="18a.436" data-line="14" id="l18a.436.14"></span>αὐτὴν μύες καὶ τὰ νεῦρα τέταται καὶ τάσεις ἑτοιμοτέρας
<span class="lb" data-page="18a.436" data-line="15" id="l18a.436.15"></span>ἔχουσι τῶν ὀλιγάκις εἰς χρείαν κινήσεως ἀφικνουμένων,
<span class="lb" data-page="18a.436" data-line="16" id="l18a.436.16"></span>ὥσπερ φησὶ καὶ τὰ δέρματα τὰ εὐδεψητότατα, τουτέστι τὰ
<span class="lb" data-page="18a.436" data-line="17" id="l18a.436.17"></span>κάλλιστα μεμαλαγμένα, πλείστην ἐπίδοσιν ἔχει· καὶ γὰρ ὁ
<span class="pb" data-page="18a.437" id="p18a.437"></span>
<span class="lb" data-page="18a.437" data-line="1" id="l18a.437.1"></span>ποιητὴς ἐπὶ τοῦ μαλάξαι τὸ δεψῆσαι λέγει· κηρὸν δεψήσας
<span class="lb" data-page="18a.437" data-line="2" id="l18a.437.2"></span>μελιηδέα.
</p>
<span class="lb rule" data-page="18a.437" data-line="3" id="l18a.437.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.12">
<span class="pb page1" data-page="18a.438" id="p18a.438"></span>
<span class="milestone ed1page page1" data-n="5.601" data-unit="ed1page" id="ed1page.5.601"></span>
<span class="milestone ed2page page1" data-n="12.338" data-unit="ed2page" id="ed2page.12.338"></span>
<span class="lb head" data-page="18a.438" data-line="13" id="l18a.438.13"></span>
            <blockquote class="quote lemma">
<span class="lb" data-page="18a.438" data-line="14" id="l18a.438.14"></span>Δῆλος δὲ τοῖσι μάλιστά ἐστιν, ὅταν ἐκπεπτώκῃ. προΐσχει
<span class="lb" data-page="18a.438" data-line="15" id="l18a.438.15"></span>γὰρ ἡ κάτω γνάθος ἐς τοὔμπροσθεν καὶ παρῆκται τἀναντία
<span class="lb" data-page="18a.438" data-line="16" id="l18a.438.16"></span>τοῦ ὀλισθήματος καὶ τοῦ ὀστέου τὸ κόρωνον ὀγκηρότηρον
<span class="lb" data-page="18a.438" data-line="17" id="l18a.438.17"></span>γίνεται παρὰ τὴν ἄνω γνάθον καὶ χαλεπῶς
<span class="lb" data-page="18a.438" data-line="18" id="l18a.438.18"></span>ξυμβάλλουσι τὰς κάτω γνάθους.
</blockquote>
<span class="lb rule" data-page="18a.438" data-line="19" id="l18a.438.19"></span>
            <span class="pb" data-page="18a.439" id="p18a.439"></span>
            <p>
<span class="lb" data-page="18a.439" data-line="1" id="l18a.439.1"></span>Εἴρηται δέ μοι καὶ πρόσθεν ὡς τὸ καλούμενον ζύγωμα
<span class="lb" data-page="18a.439" data-line="2" id="l18a.439.2"></span>προβέβληται τῆς ἄνω χώρας, ἐν ᾗ τὸ κόρωνόν ἐστι
<span class="lb" data-page="18a.439" data-line="3" id="l18a.439.3"></span>τῆς γένυος, ὅτι τε μὴ παρενεχθέντος αὐτοῦ πρὸς θάτερα
<span class="lb" data-page="18a.439" data-line="4" id="l18a.439.4"></span>μέρη πρὸς τὴν οἰκείαν χώραν ἡ γένυς ἀνασπασθήσεται.
<span class="lb" data-page="18a.439" data-line="5" id="l18a.439.5"></span>ἀναγκαῖον οὖν ἐστιν, ὅταν ἡ γένυς ποτὲ ἐκπέσῃ, τὴν κορώνην
<span class="lb" data-page="18a.439" data-line="6" id="l18a.439.6"></span>αὐτῆς ἔξω φέρεσθαι τοῦ ζυγώματος. ἄλλην γὰρ οὐδεμίαν
<span class="lb" data-page="18a.439" data-line="7" id="l18a.439.7"></span>ἔχει χώραν εἰς ἣν ἐνεχθήσεται, ὥστ’ εἰκότως ἐξέχουσα
<span class="lb" data-page="18a.439" data-line="8" id="l18a.439.8"></span>φαίνεται κατὰ τὴν κάτω γένυν, ἔνθα τὸ ζύγωμά ἐστιν.
<span class="lb" data-page="18a.439" data-line="9" id="l18a.439.9"></span>αὐτὸ δὲ δὴ τοῦτο τὸ ζύγωμα, καθ’ ὅ τι μάλιστα τέτακται
<span class="lb" data-page="18a.439" data-line="10" id="l18a.439.10"></span>μαθήσῃ σαφῶς ἐπὶ τῶν ἰσχνῶν ἀνθρώπων κατασκεψάμενος
<span class="lb" data-page="18a.439" data-line="11" id="l18a.439.11"></span>τόν τε κροταφίτην μῦν καὶ τὸ μῆλον. ἐν γὰρ τῷ μεταξὺ
<span class="lb" data-page="18a.439" data-line="12" id="l18a.439.12"></span>τὸ προφανές ἐστι τὸ ζύγωμα, μεμνημένος αὐτοῦ τὴν χώραν
<span class="lb" data-page="18a.439" data-line="13" id="l18a.439.13"></span>τῆς θέσεως, ὅταν ἴδῃς τινὰ μὴ δυνάμενον κλεῖσαι τὸ στόμα
<span class="lb" data-page="18a.439" data-line="14" id="l18a.439.14"></span>προσεληλυθυίας εἰς τὸ πρόσω τῆς γένυος, ἅμα τὸ παρῆχθαι
<span class="lb" data-page="18a.439" data-line="15" id="l18a.439.15"></span>ζήτησαν ἀκριβῶς διαγνῶναι τοῖς ὀφθαλμοῖς τε καὶ τοῖς
<span class="lb" data-page="18a.439" data-line="16" id="l18a.439.16"></span>δακτύλοις τὸ κόρωνον ἐξέχον παρά τε τὸ μῆλον καὶ τὸ ζύγωμα.
<span class="lb" data-page="18a.439" data-line="17" id="l18a.439.17"></span>κἀπειδὰν εὕρῃς οὕτως ἔχον ἀκριβὴς ἔστω σοὶ διάγνωσις
<span class="lb" data-page="18a.439" data-line="18" id="l18a.439.18"></span>τοῦ τὴν γένυν ὠλισθηκέναι.
</p>
<span class="lb rule" data-page="18a.439" data-line="19" id="l18a.439.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.13">
<span class="pb page1" data-page="18a.440" id="p18a.440"></span>
<span class="milestone ed1page page1" data-n="5.601" data-unit="ed1page" id="ed1page.5.601"></span>
<span class="milestone ed2page page1" data-n="12.338" data-unit="ed2page" id="ed2page.12.338"></span>
<span class="lb head" data-page="18a.440" data-line="1" id="l18a.440.1"></span>
            <blockquote class="quote lemma">
<span class="lb" data-page="18a.440" data-line="2" id="l18a.440.2"></span>Τούτοισι δὲ ἐμβολὴ πρόδηλος, ἥτις γίνοιτ’ ἂν ἁρμόζουσα·
<span class="lb" data-page="18a.440" data-line="3" id="l18a.440.3"></span>χρὴ γὰρ τὸν μέν τινα κατέχειν τὴν κεφαλὴν τοῦ τετρωμένου,
<span class="lb" data-page="18a.440" data-line="4" id="l18a.440.4"></span>τὸν δὲ περιλαβόντα τὴν κάτω γνάθον καὶ ἔσωθεν
<span class="lb" data-page="18a.440" data-line="5" id="l18a.440.5"></span>καὶ ἔξωθεν τοῖσι δακτύλοισι κατὰ τὸ γένειον χάσκοντος
<span class="lb" data-page="18a.440" data-line="6" id="l18a.440.6"></span>τοῦ ἀνθρώπου, ὅσον μετρίως δύναται. πρῶτον μὲν διακινέειν
<span class="lb" data-page="18a.440" data-line="7" id="l18a.440.7"></span>τὴν γνάθον χρόνον τινὰ τῇ καὶ τῇ παράγοντα τῇ
<span class="lb" data-page="18a.440" data-line="8" id="l18a.440.8"></span>χειρὶ καὶ αὐτὸν τὸν ἄνθρωπον κελεύειν χαλαρὴν τὴν γνάθον
<span class="lb" data-page="18a.440" data-line="9" id="l18a.440.9"></span>χρόνον ἔχειν καὶ συμπαράγειν καὶ συνδιδόναι ὡς
<span class="lb" data-page="18a.440" data-line="10" id="l18a.440.10"></span>μάλιστα.
</blockquote>
<span class="lb rule" data-page="18a.440" data-line="11" id="l18a.440.11"></span>
            <p>
<span class="lb" data-page="18a.440" data-line="12" id="l18a.440.12"></span><span class="milestone ed1page" data-n="5.602" data-unit="ed1page" id="ed1page.5.602"></span>Τοῖς θεασαμένοις ἐξ ἀνατομῆς ἀκριβῶς τὴν
<span class="lb" data-page="18a.440" data-line="13" id="l18a.440.13"></span>σύνθεσιν ὧν διηγήσατο μορίων ἡ ἐμβολὴ πρόδηλός ἐστι,
<span class="lb" data-page="18a.440" data-line="14" id="l18a.440.14"></span>πρὸς οὓς καὶ αὐτὸς ἀποβλέπων οὕτως εἶπε· τὰ δ’ ἐξαίφνης
<span class="lb" data-page="18a.440" data-line="15" id="l18a.440.15"></span>εἰρημένα περὶ τῆς ἐμβολῆς σαφῆ πάντα, πλὴν εἴ πού τις
<span class="lb" data-page="18a.440" data-line="16" id="l18a.440.16"></span>μία λέξις ἢ δύο παρεμπίπτει, περὶ ὧν ἐπισημανοῦμαι.
</p>
<span class="lb rule" data-page="18a.440" data-line="17" id="l18a.440.17"></span>
          </article>

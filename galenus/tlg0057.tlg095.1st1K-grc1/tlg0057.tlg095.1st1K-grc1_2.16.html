<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.16">
<span class="pb page1" data-page="18a.443" id="p18a.443"></span>
<span class="milestone ed1page page1" data-n="5.602" data-unit="ed1page" id="ed1page.5.602"></span>
<span class="milestone ed2page page1" data-n="12.339" data-unit="ed2page" id="ed2page.12.339"></span>
<span class="lb head" data-page="18a.443" data-line="6" id="l18a.443.6"></span>
            <blockquote class="quote lemma">
<span class="lb" data-page="18a.443" data-line="7" id="l18a.443.7"></span>Ἢν δ’ ἀμφότεραι γνάθοι ἐξαρθρήσωσιν, ἡ μὲν ἴησις ᾖ αὐτή.
<span class="lb" data-page="18a.443" data-line="8" id="l18a.443.8"></span>συμβάλλειν δέ τι ἧσσον οὗτος τὸ στόμα δύναται· καὶ γὰρ
<span class="lb" data-page="18a.443" data-line="9" id="l18a.443.9"></span>προπετέστεραι αἱ γένυες τούτοισιν, ἀστραβέες δέ. τὸ δὲ
<span class="lb" data-page="18a.443" data-line="10" id="l18a.443.10"></span>ἀστραβὲς μάλιστ’ ἂν γνοίης τοῖσιν ὁρίοισι τῶν ὀδόντων
<span class="lb" data-page="18a.443" data-line="11" id="l18a.443.11"></span>τῶν τε κάτω κατ’ ἴξιν.
</blockquote>
<span class="lb rule" data-page="18a.443" data-line="12" id="l18a.443.12"></span>
            <p>
<span class="lb" data-page="18a.443" data-line="13" id="l18a.443.13"></span>Ἐν ταύτῃ τῇ ῥήσει δόξῃ γνάθους ὀνομάζειν οὐ τὸ γένυν
<span class="lb" data-page="18a.443" data-line="14" id="l18a.443.14"></span>ὅλως, ἀλλ’ ἑκάτερον τῶν μερῶν καθ’ ἃ πλατύνεται αὐτή.
<span class="lb" data-page="18a.443" data-line="15" id="l18a.443.15"></span><span class="milestone ed2page" data-n="12.340" data-unit="ed2page" id="ed2page.12.340"></span>δόξῃ δὲ καὶ τὰ κάτω πέρατα, καθ’ ἃ γυμνὸν καὶ
<span class="lb" data-page="18a.443" data-line="16" id="l18a.443.16"></span>ἄσαρκον γίγνεται τὸ ὀστοῦν, ὀνομάζειν γένυας, ἐκ τοῦ φάναι,
<span class="lb" data-page="18a.443" data-line="17" id="l18a.443.17"></span>καὶ γὰρ προπετέστεραι γένυες τούτοισιν· ἀλλὰ μετ’ ὀλίγον
<span class="lb" data-page="18a.443" data-line="18" id="l18a.443.18"></span>τὸ πάλιν ὅλην τὴν κάτω γένυν ὠνόμασε γνάθον, ἔνθα
<span class="pb" data-page="18a.444" id="p18a.444"></span>
<span class="lb" data-page="18a.444" data-line="1" id="l18a.444.1"></span>φησίν· ἢν δὲ ἡ κάτω γνάθος κατὰ ξύμφυσιν τὴν κατὰ τὸ
<span class="lb" data-page="18a.444" data-line="2" id="l18a.444.2"></span>γένειον διασπασθῇ, μόνιμον. ἡ δ’ αὐτὴ καὶ ξύμφυσις ἐν
<span class="lb" data-page="18a.444" data-line="3" id="l18a.444.3"></span>τῇ κάτω γνάθῳ ἐστὶν, ἐν δὲ τῇ ἄνω πολλαὶ, ὥστε συγκέχυται
<span class="lb" data-page="18a.444" data-line="4" id="l18a.444.4"></span>παρ’ αὐτῷ τὰ σημαινόμενα τοῦ τε τῆς γνάθου καὶ
<span class="lb" data-page="18a.444" data-line="5" id="l18a.444.5"></span>τοῦ τῆς γένυος ὀνόματος. ὃ μέντοι λέγει κατὰ τὴν προκειμένην
<span class="lb" data-page="18a.444" data-line="6" id="l18a.444.6"></span>ῥῆσίν ἐστι τοιοῦτον. ἐὰν κατ’ ἀμφοτέρας τὰς διαρθρώσεις
<span class="lb" data-page="18a.444" data-line="7" id="l18a.444.7"></span>ἡ ἔκπτωσις γένηται, μᾶλλον μὲν εἰς τὸ πρόσω χωρεῖ
<span class="lb" data-page="18a.444" data-line="8" id="l18a.444.8"></span>νῦν ἡ κάτω γένυος ἤπερ ὅτε κατὰ θάτερον μέρος ἐκπέπτωκε,
<span class="lb" data-page="18a.444" data-line="9" id="l18a.444.9"></span>καὶ πλέον ἀφεστηκυῖα φαίνεται τῆς ἄνω γένυος, οὐ
<span class="lb" data-page="18a.444" data-line="10" id="l18a.444.10"></span>μὴν παρασπᾶταί γε, οὐδὲ διαστρέφεται φυλάσσουσα τὸ κατὰ
<span class="lb" data-page="18a.444" data-line="11" id="l18a.444.11"></span>φύσιν ἀδιάστροφον. διαγνώσεις δὲ τῇ τῶν ὀδόντων εὐθυωρίᾳ,
<span class="lb" data-page="18a.444" data-line="12" id="l18a.444.12"></span>τουτέστιν ὅταν οἱ κάμνοντες ἄνω κέωνται κατ’ εὐθύ.
<span class="lb" data-page="18a.444" data-line="13" id="l18a.444.13"></span>τομεῖς μὲν τομεῦσι, κυνόδοντες δὲ κυνοδοῦσι, τὰς μύλας δὲ
<span class="lb" data-page="18a.444" data-line="14" id="l18a.444.14"></span>ταῖς μύλαις.
</p>
<span class="lb rule" data-page="18a.444" data-line="15" id="l18a.444.15"></span>
          </article>

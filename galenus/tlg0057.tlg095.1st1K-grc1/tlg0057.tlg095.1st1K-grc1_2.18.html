<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.18">
<span class="pb page1" data-page="18a.445" id="p18a.445"></span>
<span class="milestone ed1page page1" data-n="5.602" data-unit="ed1page" id="ed1page.5.602"></span>
<span class="milestone ed2page page1" data-n="12.340" data-unit="ed2page" id="ed2page.12.340"></span>
<span class="lb head" data-page="18a.445" data-line="13" id="l18a.445.13"></span>
            <blockquote class="quote lemma">
<span class="lb" data-page="18a.445" data-line="14" id="l18a.445.14"></span>Ἢν δὲ μὴ ἐμπέσῃ, κίνδυνος περὶ τῆς ψυχῆς ὑπὸ πυρετῶν
<span class="lb" data-page="18a.445" data-line="15" id="l18a.445.15"></span>ξυνεχέων καὶ νωθρῆς καρώσιος.
</blockquote>
<span class="lb rule" data-page="18a.445" data-line="16" id="l18a.445.16"></span>
            <p>
<span class="lb" data-page="18a.445" data-line="17" id="l18a.445.17"></span>Οὐκ ἀκίνδυνος μὲν οὖν οὐδὲ ἡ καθ’ ἕτερον μέρος ἐξάρθρωσις.
<span class="lb" data-page="18a.445" data-line="18" id="l18a.445.18"></span>ἡ δὲ κατ’ ἄμφω διάπλασίς ἐστι χαλεπωτέρα πάντας
<span class="pb" data-page="18a.446" id="p18a.446"></span>
<span class="lb" data-page="18a.446" data-line="1" id="l18a.446.1"></span>τοὺς κατέχοντας τὴν κάτω γένυν ἐντείνουσα μύας. ἐντάσσονται
<span class="lb" data-page="18a.446" data-line="2" id="l18a.446.2"></span>δὲ, ὡς εἴρηται, τέτταρες, δύο μὲν οἱ ἐκ τῶν κροτάφων
<span class="lb" data-page="18a.446" data-line="3" id="l18a.446.3"></span>ἀρχόμενοι, δύο δ’ οἱ ἐκ τῶν παρὰ τὰ πτερυγοειδῆ
<span class="lb" data-page="18a.446" data-line="4" id="l18a.446.4"></span>κοιλοτήτων. ἐχόντων δ’ αὐτῶν ἀπὸ τοῦ ἐγκεφάλου τὰ νεῦρα
<span class="lb" data-page="18a.446" data-line="5" id="l18a.446.5"></span>καὶ μόνον οὐ ψαυόντων αὐτοῦ τοῦ ἐγκεφάλου διὰ ταχέων
<span class="lb" data-page="18a.446" data-line="6" id="l18a.446.6"></span>εἰκός ἐστι γίγνεσθαι τὴν συμπάθειαν. οὗτοι μὲν οὖν τέτταρες
<span class="lb" data-page="18a.446" data-line="7" id="l18a.446.7"></span>μύες ἐν ἐκπτώσεσι μάλιστα πονοῦσι, κυριώτατοι πάντων
<span class="lb" data-page="18a.446" data-line="8" id="l18a.446.8"></span>ὄντες ὡς ἂν ἀπὸ τῆς τρίτης συζυγίας ἐξ ἐγκεφάλου τὰ
<span class="lb" data-page="18a.446" data-line="9" id="l18a.446.9"></span>νεῦρα λαμβάνοντες, ἥτις οὐ πόῤῥω τέτακται τῆς ἀρχῆς αὐτοῦ.
<span class="lb" data-page="18a.446" data-line="10" id="l18a.446.10"></span>συμβαίνει γε μὴν καὶ τοὺς ἔξωθεν ἐπικειμένους τῇ
<span class="lb" data-page="18a.446" data-line="11" id="l18a.446.11"></span>γένυϊ καθ’ ἕτερον μέρος διεκφυέντας ἐν ταῖς τοιαύταις ἐκπτώσεσι
<span class="lb" data-page="18a.446" data-line="12" id="l18a.446.12"></span>τείνεσθαι παρὰ φύσιν, <span class="milestone ed2page" data-n="12.341" data-unit="ed2page" id="ed2page.12.341"></span>οὐχ ὁμοίως μὲν
<span class="lb" data-page="18a.446" data-line="13" id="l18a.446.13"></span>ὄντας κυρίους τοῖς προειρημένοις τέτταρσι· ποῤῥωτέρω γὰρ
<span class="lb" data-page="18a.446" data-line="14" id="l18a.446.14"></span>ἀφεστήκασι τοῦ ἐγκεφάλου καὶ ἡ τοῦ νεύρου ἀρχὴ διὰ μακροτέρου
<span class="lb" data-page="18a.446" data-line="15" id="l18a.446.15"></span>τούτοις ἐστίν. οὐδ’ ἀνὰ τῆς συζυγίας τοῖς τέτταρσιν
<span class="lb" data-page="18a.446" data-line="16" id="l18a.446.16"></span>ἔχουσι τὰ νεῦρα, συντελοῦντάς γε μὴν οὐκ ὀλίγον
<span class="lb" data-page="18a.446" data-line="17" id="l18a.446.17"></span>οὐδ’ αὐτοὺς, ὥσπερ καὶ οἱ ἄλλοι μύες οἱ καθ’ ὅλον τὸ
<span class="lb" data-page="18a.446" data-line="18" id="l18a.446.18"></span>σῶμα, καίτοι τούτων ὄντες ἀκυρώτεροι. διὰ ταῦτ’ οὖν
<span class="pb" data-page="18a.447" id="p18a.447"></span>
<span class="lb" data-page="18a.447" data-line="1" id="l18a.447.1"></span>πάντα περὶ ψυχῆς γίγνεται τὸν κίνδυνον ἐπὶ τῷ τετάσθαι
<span class="lb" data-page="18a.447" data-line="2" id="l18a.447.2"></span>παρὰ φύσιν ὀδυνωμένων τε καὶ διὰ τοῦτο φλεγμαινόντων
<span class="lb" data-page="18a.447" data-line="3" id="l18a.447.3"></span>τῶν μυῶν, εἰς ὁμοίαν δὲ αὐτοῖς ἀγόντων διάθεσιν τὸν ἐγκέφαλον,
<span class="lb" data-page="18a.447" data-line="4" id="l18a.447.4"></span>οὗ παθόντος οἱ ὀξεῖς ἕπονται πυρετοὶ μετὰ τοῦ βλάπτεσθαι
<span class="lb" data-page="18a.447" data-line="5" id="l18a.447.5"></span>τὰς τῆς ψυχῆς ἐνεργείας <span class="milestone ed1page" data-n="5.603" data-unit="ed1page" id="ed1page.5.603"></span>ἁπάσας. ὁ γάρ
<span class="lb" data-page="18a.447" data-line="6" id="l18a.447.6"></span>τοι καιρὸς τὸ πάθος μήτ’ αἰσθάνεσθαι μήτε κινεῖσθαι
<span class="lb" data-page="18a.447" data-line="7" id="l18a.447.7"></span>τὸν ἄνθρωπον ἢ παρακολουθεῖν ἑαυτῷ πέπονθεν· ἀλλὰ τόν
<span class="lb" data-page="18a.447" data-line="8" id="l18a.447.8"></span>γε λογισμὸν καὶ τὴν μνήμην καὶ τὴν αἴσθησιν ἅμα καὶ τὴν
<span class="lb" data-page="18a.447" data-line="9" id="l18a.447.9"></span>καθ’ ὁρμὴν κίνησιν διέφθαρται.
</p>
<span class="lb rule" data-page="18a.447" data-line="10" id="l18a.447.10"></span>
          </article>

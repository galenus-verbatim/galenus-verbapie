<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.20">
<span class="pb page1" data-page="18a.448" id="p18a.448"></span>
<span class="milestone ed1page page1" data-n="5.603" data-unit="ed1page" id="ed1page.5.603"></span>
<span class="milestone ed2page page1" data-n="12.341" data-unit="ed2page" id="ed2page.12.341"></span>
<span class="lb head" data-page="18a.448" data-line="9" id="l18a.448.9"></span>
            <blockquote class="quote lemma">
<span class="lb" data-page="18a.448" data-line="10" id="l18a.448.10"></span>Φιλέει δὲ καὶ ἡ γαστὴρ ὑποχωρέειν τούτοισι χολώδεα,
<span class="lb" data-page="18a.448" data-line="11" id="l18a.448.11"></span>ἄκρητα ὀλίγα καὶ ἢν ἐμέωσιν, ἄκρητα ἐμέουσι.
</blockquote>
<span class="lb rule" data-page="18a.448" data-line="12" id="l18a.448.12"></span>
            <p>
<span class="lb" data-page="18a.448" data-line="13" id="l18a.448.13"></span>Τὸ μὲν ἐν τοῖς ὀξυτάτοις πυρετοῖς ἄκρητα χολώδεα
<span class="lb" data-page="18a.448" data-line="14" id="l18a.448.14"></span>γεννᾶσθαι κατὰ τὸ σῶμα θαυμαστὸν οὐδέν· εἴ γε δὴ καὶ
<span class="lb" data-page="18a.448" data-line="15" id="l18a.448.15"></span>πιμελὴ καὶ σὰρξ ἁπαλὴ καὶ νεοπαγὴς ὑπὸ τῶν τοιούτων
<span class="lb" data-page="18a.448" data-line="16" id="l18a.448.16"></span>πυρετῶν τήκεται καὶ κατοπτᾶται τὸ αἷμα. τὸ δὲ καὶ συῤῥεῖν
<span class="lb" data-page="18a.448" data-line="17" id="l18a.448.17"></span>εἰς τὴν γαστέρα καὶ ἔντερα τὰς τοιαύτας συντήξεις
<span class="lb" data-page="18a.448" data-line="18" id="l18a.448.18"></span>ἴδιον τῶν ὀδυνωμένων ἐπὶ νευρώδεσι μόνων. ὅτι τε σὺν
<span class="pb" data-page="18a.449" id="p18a.449"></span>
<span class="lb" data-page="18a.449" data-line="1" id="l18a.449.1"></span>τούτοις κακοῦται καὶ πάσχει τὸ τῆς γαστρὸς στόμα νευρωδέστατον
<span class="lb" data-page="18a.449" data-line="2" id="l18a.449.2"></span>ὄν. εὕρηται δ’ ὀρθῶς ὑπ’ αὐτοῦ τὰ σύνεγγυς καὶ
<span class="lb" data-page="18a.449" data-line="3" id="l18a.449.3"></span>τὰ κοινὰ πρῶτα καὶ μάλιστα κακοῦσθαι, καὶ ὅτι παθεῖν
<span class="lb" data-page="18a.449" data-line="4" id="l18a.449.4"></span>τοῦτο ταῖς ὀδύναις οὐκ ἀνέχει, καίτοι μικραὶ τυγχάνουσιν οὖσαι.
<span class="lb" data-page="18a.449" data-line="5" id="l18a.449.5"></span>λειποψυχίαι γὰρ γίνονται κακοπαθοῦντι τῷ στόματι τῆς
<span class="lb" data-page="18a.449" data-line="6" id="l18a.449.6"></span>γαστρός. ἐν δὲ ταῖς λειποψυχίαις συῤῥεῖ τὰ λεπτὰ περιττώματα
<span class="lb" data-page="18a.449" data-line="7" id="l18a.449.7"></span>πάντα εἰς τὴν γαστέρα. καὶ μέντοι καὶ χωρὶς τοῦ
<span class="lb" data-page="18a.449" data-line="8" id="l18a.449.8"></span>πεπονθέναι τοῦτο κατὰ τὰς ἰσχυρὰς ὀδύνας τε καὶ λύπας
<span class="lb" data-page="18a.449" data-line="9" id="l18a.449.9"></span>φαίνεται τὰ τοιαῦτα περιττώματα συῤῥέοντα πρὸς τὴν γαστέρα
<span class="lb" data-page="18a.449" data-line="10" id="l18a.449.10"></span>καὶ τὰ ἔντερα. τῶν μὲν οὖν εἰς τὴν γαστέρα παραγιγνομένων
<span class="lb" data-page="18a.449" data-line="11" id="l18a.449.11"></span>ἡ κένωσις δι’ ἐμέτων γίγνεται, τῶν δ’ εἰς τὰ
<span class="lb" data-page="18a.449" data-line="12" id="l18a.449.12"></span>ἔντερα διὰ τῆς ὑποχωρήσεως.
</p>
<span class="lb rule" data-page="18a.449" data-line="13" id="l18a.449.13"></span>
          </article>

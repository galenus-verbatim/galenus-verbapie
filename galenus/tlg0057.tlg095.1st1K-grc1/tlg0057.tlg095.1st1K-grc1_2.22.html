<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.22">
<span class="pb page1" data-page="18a.450" id="p18a.450"></span>
<span class="milestone ed1page page1" data-n="5.603" data-unit="ed1page" id="ed1page.5.603"></span>
<span class="milestone ed2page page1" data-n="12.342" data-unit="ed2page" id="ed2page.12.342"></span>
<span class="lb head" data-page="18a.450" data-line="16" id="l18a.450.16"></span>
            <blockquote class="quote lemma">
<span class="lb" data-page="18a.450" data-line="17" id="l18a.450.17"></span>Ἢν δὲ καταγῇ ἡ κάτω γνάθος, ἢν μὲν μὴ ἀποκαυλισθῇ
<span class="lb" data-page="18a.450" data-line="18" id="l18a.450.18"></span>παντάπασιν, ἀλλὰ ξυνέχηται τὸ ὀστέον, ἐγκεκλιμένον δὲ ἔῃ,
<span class="lb" data-page="18a.450" data-line="19" id="l18a.450.19"></span>κατορθῶσαι μὲν χρὴ τὸ ὀστέον παρά γε τὴν γλῶσσαν
<span class="pb" data-page="18a.451" id="p18a.451"></span>
<span class="lb" data-page="18a.451" data-line="1" id="l18a.451.1"></span>πλαγίαν ὑπείραντα τοὺς δακτύλους, τὸ δὲ ἔξωθεν ἀντερείδειν,
<span class="lb" data-page="18a.451" data-line="2" id="l18a.451.2"></span>ὡς ἂν ξυμφέρει, κἂν διεστραμμένοι ἔωσιν οἱ ὀδόντες
<span class="lb" data-page="18a.451" data-line="3" id="l18a.451.3"></span>οἱ κατὰ τὸ τρῶμα κεκινημένοι, ὁκόταν τὸ ὀστέον κατορθωθῇ,
<span class="lb" data-page="18a.451" data-line="4" id="l18a.451.4"></span>ζεῦξαι τοὺς ὀδόντας χρὴ πρὸς ἀλλήλους μὴ
<span class="lb" data-page="18a.451" data-line="5" id="l18a.451.5"></span>μόνον τοὺς δύο, ἀλλὰ καὶ πλέονας, μάλιστα δὲ δὴ χρυσίῳ.
<span class="lb" data-page="18a.451" data-line="6" id="l18a.451.6"></span>ἔστ’ ἂν κρατηθῇ τὸ ὀστέον· εἰ δὲ μὴ, ἐν λίνῳ. ἔπειτα ἐπιδεῖν
<span class="lb" data-page="18a.451" data-line="7" id="l18a.451.7"></span>κηρωτῇ καὶ σπλήνεσιν ὀλίγοισι καὶ ὀθονίοισιν ὀλίγοισι,
<span class="lb" data-page="18a.451" data-line="8" id="l18a.451.8"></span>μὴ ἄγαν ἐρείδοντα, ἀλλὰ χαλαροῖσιν.
</blockquote>
<span class="lb rule" data-page="18a.451" data-line="9" id="l18a.451.9"></span>
            <p>
<span class="lb" data-page="18a.451" data-line="10" id="l18a.451.10"></span>Ὅταν τοῦ καταγέντος ὀστοῦ μηδὲν ἀπαθὲς ὑπολείπηται,
<span class="lb" data-page="18a.451" data-line="11" id="l18a.451.11"></span>διαλυθέντων ἀπ’ ἀλλήλων τῶν μερῶν, ὡς κατὰ μηδὲν τοῦτο
<span class="lb" data-page="18a.451" data-line="12" id="l18a.451.12"></span>συνέχεσθαι τὸ εἶδος τοῦ κατάγματος οἱ νεώτεροι τῶν ἰατρῶν
<span class="lb" data-page="18a.451" data-line="13" id="l18a.451.13"></span>ὀνομάζουσι καυληδὸν, ἐπειδὴ καὶ ὁ Ἱπποκράτης εἶπεν,
<span class="lb" data-page="18a.451" data-line="14" id="l18a.451.14"></span>ἐὰν μὴ ἀποκαυλισθῇ παντάπασι. τὰ δ’ ἄλλα καὶ ταύτης
<span class="lb" data-page="18a.451" data-line="15" id="l18a.451.15"></span>τῆς ῥήσεως καὶ τῶν ἐφεξῆς σαφῆ, πλὴν εἴ πού τι βραχὺ
<span class="lb" data-page="18a.451" data-line="16" id="l18a.451.16"></span>παρεμπίπτοι καὶ τοῦτ’ ἐπισημαινούμεθα.
</p>
<span class="lb rule" data-page="18a.451" data-line="17" id="l18a.451.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.25">
<span class="pb page1" data-page="18a.454" id="p18a.454"></span>
<span class="milestone ed1page page1" data-n="5.604" data-unit="ed1page" id="ed1page.5.604"></span>
<span class="milestone ed2page page1" data-n="12.343" data-unit="ed2page" id="ed2page.12.343"></span>
<span class="lb head" data-page="18a.454" data-line="4" id="l18a.454.4"></span>
            <blockquote class="quote lemma">
<span class="lb" data-page="18a.454" data-line="5" id="l18a.454.5"></span>Ἔπειτα χρὴ δέρματος Καρχηδονίου, ἢν μὲν νεώτερος ᾖ ὁ
<span class="lb" data-page="18a.454" data-line="6" id="l18a.454.6"></span>τρωθεὶς, ἀρκέει τῷ λοιπῷ χρέεσθαι, ἢν δὲ τελειότερος ᾖ
<span class="lb" data-page="18a.454" data-line="7" id="l18a.454.7"></span>αὐτῷ τῷ δέρματι τάμνοντα χρὴ εὖρος ὡς τριδάκτυλον ἢ
<span class="lb" data-page="18a.454" data-line="8" id="l18a.454.8"></span>ὅκως ἂν ἁρμόζει ὑπαλείψαντα κόμμι τὴν γνάθον. εὐμενέστερον
<span class="lb" data-page="18a.454" data-line="9" id="l18a.454.9"></span>γὰρ κόλλῃ προσκολλῆσαι τὴν δέριν ἄκρον πρὸς
<span class="lb" data-page="18a.454" data-line="10" id="l18a.454.10"></span>τὸ ἀποκεκαυλισμένον τῆς γνάθου, ὡς δάκτυλον ἀπὸ τοῦ
<span class="lb" data-page="18a.454" data-line="11" id="l18a.454.11"></span>τρώματος ἢ ὀλίγῳ πλέον. τοῦτο μὲν ἐς τὸ κάτω μέρος,
<span class="lb" data-page="18a.454" data-line="12" id="l18a.454.12"></span>ἐχέτω δὲ ἐντομὴν κατὰ τὴν ἴξιν τοῦ γενείου ὁ ἱμὰς, ὡς
<span class="lb" data-page="18a.454" data-line="13" id="l18a.454.13"></span>ἀμφιβεβήκει ἀμφὶ τὸ ὀξὺ τοῦ γενείου, ἕτερον δὲ ἱμᾶντα
<span class="lb" data-page="18a.454" data-line="14" id="l18a.454.14"></span>τοιοῦτον ἢ ὀλίγῳ πλατύτερον προσκολλῆσαι χρὴ πρὸς τὸ
<span class="lb" data-page="18a.454" data-line="15" id="l18a.454.15"></span>ἄνω μέρος τῆς γνάθου ἀπολιπόντα κατὰ τοσοῦτον ἀπὸ
<span class="lb" data-page="18a.454" data-line="16" id="l18a.454.16"></span>τοῦ τρώματος, ὅσονπερ ὁ ἕτερος ἀπέλιπεν. ἐσχίσθω δὲ
<span class="lb" data-page="18a.454" data-line="17" id="l18a.454.17"></span>καὶ οὗτος ὁ ἱμὰς τὴν ἀμφὶ τὸ οὖς περίβασιν.
</blockquote>
<span class="lb rule" data-page="18a.454" data-line="18" id="l18a.454.18"></span>
            <span class="pb" data-page="18a.455" id="p18a.455"></span>
            <p>
<span class="lb" data-page="18a.455" data-line="1" id="l18a.455.1"></span>Μαλακὸν εἶναι βούλεται τὸ δέρμα, καθάπερ ἦν ἴσως
<span class="lb" data-page="18a.455" data-line="2" id="l18a.455.2"></span>τότ’ ἐν Καρχηδόνι. τούτων γὰρ ἐμνημόνευσεν ὀνομαστὶ παραδείγματος
<span class="lb" data-page="18a.455" data-line="3" id="l18a.455.3"></span>ἕνεκεν, ὥσπερ καὶ πρόσθεν ἐν τῷ περὶ ἀγμῶν
<span class="lb" data-page="18a.455" data-line="4" id="l18a.455.4"></span>Αἰγυπτίου δέρματος. εὔδηλον δ’ ὅτι τοῦ δέρματος τούτου
<span class="lb" data-page="18a.455" data-line="5" id="l18a.455.5"></span>τοῦ ἐξωτάτου σκληρότερόν τε καὶ πυκνότερον ὀνομάζει λοιπόν.
<span class="lb" data-page="18a.455" data-line="6" id="l18a.455.6"></span>ὅπως δ’ αὐτῷ χρῆται, τῆς ἀντιτάσεως ἕνεκα τῶν
<span class="lb" data-page="18a.455" data-line="7" id="l18a.455.7"></span>κατεαγότων μορίων τῆς γένυος, αὐτὸς δηλώσει παρακολουθούντων
<span class="lb" data-page="18a.455" data-line="8" id="l18a.455.8"></span><span class="milestone ed2page" data-n="12.344" data-unit="ed2page" id="ed2page.12.344"></span>ἡμῶν τῷ σκοπῷ τοῦ γιγνομένου. βούλεται
<span class="lb" data-page="18a.455" data-line="9" id="l18a.455.9"></span>γὰρ τὸ μὲν ἕτερον μέρος τοῦ κατεαγότος ὀστοῦ πρὸς
<span class="lb" data-page="18a.455" data-line="10" id="l18a.455.10"></span>τὸ γένειον, τὸ κατώτερον τείνεσθαι ἄνω πρὸς τὴν κεφαλήν.
</p>
<span class="lb rule" data-page="18a.455" data-line="11" id="l18a.455.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.3">
<span class="pb page1" data-page="18a.428" id="p18a.428"></span>
<span class="milestone ed1page page1" data-n="5.600" data-unit="ed1page" id="ed1page.5.600"></span>
<span class="milestone ed2page page1" data-n="12.334" data-unit="ed2page" id="ed2page.12.334"></span>
<span class="lb head" data-page="18a.428" data-line="5" id="l18a.428.5"></span>
            <blockquote class="quote lemma">
<span class="lb" data-page="18a.428" data-line="6" id="l18a.428.6"></span>Ἅμα τε ἀμφοτέρων τῶν ἀκρέων τούτων νευρώδεες τένοντες
<span class="lb" data-page="18a.428" data-line="7" id="l18a.428.7"></span>πεφύκασιν, ἐξ ὧν ἐξήρτηνται οἱ μύες οἱ κροταφῖται καὶ
<span class="lb" data-page="18a.428" data-line="8" id="l18a.428.8"></span>μασσητῆρες καλεόμενοι.
</blockquote>
<span class="lb rule" data-page="18a.428" data-line="9" id="l18a.428.9"></span>
            <p>
<span class="lb" data-page="18a.428" data-line="10" id="l18a.428.10"></span>Ἅς ἔμπροσθεν ὠνόμασε κεφαλὰς τῆς κάτω γένυος ἄκρεα
<span class="lb" data-page="18a.428" data-line="11" id="l18a.428.11"></span>νῦν προσηγόρευσεν ἐπ’ ἀμφοτέρων λέγων νευρώδεις τένοντας
<span class="lb" data-page="18a.428" data-line="12" id="l18a.428.12"></span>πεφυκέναι. καλεῖν δ’ εἴωθε τένοντας ἐκεῖνα τὰ πέρατα
<span class="lb" data-page="18a.428" data-line="13" id="l18a.428.13"></span>τῶν μυῶν ἃ προσαγορεύουσιν ἀπονευρώσεις οἱ ἀνατομικοὶ,
<span class="lb" data-page="18a.428" data-line="14" id="l18a.428.14"></span>νευρωδέστερα μὲν ἀεὶ τῶν μέσων ὄντα, διαφέροντα
<span class="lb" data-page="18a.428" data-line="15" id="l18a.428.15"></span>δ’ ἀλλήλων ἐν τῷ ποτὲ μὲν πλείονα τὴν σαρκώδη φύσιν
<span class="lb" data-page="18a.428" data-line="16" id="l18a.428.16"></span>ἔχειν τῆς νευρώδους, ποτὲ δ’ ἐλάττονα. ὁπότε μὲν οὖν ἡ
<span class="lb" data-page="18a.428" data-line="17" id="l18a.428.17"></span>τῆς σαρκὸς οὐσία πλείων ᾖ, σαρκώδη τὴν ἀπονεύρωσιν καλοῦσι
<span class="lb" data-page="18a.428" data-line="18" id="l18a.428.18"></span>τοῦ μυὸς, ὁπόταν δὲ ἐλάττων ᾖ, νευρώδη προσαγορεύουσι.
<span class="pb" data-page="18a.429" id="p18a.429"></span>
<span class="lb" data-page="18a.429" data-line="1" id="l18a.429.1"></span>νῦν οὖν ἐπειδὴ τῆς σαρκώδους οὐσίας ἡ νευρώδης
<span class="lb" data-page="18a.429" data-line="2" id="l18a.429.2"></span>ἐστὶ πλείων, εἰκότως ἔφη νευρώδεις τένοντας ἐκπεφυκέναι
<span class="lb" data-page="18a.429" data-line="3" id="l18a.429.3"></span>τῶν κεφαλῶν. ἀπὸ γὰρ τῶν ὑψηλῶν τῆς κάτω γένυος
<span class="lb" data-page="18a.429" data-line="4" id="l18a.429.4"></span>ἐξηρτῆσθαί φασι μύας τοὺς κροταφίτας καὶ μασητῆρας
<span class="lb" data-page="18a.429" data-line="5" id="l18a.429.5"></span>καλουμένους. ἄδηλον δὲ πότερον τοὺς αὐτοὺς μύας τοῖς
<span class="lb" data-page="18a.429" data-line="6" id="l18a.429.6"></span>τοιούτοις προσηγόρευσεν ὀνόμασιν, ἢ ἄλλους μὲν εἶναι βούλεται
<span class="lb" data-page="18a.429" data-line="7" id="l18a.429.7"></span>τοὺς κροταφίτας, ἄλλους δὲ τοὺς μασσητῆρας. οἱ
<span class="lb" data-page="18a.429" data-line="8" id="l18a.429.8"></span>μὲν γὰρ μετ’ αὐτὸν ἀνατομικοὶ κροταφίτας μὲν ὀνομάζουσι
<span class="lb" data-page="18a.429" data-line="9" id="l18a.429.9"></span>τοὺς ἐκ τῶν κατὰ κροτάφους ὀστῶν τῆς κεφαλῆς ἐκφυομένους,
<span class="lb" data-page="18a.429" data-line="10" id="l18a.429.10"></span>οὓς ἂν διανοίγειν τε καὶ συνάγειν τὸ στόμα σαφῶς
<span class="lb" data-page="18a.429" data-line="11" id="l18a.429.11"></span>ὁρῶμεν ἐντεινομένους, τοὺς δὲ ἐπικεκλεισμένους τοῖς πλατέσι
<span class="lb" data-page="18a.429" data-line="12" id="l18a.429.12"></span>τῆς κάτω γνάθου καὶ τούτοις δὲ ἑκατέρωθεν ἕνα μασσητῆρα,
<span class="lb" data-page="18a.429" data-line="13" id="l18a.429.13"></span>ἐπειδὴ περιάγουσιν ἐν τῷ μασᾶσθαι τὴν γένυν, οὔπω δυναμένων
<span class="lb" data-page="18a.429" data-line="14" id="l18a.429.14"></span>τοῦτο ποιεῖν, τῶν ἄνωθεν καταφερομένων. ἀνασπῶσι
<span class="lb" data-page="18a.429" data-line="15" id="l18a.429.15"></span>γὰρ ἐκεῖνοι μόνην αὐτὴν, οὐ μὴν εἰς τὰ πλάγια παράγουσι,
<span class="lb" data-page="18a.429" data-line="16" id="l18a.429.16"></span>διὸ κἂν ἐν τῷ συνάγειν τὸ στόμα τούτων χρῄζομεν,
<span class="lb" data-page="18a.429" data-line="17" id="l18a.429.17"></span>ὡς ἂν κἀπειδὰν ἐνδάκνοντές τι τοῖς προσθίοις ὀδοῦσιν ἀποθραύουσιν,
<span class="lb" data-page="18a.429" data-line="18" id="l18a.429.18"></span>ἢν βουληθῶμεν ἀποθλάσαι τι διὰ τῶν κυνοδόντων
<span class="pb" data-page="18a.430" id="p18a.430"></span>
<span class="lb" data-page="18a.430" data-line="1" id="l18a.430.1"></span>ὀνομαζομένων.<span class="milestone ed2page" data-n="12.335" data-unit="ed2page" id="ed2page.12.335"></span> ὅταν δὲ ταῖς μύλαις ἐπιβάλλοντες
<span class="lb" data-page="18a.430" data-line="2" id="l18a.430.2"></span>τὰ σιτία καταθραύειν τε καὶ λεαίνειν αὐτὰ προελώμεθα,
<span class="lb" data-page="18a.430" data-line="3" id="l18a.430.3"></span>μάσησις μὲν καλεῖται τὸ τοιοῦτον ἔργον, ὑπὸ δὲ
<span class="lb" data-page="18a.430" data-line="4" id="l18a.430.4"></span>τῶν ὑποβεβλημένων τοῖς πλατέσιν ἐπιτελεῖται παραγόντων
<span class="lb" data-page="18a.430" data-line="5" id="l18a.430.5"></span>αὐτῶν εἰς τὰ πλάγια τὴν γένυν. εὔλογον οὖν ἐστι τούτους
<span class="lb" data-page="18a.430" data-line="6" id="l18a.430.6"></span>μὲν μασητῆρας ὀνομάζειν, κροταφίτας δὲ τοὺς ἐκφυομένους
<span class="lb" data-page="18a.430" data-line="7" id="l18a.430.7"></span>τῶν κατὰ τοὺς κροτάφους ὀστῶν, οἳ καὶ περιλαμβάνουσι
<span class="lb" data-page="18a.430" data-line="8" id="l18a.430.8"></span>νευρώδεις τένοντας, τὴν κορώνην τῆς γένυος ἐν κύκλῳ πᾶσαν
<span class="lb" data-page="18a.430" data-line="9" id="l18a.430.9"></span>περιφερόμενοι. καὶ μὴν καὶ ἄλλη τίς ἐστι συζυγία
<span class="lb" data-page="18a.430" data-line="10" id="l18a.430.10"></span>μυῶν ἐγκατακεκριμένη τῷ στόματι, τὴν μὲν ἄνω ἔκφυσιν
<span class="lb" data-page="18a.430" data-line="11" id="l18a.430.11"></span>ἔκ τε τῶν πτερυγοειδῶν ὀστῶν ἔχουσα καὶ συμπάσης τῆς
<span class="lb" data-page="18a.430" data-line="12" id="l18a.430.12"></span>παρακειμένης αὐτῇ κοιλότητος. ἐμφυομένη δὲ τῇ κάτω γένυϊ
<span class="lb" data-page="18a.430" data-line="13" id="l18a.430.13"></span>κατ’ ἐκεῖνο μάλιστα τὸ μέρος, ὅθεν ἡ πρὸς τὴν διάρθρωσιν
<span class="lb" data-page="18a.430" data-line="14" id="l18a.430.14"></span>ἀπόφυσις ἀναφέρεται. τούτων τῶν μυῶν οἱ περὶ
<span class="lb" data-page="18a.430" data-line="15" id="l18a.430.15"></span>τοὺς μασητῆρας ἐξικνοῦνται μῦς, οὓς κατὰ τῶν πλατέων
<span class="lb" data-page="18a.430" data-line="16" id="l18a.430.16"></span>ἔφην ἔξωθεν ἐπιτετάσθαι τῆς κάτω γένυος, ὡς τῶν ἔνδοθεν
<span class="lb" data-page="18a.430" data-line="17" id="l18a.430.17"></span>αὐτῶν τὸ πλατὺ κατειλήφασιν οἱ προειρημένοι δύο μῦς,
<span class="lb" data-page="18a.430" data-line="18" id="l18a.430.18"></span>ἑκατέρωθεν εἶς. ὅταν οὖν ὁ Ἱπποκράτης εἴπῃ, ἅμα τε ἀμφοτέρων
<span class="pb" data-page="18a.431" id="p18a.431"></span>
<span class="lb" data-page="18a.431" data-line="1" id="l18a.431.1"></span>τῶν ἀκρέων τούτων νευρώδεις τένοντες πεφύκασιν,
<span class="lb" data-page="18a.431" data-line="2" id="l18a.431.2"></span>ἐξ ὧν ἐξήρτηνται οἱ μύες οἱ κροταφῖται καὶ μασητῆρες
<span class="lb" data-page="18a.431" data-line="3" id="l18a.431.3"></span>καλεόμενοι, πρόδηλος μὲν οὖν ἐστι τῶν ἔξωθεν ἐπιβεβλημένων
<span class="lb" data-page="18a.431" data-line="4" id="l18a.431.4"></span>μυῶν τῇ γένυϊ μηδ’ ὅλως μνημονεύων, ἐπὶ δὲ τὰς
<span class="lb" data-page="18a.431" data-line="5" id="l18a.431.5"></span>δύο συζυγίας ἄγων ἡμᾶς τῶν μυῶν, οἵ τε σαφῆ τὴν ἔκφυσιν
<span class="lb" data-page="18a.431" data-line="6" id="l18a.431.6"></span>ἔχουσιν ἐκ τῶν περάτων τοῦ μυὸς καὶ ὅσοι παρὰ τὴν
<span class="lb" data-page="18a.431" data-line="7" id="l18a.431.7"></span>κοιλότητα τὴν παρὰ τοῖς πτερυγοειδέσιν ὀστοῖς. οὗτοι μὲν
<span class="lb" data-page="18a.431" data-line="8" id="l18a.431.8"></span>γὰρ τὴν ἑτέραν ἀνάπτουσι τὴν εἰρημένην διαρθροῦται τὴν
<span class="lb" data-page="18a.431" data-line="9" id="l18a.431.9"></span>κεφαλὴν, τὸ δ’ ἕτερον ζεῦγος, ὅπερ τὰς κορώνας ἔφην ἐμφέρεσθαι,
<span class="lb" data-page="18a.431" data-line="10" id="l18a.431.10"></span>ταῦτα πάλιν αὐτὰ τῆς γένυος τὰ πέρατα πρὸς
<span class="lb" data-page="18a.431" data-line="11" id="l18a.431.11"></span>τὴν κεφαλὴν ἀνατείνουσι.
</p>
<span class="lb rule" data-page="18a.431" data-line="12" id="l18a.431.12"></span>
          </article>

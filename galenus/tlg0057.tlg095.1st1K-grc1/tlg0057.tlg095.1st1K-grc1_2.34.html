<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.34">
<span class="pb page1" data-page="18a.462" id="p18a.462"></span>
<span class="milestone ed1page page1" data-n="5.605" data-unit="ed1page" id="ed1page.5.605"></span>
<span class="milestone ed2page page1" data-n="12.346" data-unit="ed2page" id="ed2page.12.346"></span>
<span class="lb head" data-page="18a.462" data-line="15" id="l18a.462.15"></span>
            <blockquote class="quote lemma">
<span class="lb" data-page="18a.462" data-line="16" id="l18a.462.16"></span>Τοῦ δὲ ὀθονίου τὴν περιβολὴν ποιέεσθαι χρὴ, ἢν μὲν ἡ
<span class="lb" data-page="18a.462" data-line="17" id="l18a.462.17"></span>δεξιὴ γνάθος ἐξεστήκῃ, ἐπὶ δεξιά· ἐπὶ δεξιὰ δὲ νομίζεται
<span class="lb" data-page="18a.462" data-line="18" id="l18a.462.18"></span>εἶναι, ἢν ἡ δεξιὰ χεὶρ ἡγέηται τῆς ἐπιδέσιος· ἢν δὲ ἡ ﻿
<span class="pb" data-page="18a.463" id="p18a.463"></span>
<span class="lb" data-page="18a.463" data-line="1" id="l18a.463.1"></span>ἑτέρη γνάθος ἐξεστήκῃ, ὡς ἑτέρως χρὴ τὴν ἐπίδεσιν ἄγειν
<span class="lb" data-page="18a.463" data-line="2" id="l18a.463.2"></span>κἂν μὲν ὀρθῶς τις κατορθώσηται καὶ ἐπατρεμήσῃ ὡς
<span class="lb" data-page="18a.463" data-line="3" id="l18a.463.3"></span>χρὴ, ταχεῖα μὲν ἡ ἄλθεξις, οἱ δὲ ὀδόντες ἀσινέες γίνονται,
<span class="lb" data-page="18a.463" data-line="4" id="l18a.463.4"></span>ἢν δὲ μὴ, χρονιωτέρη μὲν ἡ ἄλθεξις, διαστροφὴν
<span class="lb" data-page="18a.463" data-line="5" id="l18a.463.5"></span>δὲ ἴσχουσα, οἱ ὀδόντες δὲ καὶ σιναροὶ καὶ
<span class="lb" data-page="18a.463" data-line="6" id="l18a.463.6"></span>ἀχρήϊοι γίνονται.
</blockquote>
<span class="lb rule" data-page="18a.463" data-line="7" id="l18a.463.7"></span>
            <p>
<span class="lb" data-page="18a.463" data-line="8" id="l18a.463.8"></span><span class="milestone ed2page" data-n="12.347" data-unit="ed2page" id="ed2page.12.347"></span>Ἐλέχθη καὶ πρόσθεν ἐπὶ τῶν ἑλκῶν ὅσα χεῖλος
<span class="lb" data-page="18a.463" data-line="9" id="l18a.463.9"></span>ἐξῃρημένον ἔχει, τὴν μὲν ἀρχὴν βάλλεσθαι τῆς ὀθόνης
<span class="lb" data-page="18a.463" data-line="10" id="l18a.463.10"></span>ὄπισθεν τοῦ τοιούτου χείλους, ἑλίττειν δ’ οὕτω κατ’ αὐτὸν
<span class="lb" data-page="18a.463" data-line="11" id="l18a.463.11"></span>τὸν ἐπίδεσμον, ὡς προσάγεσθαι θάτερα χείλη τοῦ ἕλκους.
<span class="lb" data-page="18a.463" data-line="12" id="l18a.463.12"></span>ἔστι γὰρ τοῦτο κοινὸν ἁπάντων τῶν ἐπανάγεσθαι δεομένων
<span class="lb" data-page="18a.463" data-line="13" id="l18a.463.13"></span>εἰς τὴν ἀρχαίαν φύσιν. οὕτως οὖν καὶ νῦν τὸ κοινὸν τοῦτο
<span class="lb" data-page="18a.463" data-line="14" id="l18a.463.14"></span>φυλακτέον ἐστὶ προστέλλον τε καὶ καταναγκάζον τὸ ἐφεστηκὸς
<span class="lb" data-page="18a.463" data-line="15" id="l18a.463.15"></span>μέρος. ἔσται δὲ τοῦτο τῶν ὀθονίων αὐτὸ προσαγόντων
<span class="lb" data-page="18a.463" data-line="16" id="l18a.463.16"></span>ἐκείνῳ. προσαχθήσεται δὲ, εἰ μὲν τὸ δεξιὸν εἴη μέρος τὸ
<span class="lb" data-page="18a.463" data-line="17" id="l18a.463.17"></span>ἐξεστηκὸς, ἐντεῦθεν μὲν ἀγομένων, ἐπὶ δὲ τὸ ἀριστερὸν
<span class="lb" data-page="18a.463" data-line="18" id="l18a.463.18"></span>ἀγόντων ἐπίδεσμον. εἰ δὲ τὸ ἀριστερὸν εἴη τὸ πεπονθὸς,
<span class="lb" data-page="18a.463" data-line="19" id="l18a.463.19"></span>ἐκεῖθεν μὲν ἀρχομένων, ἐπὶ τὸ δεξιὸν δὲ ἀφικνουμένων. ὁ
<span class="pb" data-page="18a.464" id="p18a.464"></span>
<span class="lb" data-page="18a.464" data-line="1" id="l18a.464.1"></span>τοίνυν Ἱπποκράτης ὅταν ἀπὸ τῶν δεξιῶν μερῶν ἀρξάμενός
<span class="lb" data-page="18a.464" data-line="2" id="l18a.464.2"></span>τις ἐπὶ θάτερον ποιῆται τὴν νομὴν τῶν ὀθονίων, ἐπὶ δεξιὰ
<span class="lb" data-page="18a.464" data-line="3" id="l18a.464.3"></span>καλεῖ τὴν τοιαύτην ἐπίδεσιν, οὐ τῇ φορᾷ τοῦ ἐπιδέσμου
<span class="lb" data-page="18a.464" data-line="4" id="l18a.464.4"></span>προσέχων τὸν νοῦν, ἀλλὰ τῇ τῆς χειρὸς ἡγεμονίᾳ· ἐὰν γὰρ
<span class="lb" data-page="18a.464" data-line="5" id="l18a.464.5"></span>νοήσῃς καταντικρὺς τοῦ μὲν ἐπιδουμένου τὸν ἰατρὸν, ἡ μὲν
<span class="lb" data-page="18a.464" data-line="6" id="l18a.464.6"></span>ἀπὸ τῆς δεξιᾶς γνάθου φορὰ τῶν ὀθονίων ἐπὶ τὴν ἀριστερὰν
<span class="lb" data-page="18a.464" data-line="7" id="l18a.464.7"></span>ἀγομένη ἡ τῆς δεξιᾶς ἔσται χειρὸς, ἡ δ’ ἐναντία τῆς
<span class="lb" data-page="18a.464" data-line="8" id="l18a.464.8"></span>ἀριστερᾶς.
</p>
<span class="lb rule" data-page="18a.464" data-line="9" id="l18a.464.9"></span>
          </article>

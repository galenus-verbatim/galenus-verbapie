<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.37">
<span class="pb page1" data-page="18a.465" id="p18a.465"></span>
<span class="milestone ed1page page1" data-n="5.605" data-unit="ed1page" id="ed1page.5.605"></span>
<span class="milestone ed2page page1" data-n="12.347" data-unit="ed2page" id="ed2page.12.347"></span>
<span class="lb head" data-page="18a.465" data-line="11" id="l18a.465.11"></span>
            <blockquote class="quote lemma">
<span class="lb" data-page="18a.465" data-line="12" id="l18a.465.12"></span>Ἐπιδεσίων γάρ ἐστιν αὕτη ἡ ποικιλωτάτη καὶ πλείστους μὲν
<span class="lb" data-page="18a.465" data-line="13" id="l18a.465.13"></span>σκεπάρνους ἔχουσα, διαῤῥωγὰς δὲ καὶ διαλήψιας ποικιλωτάτας
<span class="lb" data-page="18a.465" data-line="14" id="l18a.465.14"></span>τοῦ χρωτὸς ῥομβοειδέας. ὡς οὖν εἴρηται, οἱ τὴν
<span class="lb" data-page="18a.465" data-line="15" id="l18a.465.15"></span><span class="milestone ed1page" data-n="5.606" data-unit="ed1page" id="ed1page.5.606"></span>ἀνόητον ἐγχειρίην ἐπιτηδεύοντες ἄσμενοι ῥινὸς καταγείσης
<span class="lb" data-page="18a.465" data-line="16" id="l18a.465.16"></span>ἐπιτυγχάνουσιν ὡς ἐπιδήσωσι. μίαν μὲν οὖν
<span class="lb" data-page="18a.465" data-line="17" id="l18a.465.17"></span>ἡμέρην ἢ δύο ἀγάλλεται μὲν ὁ ἰητρὸς, χαίρει δὲ καὶ ὁ
<span class="lb" data-page="18a.465" data-line="18" id="l18a.465.18"></span>ἐπιδεδεμένος, ἔπειτα <span class="milestone ed2page" data-n="12.356" data-unit="ed2page" id="ed2page.12.356"></span>ταχέως μὲν ὁ ἐπιδεδεμένος
<span class="pb" data-page="18a.466" id="p18a.466"></span>
<span class="lb" data-page="18a.466" data-line="1" id="l18a.466.1"></span>κορίσκεται· ἀσηρὸν γὰρ τὸ φρόνημα. ἀρκέει δὲ τῷ ἰητρῷ,
<span class="lb" data-page="18a.466" data-line="2" id="l18a.466.2"></span>ἐπειδὴ ἐπέδειξεν ὅτι ἐπίσταται ποικίλως ῥῖνα ἐπιδέειν.
<span class="lb" data-page="18a.466" data-line="3" id="l18a.466.3"></span>ποιέει δὲ ἡ ἐπίδεσις ἡ τοιαύτη πάντα τἀναντία
<span class="lb" data-page="18a.466" data-line="4" id="l18a.466.4"></span>τοῦ δέοντος. τοῦτο μὲν γὰρ ὁκόσοι σιμοῦνται διὰ τὴν
<span class="lb" data-page="18a.466" data-line="5" id="l18a.466.5"></span>κάτηξιν δηλονότι, εἰ ἄνωθέν τις μᾶλλον πιέζοι, σιμότεροι
<span class="lb" data-page="18a.466" data-line="6" id="l18a.466.6"></span>ἂν εἶεν, τοῦτο δὲ ὅσοισι παραστρέφεται ἢ ἔνθα ἢ ἔνθα
<span class="lb" data-page="18a.466" data-line="7" id="l18a.466.7"></span>ἢ ῥὶς ἢ κατὰ τὸν χόνδρον ἢ ἀνωτέρω, δῆλον ὅτι οὐδὲν
<span class="lb" data-page="18a.466" data-line="8" id="l18a.466.8"></span>αὐτοὺς ἡ ἄνωθεν ἐπίδεσις ὠφελήσει, ἀλλὰ καὶ βλάψει
<span class="lb" data-page="18a.466" data-line="9" id="l18a.466.9"></span>μᾶλλον.
</blockquote>
<span class="lb rule" data-page="18a.466" data-line="10" id="l18a.466.10"></span>
            <p>
<span class="lb" data-page="18a.466" data-line="11" id="l18a.466.11"></span>Σκέπαρνον μὲν ἐπίδεσμον ὅτι καλεῖ τὸν ἐγκεκλιμένον
<span class="lb" data-page="18a.466" data-line="12" id="l18a.466.12"></span>ὀλίγον ἐκ τῆς ἐγκαρσίας ἐπιβολῆς ἔμπροσθεν εἴρηται. διαῤῥωγὰς
<span class="lb" data-page="18a.466" data-line="13" id="l18a.466.13"></span>δὲ λέγει τὰ μεταξὺ διαστήματα τῶν ὀθονίων. ῥομβοειδῆ
<span class="lb" data-page="18a.466" data-line="14" id="l18a.466.14"></span>δὲ σχήματα τὰ ἰσόπλευρα μὲν, οὐκ ὀρθογώνια δέ·
<span class="lb" data-page="18a.466" data-line="15" id="l18a.466.15"></span>καὶ γὰρ καὶ ὁρίζεται τὸν ῥόμβον οὕτως ὁ Εὐκλείδης. ἔμαθες
<span class="lb" data-page="18a.466" data-line="16" id="l18a.466.16"></span>δὲ ὡς ἐν τοῖς ἐπιδέσμοις πάντων σχεδὸν πρῶτον ὀνομάζουσι
<span class="lb" data-page="18a.466" data-line="17" id="l18a.466.17"></span>ῥόμβον ἀπὸ τοῦ τὰ τοιαῦτα μάλιστα ἐργάσασθαι σχήματα.
</p>
<span class="lb rule" data-page="18a.466" data-line="18" id="l18a.466.18"></span>
          </article>

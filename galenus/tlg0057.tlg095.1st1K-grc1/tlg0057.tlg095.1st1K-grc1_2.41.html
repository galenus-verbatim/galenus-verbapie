<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.41">
<span class="pb page1" data-page="18a.469" id="p18a.469"></span>
<span class="milestone ed1page page1" data-n="5.606" data-unit="ed1page" id="ed1page.5.606"></span>
<span class="milestone ed2page page1" data-n="12.357" data-unit="ed2page" id="ed2page.12.357"></span>
<span class="lb head" data-page="18a.469" data-line="4" id="l18a.469.4"></span>
            <blockquote class="quote lemma">
<span class="lb" data-page="18a.469" data-line="5" id="l18a.469.5"></span>Ἀρίστη μέντοι ἰητρείη τῷ ἀλήτῳ τῷ σητανίῳ, τῷ πλυτῷ,
<span class="lb" data-page="18a.469" data-line="6" id="l18a.469.6"></span>γλίσχρῳ, πεφυρημένῳ, ὀλίγῳ καταπλάσσειν τὰ τοιαῦτα.
</blockquote>
<span class="lb rule" data-page="18a.469" data-line="7" id="l18a.469.7"></span>
            <p>
<span class="lb" data-page="18a.469" data-line="8" id="l18a.469.8"></span>Σητανίους πυροὺς οἱ δόξαντες ἄριστα τὴν Ἱπποκράτους
<span class="lb" data-page="18a.469" data-line="9" id="l18a.469.9"></span>ἐξηγήσασθαι λέξιν εἰρῆσθαί φασι πρὸς αὐτοῦ τοὺς
<span class="lb" data-page="18a.469" data-line="10" id="l18a.469.10"></span>σῆτες ἐσπαρμένους, ὅπερ οἱ Ἀττικοὶ τῆτες ὀνομάζουσι, διὰ
<span class="lb" data-page="18a.469" data-line="11" id="l18a.469.11"></span>τοῦ τ τὰς συλλαβὰς ἀμφοτέρας λέγοντες, ἐξ οὗ σημαίνεσθαί
<span class="lb" data-page="18a.469" data-line="12" id="l18a.469.12"></span>φασι τοὺς ἐν τῷ ἔτει τούτῳ, τουτέστι κατὰ τὸ ἔαρ ἐσπαρμένους,
<span class="lb" data-page="18a.469" data-line="13" id="l18a.469.13"></span>διμηνιαίους τε καὶ τεσσαρακονθημέρους ὀνομαζομένους.
<span class="lb" data-page="18a.469" data-line="14" id="l18a.469.14"></span>ἐγὼ δὲ πυρῶν εἶδός τι σητανίους καλουμένους οἶδα
<span class="lb" data-page="18a.469" data-line="15" id="l18a.469.15"></span>κατά τε τὴν Κῶν αὐτὴν καὶ σύμπαν τὸ κατὰ τὴν Ἀσίαν
<span class="lb" data-page="18a.469" data-line="16" id="l18a.469.16"></span>Ἑλληνικόν. ὀλίγον ἔχουσιν οὗτοι τὸ πυρὸν, ἱκανῶς δὲ γλίσχρον
<span class="lb" data-page="18a.469" data-line="17" id="l18a.469.17"></span>τὸ σταῖς, οὗ μάλιστα νῦν ὁ Ἱπποκράτης δεῖται, καθότι
<span class="lb" data-page="18a.469" data-line="18" id="l18a.469.18"></span>καὶ αὐτὸς ἐφεξῆς ἐρεῖ· καὶ ὅταν μὴ ἔχῃ τοιοῦτον, ἤτοι
<span class="pb" data-page="18a.470" id="p18a.470"></span>
<span class="lb" data-page="18a.470" data-line="1" id="l18a.470.1"></span>μάνναν ἣ κόμμι κελεύει μιγνύναι αὐτῷ. σπείρονται μὲν οὗτοι
<span class="lb" data-page="18a.470" data-line="2" id="l18a.470.2"></span>πυροὶ κατὰ τὸ ἔαρ εἰσβάλλον, ὡς αὐτὸς διμηνιαίοις καὶ
<span class="lb" data-page="18a.470" data-line="3" id="l18a.470.3"></span>καλὰ καὶ κατὰ τὴν ὥραν τοῦ πλείονος ὀνομαζομένοις. γίγνεται
<span class="lb" data-page="18a.470" data-line="4" id="l18a.470.4"></span>δ’ αὐτῶν μάλιστα γλίσχρον τὸ σταῖς, ὅταν τελεσθέντων
<span class="lb" data-page="18a.470" data-line="5" id="l18a.470.5"></span>ἀφαιρεθῇ τὸ πιτυρῶδες ἐπάνω. γίγνεται μὲν καὶ διὰ
<span class="lb" data-page="18a.470" data-line="6" id="l18a.470.6"></span>τῶν λεπτῶν κοσκίνων, γίγνεται δὲ καὶ τῷ προπεπλύσθαι
<span class="lb" data-page="18a.470" data-line="7" id="l18a.470.7"></span>τοὺς πυρούς. ὥσπερ γὰρ αἱ πτισσόμενοι κριθαὶ τὸ λέπος
<span class="lb" data-page="18a.470" data-line="8" id="l18a.470.8"></span>ἀφιᾶσι μᾶλλον ὅταν προβραχῶσιν, οὕτως καὶ οἱ πυροί. πῶς
<span class="lb" data-page="18a.470" data-line="9" id="l18a.470.9"></span>οὖν εἶπε ταὐτόν; οὐ γὰρ ταὐτόν ἐστι βεβρέχθαι τε καὶ
<span class="lb" data-page="18a.470" data-line="10" id="l18a.470.10"></span>πεπλύσθαι· βρέχονται μὲν γὰρ ἐν τοῖς μύλωσιν ἅπασιν οἱ
<span class="lb" data-page="18a.470" data-line="11" id="l18a.470.11"></span>πυροὶ ἀλεῖσθαι, πλύνονται δὲ οὐκ ἐν ἅπασιν, ἀλλ’ ἐν
<span class="lb" data-page="18a.470" data-line="12" id="l18a.470.12"></span>ταῖς πλείσταις πόλεσι τῆς Ἀσίας, ἂν καίτοι οὗτοι γιγνόμενοι
<span class="lb" data-page="18a.470" data-line="13" id="l18a.470.13"></span>ἔχουσι πλοκὰ μεγάλα πεπλυμένα, διὰ λεπτῶν σχοίνων
<span class="lb" data-page="18a.470" data-line="14" id="l18a.470.14"></span>μικρὰ διαστήματα ἐχουσῶν, ὡς χοῦν μὲν καὶ ψάμμον
<span class="lb" data-page="18a.470" data-line="15" id="l18a.470.15"></span>διέρχεσθαι, τὸν πυρὸν δὲ ἐπιμένειν εἰς ταὐτό. ἐμβάλλοντες
<span class="lb" data-page="18a.470" data-line="16" id="l18a.470.16"></span>οὖν μύλωσιν ἀλεῖν πυρὸν, πρῶτον μὲν προδιαττῶσιν, ἔπειτα
<span class="lb" data-page="18a.470" data-line="17" id="l18a.470.17"></span>δὲ καθιᾶσιν εἰς ὕδωρ ὅλον τὸν πλόκαμον, ὥστε πλύνεσθαί
<span class="lb" data-page="18a.470" data-line="18" id="l18a.470.18"></span>τε ἅμα καὶ βρέχειν συμμέτρως τοὺς πυρούς. ἀναφερομένου
<span class="pb" data-page="18a.471" id="p18a.471"></span>
<span class="lb" data-page="18a.471" data-line="1" id="l18a.471.1"></span>δὲ ἐκ τοῦ ὕδατος τοῦ πλοκάμου τὸ μὲν πλεῖστον ἀποῤῥεῖ
<span class="lb" data-page="18a.471" data-line="2" id="l18a.471.2"></span>ἀπὸ τῆς ὑγρότητος, ἀπομένει δὲ πρὸς τοῖς πυροῖς τοσοῦτον,
<span class="lb" data-page="18a.471" data-line="3" id="l18a.471.3"></span>ὅσον ἀλουμένοις ἐπιτήδειόν ἐστιν. εἰ γὰρ μὴ βραχείη
<span class="lb" data-page="18a.471" data-line="4" id="l18a.471.4"></span>τὸ περικείμενον ἔξωθεν αὐτοῖς λέμμα, τὸ τοιοῦτον δέρμα
<span class="lb" data-page="18a.471" data-line="5" id="l18a.471.5"></span>σύμφυτον εἰς λεπτὰ καταθραύεται κατὰ τὰς μύλας καὶ οὕτως
<span class="lb" data-page="18a.471" data-line="6" id="l18a.471.6"></span>ἐν τῷ διαττᾶσθαι συνδιεξέρχεταί τι τοῦ καταθραυσθέντος
<span class="lb" data-page="18a.471" data-line="7" id="l18a.471.7"></span>τῷ ἀλεύρῳ· τοῦ δὲ προβραχέντος πυροῦ τὸ πυρῶδες
<span class="lb" data-page="18a.471" data-line="8" id="l18a.471.8"></span>ἁδρομερὲς μένον οὐ συνδιαττᾶται καὶ κατὰ τοῦτο καθαρώτερον
<span class="lb" data-page="18a.471" data-line="9" id="l18a.471.9"></span>γίγνεται τὸ ἄλευρον ἐκ τοῦ βεβρέχθαι τοὺς πυρούς.
<span class="lb" data-page="18a.471" data-line="10" id="l18a.471.10"></span>ἔνδοθεν δέ φησι πλυτῷ καὶ γλίσχρῳ τῷ σητανίῳ
<span class="lb" data-page="18a.471" data-line="11" id="l18a.471.11"></span><span class="milestone ed2page" data-n="12.358" data-unit="ed2page" id="ed2page.12.358"></span>πυρῷ τὸ μετὰ τοῦ δέρματος, ὅπερ οἷον σάρξ ἐστιν αὐτοῦ τὸ
<span class="lb" data-page="18a.471" data-line="12" id="l18a.471.12"></span>κατεργασθὲν, ὡς <span class="milestone ed1page" data-n="5.607" data-unit="ed1page" id="ed1page.5.607"></span>εἶπον, ἄλευρον ἱκανῶς γίγνεται γλίσχρον.
<span class="lb" data-page="18a.471" data-line="13" id="l18a.471.13"></span>ἡγοῦμαι τοίνυν αὐτὸν ὠνομακέναι πλυτὸν ἄλευρον,
<span class="lb" data-page="18a.471" data-line="14" id="l18a.471.14"></span>ὅταν ἐκ τῶν οὕτως κεκαθαρμένων τε καὶ προβεβρεγμένων
<span class="lb" data-page="18a.471" data-line="15" id="l18a.471.15"></span>γένηται πυρῶν. εἰ γὰρ μὴ τοῦτό τις ἀκούσειεν, ἀπολείπεται
<span class="lb" data-page="18a.471" data-line="16" id="l18a.471.16"></span>πλυτὸν ἄλευρον ἀκούειν ἡμᾶς, ὅταν οὖν ὕδατι βρέξαντες
<span class="lb" data-page="18a.471" data-line="17" id="l18a.471.17"></span>αὐτὸ καὶ κινήσαντες πολυειδῶς, εἶτα ἐάσαντες καταστῆναι
<span class="lb" data-page="18a.471" data-line="18" id="l18a.471.18"></span>τὸ ἐποχούμενον, ἄνωθεν ὕδωρ ἀπολαμβάνοντες ἑψήσωμεν,
<span class="pb" data-page="18a.472" id="p18a.472"></span>
<span class="lb" data-page="18a.472" data-line="1" id="l18a.472.1"></span>ὅπερ ἐπὶ τοῦ χόνδρου ποιοῦμεν· ἀλλὰ μάχεται τούτῳ τὸ
<span class="lb" data-page="18a.472" data-line="2" id="l18a.472.2"></span>κελεύειν αὐτὸν φυρᾷν τὸ ἄλευρον, ἕψον γὰρ εἰρήκει. καὶ
<span class="lb" data-page="18a.472" data-line="3" id="l18a.472.3"></span>οὐ φυρᾶται δὲ τὸ οὕτως ὑγρὸν, ἀλλ’ ἕψεται μόνον. ἔτι δ’
<span class="lb" data-page="18a.472" data-line="4" id="l18a.472.4"></span>ἂν μᾶλλον ὃ λέγει διὰ τῆς πεφυρημένῳ λέξεως κατανοήσαιμεν.
</p>
<span class="lb rule" data-page="18a.472" data-line="5" id="l18a.472.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.42">
<span class="pb page1" data-page="18a.472" id="p18a.472"></span>
<span class="milestone ed1page page1" data-n="5.607" data-unit="ed1page" id="ed1page.5.607"></span>
<span class="milestone ed2page page1" data-n="12.358" data-unit="ed2page" id="ed2page.12.358"></span>
<span class="lb head" data-page="18a.472" data-line="6" id="l18a.472.6"></span>
            <blockquote class="quote lemma">
<span class="lb" data-page="18a.472" data-line="7" id="l18a.472.7"></span>Χρὴ δὲ, ἢν μὲν ἀγαθὸν ᾖ τῶν πυρῶν τὸ ἄλητον καὶ εὐόλκιμον,
<span class="lb" data-page="18a.472" data-line="8" id="l18a.472.8"></span>τούτῳ χρέεσθαι πάντα τὰ τοιαῦτα· ἢν δὲ μὴ πάνυ
<span class="lb" data-page="18a.472" data-line="9" id="l18a.472.9"></span>ὅλκιμον ᾖ, ἐς ὀλίγην μάνναν ὕδατι ὡς λειοτάτην διέντα,
<span class="lb" data-page="18a.472" data-line="10" id="l18a.472.10"></span>τούτῳ φυρᾷν τὸ ἄλητον ἢ κόμμι πάνυ ὀλίγου ὡσαύτως
<span class="lb" data-page="18a.472" data-line="11" id="l18a.472.11"></span>μίσγειν. ὁκόσοισι μὲν οὖν ῥὶς ἐς τὸ σιμὸν ῥέπουσα καταγῇ,
<span class="lb" data-page="18a.472" data-line="12" id="l18a.472.12"></span>ἢν μὲν ἐκ τοῦ ἔμπροσθεν μέρεος κατὰ τὸν χόνδρον
<span class="lb" data-page="18a.472" data-line="13" id="l18a.472.13"></span>ἵζηται, οἶόν τέ ἐστι καὶ ἐντιθέναι τι διόρθωμα εἰς τοὺς
<span class="lb" data-page="18a.472" data-line="14" id="l18a.472.14"></span>μυκτῆρας· ἢν δὲ μὴ, ἀνορθοῦν μὲν χρὴ πάντα τὰ τοιαῦτα,
<span class="lb" data-page="18a.472" data-line="15" id="l18a.472.15"></span>τοὺς δακτύλους ἐς τοὺς μυκτῆρας ἐντιθέντα, ἢν
<span class="lb" data-page="18a.472" data-line="16" id="l18a.472.16"></span>ἐνδέχηται.
</blockquote>
<span class="lb rule" data-page="18a.472" data-line="17" id="l18a.472.17"></span>
            <span class="pb" data-page="18a.473" id="p18a.473"></span>
            <p>
<span class="lb" data-page="18a.473" data-line="1" id="l18a.473.1"></span>Ἀγαθοὺς πυροὺς τοὺς ἀρίστους δηλονότι λέγει. ταύτην
<span class="lb" data-page="18a.473" data-line="2" id="l18a.473.2"></span>γὰρ οἱ παλαιοὶ τὴν προσηγορίαν ἐπιφέρειν εἰθισμένοι
<span class="lb" data-page="18a.473" data-line="3" id="l18a.473.3"></span>κατὰ παντὸς τοῦ πρώτου ὄντος ἐν τῷ οἰκείῳ γένει. λέγουσι
<span class="lb" data-page="18a.473" data-line="4" id="l18a.473.4"></span>δὲ καὶ νῦν ἅπαντες οἱ περὶ τὴν σιτοποιίαν ἀρίστους εἶναι
<span class="lb" data-page="18a.473" data-line="5" id="l18a.473.5"></span>πυροὺς τοὺς πυκνοὺς τὴν οὐσίαν. οἱ γὰρ χαῦνοι πολὺ τὸ
<span class="lb" data-page="18a.473" data-line="6" id="l18a.473.6"></span>πιτυρῶδες ἔχουσι καὶ τὸ σταῖς αὐτῶν οὐ γίγνεται γλίσχρον,
<span class="lb" data-page="18a.473" data-line="7" id="l18a.473.7"></span>ὡς καὶ μυῶν. ὅλκιμον δὲ ὠνόμασε τὸ γλίσχρον ἀπὸ τοῦ
<span class="lb" data-page="18a.473" data-line="8" id="l18a.473.8"></span>συμβεβηκότος, ἐπειδὴ τεινόντων ἡμῶν αὐτὸ πρὸς τἀναντία
<span class="lb" data-page="18a.473" data-line="9" id="l18a.473.9"></span>μέρη, συνεχὲς μὲν οὐ διασπώμενον τοῦ μὴ γλίσχρου φθάνοντος
<span class="lb" data-page="18a.473" data-line="10" id="l18a.473.10"></span>διασπᾶσθαι κατὰ τὰς τοιαύτας ἐνεργείας. εἰ δὲ
<span class="lb" data-page="18a.473" data-line="11" id="l18a.473.11"></span>διασπᾶται, πῶς ἄν τις ἕπεσθαι φαίηται τεινούσαις χερσὶ
<span class="lb" data-page="18a.473" data-line="12" id="l18a.473.12"></span>αὐτό; εἰ δ’ οὐχ ἕπεται, πῶς ἂν ὅλκιμον ἔτι λεχθείη; τό γε
<span class="lb" data-page="18a.473" data-line="13" id="l18a.473.13"></span>μὴν ἀδιάσπαστον καὶ συνεχὲς γενόμενον εἰκότως ἄν τις
<span class="lb" data-page="18a.473" data-line="14" id="l18a.473.14"></span>ὅλκιμον ὀνομάζοι, καθάπερ καὶ τὸν ἰξόν. ἐπὶ πλεῖστον γὰρ
<span class="lb" data-page="18a.473" data-line="15" id="l18a.473.15"></span>οὗτος ἕλκεται πρὸς τἀναντία μέρη διαλαμβανόμενος ὑπὸ τῶν
<span class="lb" data-page="18a.473" data-line="16" id="l18a.473.16"></span>ἡμετέρων χειρῶν, ὥστε καὶ ἐκ τούτων δῆλός ἐστιν ὁ Ἱπποκράτης
<span class="lb" data-page="18a.473" data-line="17" id="l18a.473.17"></span>γλίσχρον ἀξιῶν εἶναι τὸ σταῖς, ὅπου γε καὶ ὅταν
<span class="pb" data-page="18a.474" id="p18a.474"></span>
<span class="lb" data-page="18a.474" data-line="1" id="l18a.474.1"></span>μὴ τοιοῦτον ᾖ, μάνναν αὐτῷ προσβάλλειν ἢ κόμμι κελεύει.
<span class="lb" data-page="18a.474" data-line="2" id="l18a.474.2"></span>μάννα δὲ καλεῖται τὸ ὑπόσεισμα τοῦ λιβανωτοῦ. μὴ παρούσης
<span class="lb" data-page="18a.474" data-line="3" id="l18a.474.3"></span>δὲ μάννης αὐτὸν λειώσεις δηλονότι τὸν λιβανωτὸν,
<span class="lb" data-page="18a.474" data-line="4" id="l18a.474.4"></span>καὶ τούτου πάλιν αὐτοῦ τὸν λιπαρώτερον ἐκλεξάμενος. ἐγὼ
<span class="lb" data-page="18a.474" data-line="5" id="l18a.474.5"></span>δέ ποτε μήτε λιβανωτοῦ μήτε κόμμεως εὐπορῶν ἐχρησάμην
<span class="lb" data-page="18a.474" data-line="6" id="l18a.474.6"></span>ὑγρᾷ ῥητίνῃ, παρέτυχε γάρ πως αὕτη. χρήσαιο δ’ ἄν
<span class="lb" data-page="18a.474" data-line="7" id="l18a.474.7"></span>ποτε καὶ μέλιτι, μηδὲ ταύτης παρούσης, ἀλλ’ ἄμεινον ἐπὶ
<span class="lb" data-page="18a.474" data-line="8" id="l18a.474.8"></span>τὴν μάνναν ἔρχεσθαι καὶ τὸ κόμμι. θερμαίνει γάρ πως τό
<span class="lb" data-page="18a.474" data-line="9" id="l18a.474.9"></span>γε μέλι καὶ ἡ ῥητίνη. τὰ δὲ τοιαῦτα παρὰ τὰς ἀρχάς ἐστιν
<span class="lb" data-page="18a.474" data-line="10" id="l18a.474.10"></span>ἄχρηστα. προϊόντος μὲν οὖν τοῦ χρόνου καὶ μένοντος τοῦ
<span class="lb" data-page="18a.474" data-line="11" id="l18a.474.11"></span>λειψάνου τῆς φλεγμονῆς ταῦτα γίγνεται τῶν ἄλλων χρησιμώτερα.
<span class="lb" data-page="18a.474" data-line="12" id="l18a.474.12"></span><span class="milestone ed2page" data-n="12.359" data-unit="ed2page" id="ed2page.12.359"></span>καθάπερ οὖν ἐμνημόνευσεν ἔμπροσθεν, σκύτους
<span class="lb" data-page="18a.474" data-line="13" id="l18a.474.13"></span>Αἰγυπτίου μὲν πρῶτον, αὖθις δὲ Καρχηδονίου παράδειγμα
<span class="lb" data-page="18a.474" data-line="14" id="l18a.474.14"></span>τῷ λόγῳ ποιούμενος, οὕτω καὶ νῦν τοὺς σητανίους
<span class="lb" data-page="18a.474" data-line="15" id="l18a.474.15"></span>ὠνόμασε πυροὺς, ὡς καὶ οὕτως εἶπεν· ἀλεύρῳ χρῆσθαι
<span class="lb" data-page="18a.474" data-line="16" id="l18a.474.16"></span>γλίσχρας αὐτὰς ἐργαζομένῳ, οἷόν περ ἐργάζονται οἱ σητάνιοι
<span class="lb" data-page="18a.474" data-line="17" id="l18a.474.17"></span>πυροί. τάχα δὲ πάντας ὀνομάζει σητανίους οἷς συμβέβηκε
<span class="lb" data-page="18a.474" data-line="18" id="l18a.474.18"></span>πυκνοῖς τε εἶναι καὶ γλίσχρον ἔχειν τὸ ἄλευρον, ὡς
<span class="pb" data-page="18a.475" id="p18a.475"></span>
<span class="lb" data-page="18a.475" data-line="1" id="l18a.475.1"></span>ἀπὸ τοῦ συμβεβηκότος μᾶλλον αὐτοῖς εἶναι τὴν προσηγορίαν,
<span class="lb" data-page="18a.475" data-line="2" id="l18a.475.2"></span>οὐκ ἀπό τινος ἰδίας ἐξαιρέτου.
</p>
<span class="lb rule" data-page="18a.475" data-line="3" id="l18a.475.3"></span>
          </article>

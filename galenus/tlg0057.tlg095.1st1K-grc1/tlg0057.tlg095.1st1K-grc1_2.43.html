<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.43">
<span class="pb page1" data-page="18a.475" id="p18a.475"></span>
<span class="milestone ed1page page1" data-n="5.607" data-unit="ed1page" id="ed1page.5.607"></span>
<span class="milestone ed2page page1" data-n="12.359" data-unit="ed2page" id="ed2page.12.359"></span>
<span class="lb head" data-page="18a.475" data-line="4" id="l18a.475.4"></span>
            <blockquote class="quote lemma">
<span class="lb" data-page="18a.475" data-line="5" id="l18a.475.5"></span>Ἢν δὲ μὴ παχὺ ὑπάλειπτρον μὴ ἐς τὸ ἔμπροσθεν τῆς ῥινὸς
<span class="lb" data-page="18a.475" data-line="6" id="l18a.475.6"></span>ἀπάγοντα τοῖσι δακτύλοισιν, ἀλλ’ ᾖ ἵδρυται. ἔξωθεν
<span class="lb" data-page="18a.475" data-line="7" id="l18a.475.7"></span>δὲ τῆς ῥινὸς ἔνθεν καὶ ἔνθεν ἀμφιλαμβάνοντα τοῖσι δακτύλοισι
<span class="lb" data-page="18a.475" data-line="8" id="l18a.475.8"></span>συναναγκάζειν τε ἅμα καὶ ἀναφέρειν ἐς τὸ ἄνω.
<span class="lb" data-page="18a.475" data-line="9" id="l18a.475.9"></span>καὶ ἢν μὲν πάνυ ἐς τὸ ἔμπροσθεν τὸ κάτηγμα ἔῃ, οἷόν
<span class="lb" data-page="18a.475" data-line="10" id="l18a.475.10"></span>τέ τι καὶ εἴσω τῶν μυκτήρων ἐντιθέναι, ὥσπερ ἤδη εἴρηται,
<span class="lb" data-page="18a.475" data-line="11" id="l18a.475.11"></span>ἄχνην τὴν ἀφ’ ἡμιτυβίου ἢ ἄλλο τι τοιοῦτον ἐν
<span class="lb" data-page="18a.475" data-line="12" id="l18a.475.12"></span>ὀθονίῳ εἱλίσσοντα, μᾶλλον δὲ ἐν Καρχηδονίῳ δέρματι
<span class="lb" data-page="18a.475" data-line="13" id="l18a.475.13"></span>ἐῤῥάψαντα, σχηματίσαντα τὸ ἁρμόσσον σχῆμα τῷ χωρίῳ,
<span class="lb" data-page="18a.475" data-line="14" id="l18a.475.14"></span>ἵνα ἐγκείσεται. ἢν μέντοι προσωτέρω ᾖ τὸ κάτηγμα,
<span class="lb" data-page="18a.475" data-line="15" id="l18a.475.15"></span>οὐδὲν οἷόν τε εἴσω ἐντιθέναι· καὶ γὰρ εἰ ἐν τῷ ἔμπροσθεν
<span class="lb" data-page="18a.475" data-line="16" id="l18a.475.16"></span>ἀσηρὸν τὸ φόρημα, πῶς γε δὴ οὐκ ἐν τῷ ἐσωτέρω;
<span class="lb" data-page="18a.475" data-line="17" id="l18a.475.17"></span>τὸ μὲν οὖν πρῶτον καὶ ἔσωθεν ἀναπλάσσεσθαι καὶ ἔξωθεν
<span class="lb" data-page="18a.475" data-line="18" id="l18a.475.18"></span>ἀφειδήσαντα χρὴ ἀνάγειν ἐς τὴν ἀρχαίαν φύσιν καὶ
<span class="pb" data-page="18a.476" id="p18a.476"></span>
<span class="lb" data-page="18a.476" data-line="1" id="l18a.476.1"></span>διαρθρώσασθαι. κάρτα γάρ οἱ ἥ τε ῥὶς καταγεῖσα ἀναπλάσσεται,
<span class="lb" data-page="18a.476" data-line="2" id="l18a.476.2"></span>μάλιστα μὲν αὐθήμερος· ἢν δὲ μὴ, ὀλίγῳ ὕστερον,
<span class="lb" data-page="18a.476" data-line="3" id="l18a.476.3"></span>ἀλλὰ καταβλακεύουσιν οἱ ἰητροὶ καὶ ἁπαλωτέρως
<span class="lb" data-page="18a.476" data-line="4" id="l18a.476.4"></span>τὸ πρῶτον ἅπτονται ἢ ὡς χρή. παραβάλλοντα γὰρ τοὺς
<span class="lb" data-page="18a.476" data-line="5" id="l18a.476.5"></span>δακτύλους χρὴ ἔνθεν καὶ ἔνθεν κατὰ τὴν φύσιν τῆς ῥινὸς
<span class="lb" data-page="18a.476" data-line="6" id="l18a.476.6"></span>ὡς κατωτάτω κάτωθεν συναναγκάζειν, καὶ οὕτως
<span class="lb" data-page="18a.476" data-line="7" id="l18a.476.7"></span>μάλιστα ἀνορθοῦνται σὺν τῴ ἔσωθεν διορθώσει διορθοῦντα.
<span class="lb" data-page="18a.476" data-line="8" id="l18a.476.8"></span>ἔπειτα δὲ ἐς ταῦτα ἰητρὸς οὐδεὶς ἄλλος τοιοῦτός
<span class="lb" data-page="18a.476" data-line="9" id="l18a.476.9"></span>ἐστιν, εἰ ἐθέλοι μελετᾷν καὶ τολμᾷν, ὡς οἱ αὐτοῦ δάκτυλοι
<span class="lb" data-page="18a.476" data-line="10" id="l18a.476.10"></span>οἱ λιχανοί· οὗτοι γὰρ κατὰ φύσιν μάλιστά εἰσι.
<span class="lb" data-page="18a.476" data-line="11" id="l18a.476.11"></span>παραβάλλοντα γὰρ χρὴ τῶν δακτύλων ἑκάτερον παρὰ
<span class="lb" data-page="18a.476" data-line="12" id="l18a.476.12"></span>πᾶσαν τὴν ῥῖνα ἐρείδοντα ἡσύχως οὕτως ἔχειν, μάλιστα
<span class="lb" data-page="18a.476" data-line="13" id="l18a.476.13"></span>μὲν εἰ οἷόν τε εἴη ἀεὶ ἔστ’ ἂν κρατηθῇ, εἰ δὲ μὴ, ὡς
<span class="lb" data-page="18a.476" data-line="14" id="l18a.476.14"></span>πλεῖστον χρόνον, ὡς εἴρηται· εἰ δὲ μὴ, ἢ παῖδα ἢ γυναῖκά
<span class="lb" data-page="18a.476" data-line="15" id="l18a.476.15"></span>τινα. μαλθακὰς γὰρ τὰς χεῖρας δεῖ εἶναι οὕτως, ὡς ἂν
<span class="lb" data-page="18a.476" data-line="16" id="l18a.476.16"></span>κάλλιστα ἰητρευθείη ἡ ῥὶς, ὅτε μὴ ἐς τὸ σκολιὸν, ἀλλ’ ἐς
<span class="lb" data-page="18a.476" data-line="17" id="l18a.476.17"></span>τὸ κάτω ἱδρυμένη εἴη ἰσόῤῥοπος. ἐγὼ μὲν οὖν οὐδεμίαν
<span class="lb" data-page="18a.476" data-line="18" id="l18a.476.18"></span>που ῥῖνα εἶδον, ἥτις οὕτω κατεαγεῖσα <span class="milestone ed1page" data-n="5.608" data-unit="ed1page" id="ed1page.5.608"></span>οὐχ οἵη τε
<span class="pb" data-page="18a.477" id="p18a.477"></span>
<span class="lb" data-page="18a.477" data-line="1" id="l18a.477.1"></span>διαρθρωθῆναι αὐτίκα, πρὶν πωρωθῆναι συναγκαζομένη
<span class="lb" data-page="18a.477" data-line="2" id="l18a.477.2"></span>ἐγένετο, εἴ τις ὀρθῶς ἐθέλοι ἰητρεύειν. ἀλλ’ οἱ ἄνθρωποι
<span class="lb" data-page="18a.477" data-line="3" id="l18a.477.3"></span>αἰσχροὶ μὲν εἶναι πολλοῦ ἀποτιμῶσι· μελετᾷν δὲ ἅμα μὲν
<span class="lb" data-page="18a.477" data-line="4" id="l18a.477.4"></span>οὐκ ἐπίστανται, ἅμα δὲ οὐ τολμέουσιν, ἢν μὴ ὀδυνῶνται
<span class="lb" data-page="18a.477" data-line="5" id="l18a.477.5"></span>ἢ θάνατον δεδοίκασι, καίτοι ὀλιγοχρόνιος ἡ πώρωσις τῆς
<span class="lb" data-page="18a.477" data-line="6" id="l18a.477.6"></span>ῥινός. ἐν γὰρ δέκα ἡμέρῃσι κρατύνεται, ἢν μὴ ἐπισφακελίσῃ.
<span class="lb" data-page="18a.477" data-line="7" id="l18a.477.7"></span>ὁκόσοισι δὲ τὸ ὀστέον ἐς τὸ πλάγιον κατάγνυται,
<span class="lb" data-page="18a.477" data-line="8" id="l18a.477.8"></span>ἡ μὲν ἴησις αὕτη, τὴν δὲ διάρθρωσιν δηλονότι χρὴ ποιέεσθαι
<span class="lb" data-page="18a.477" data-line="9" id="l18a.477.9"></span>οὐκ ἰσόῤῥοπον ἀμφοτέρωθεν, ἀλλὰ τότε ἐγκεκλιμένον
<span class="lb" data-page="18a.477" data-line="10" id="l18a.477.10"></span>ὠθέειν ἐς τὴν φύσιν ἔκτοσθεν ἀναγκάζοντα καὶ ἐσματτευόμενον
<span class="lb" data-page="18a.477" data-line="11" id="l18a.477.11"></span>ἐς τοὺς μυκτῆρας καὶ τὰ εἴσω ῥεύσαντα διορθοῦν
<span class="lb" data-page="18a.477" data-line="12" id="l18a.477.12"></span>ἀόκνως ἔστ’ ἂν κατορθώσῃ, εὖ εἰδότα ὅτι ἢν μὴ αὐτίκα
<span class="lb" data-page="18a.477" data-line="13" id="l18a.477.13"></span>κατορθώσηται, οὐχ οἷόν τε μὴ καὶ διεστράφθαι τὴν ῥῖνα.
<span class="lb" data-page="18a.477" data-line="14" id="l18a.477.14"></span>ὅταν δὲ ἀγάγῃς ἐς τὴν φύσιν, προβαλόντα χρὴ ἐς τὸ χωρίον
<span class="lb" data-page="18a.477" data-line="15" id="l18a.477.15"></span>ἢ τοὺς δακτύλους ἢ τὸν ἕνα δάκτυλον, ᾗ ἐξέσχεν,
<span class="lb" data-page="18a.477" data-line="16" id="l18a.477.16"></span>ἀνακωχέειν <span class="milestone ed2page" data-n="12.360" data-unit="ed2page" id="ed2page.12.360"></span>ἢ αὐτὸν ἢ ἄλλον τινὰ, ἔστ’ ἂν κρατυνθῇ
<span class="lb" data-page="18a.477" data-line="17" id="l18a.477.17"></span>τὸ τρῶμα. ἀτὰρ καὶ ἐς τὸν μυκτῆρα τὸν μικρὸν
<span class="lb" data-page="18a.477" data-line="18" id="l18a.477.18"></span>δάκτυλον ἀπωθέοντα ἄλλοτε καὶ ἄλλοτε διορθοῦν χρὴ ﻿
<span class="pb" data-page="18a.478" id="p18a.478"></span>
<span class="lb" data-page="18a.478" data-line="1" id="l18a.478.1"></span>τὰ ἐκκριθέντα. ὅτι δ’ ἂν φλεγμονῆς ὑπογίνεται τούτοισι,
<span class="lb" data-page="18a.478" data-line="2" id="l18a.478.2"></span>χρὴ τῷ σταιτὶ χρέεσθαι· τοῖσι μέντοι δακτύλοισι προσέχειν
<span class="lb" data-page="18a.478" data-line="3" id="l18a.478.3"></span>χρὴ ὁμοίως καὶ τοῦ σταιτὸς ἐπικειμένου. ἢν δέ
<span class="lb" data-page="18a.478" data-line="4" id="l18a.478.4"></span>που κατὰ τὸν χόνδρον ἐς τὰ πλάγια καταγῇ, ἀνάγκη τὴν
<span class="lb" data-page="18a.478" data-line="5" id="l18a.478.5"></span>ῥῖνα ἄκρην μετεστράφθαι. χρὴ οὖν τοῖσι τοιούτοισι ἐς
<span class="lb" data-page="18a.478" data-line="6" id="l18a.478.6"></span>τὸν μυκτῆρα ἄκρον διόρθωμά τι τῶν εἰρημένων ἢ ὅ τι
<span class="lb" data-page="18a.478" data-line="7" id="l18a.478.7"></span>τοιούτοισιν ἔοικεν ἐντιθέναι. πολλὰ δ’ ἄν τις εὕροι τὰ
<span class="lb" data-page="18a.478" data-line="8" id="l18a.478.8"></span>ἐπιτήδεια. ὅσα μήτε ὀσμὴν ἴσχει μήτε ἄλλως προσηνέα
<span class="lb" data-page="18a.478" data-line="9" id="l18a.478.9"></span>ἐστίν. ἐγὼ δέ ποτε πνεύμονος προβάτου ἀπότμημα ἐνέθηκα·
<span class="lb" data-page="18a.478" data-line="10" id="l18a.478.10"></span>τοῦτο γάρ πως παρέτυχεν· οἱ γὰρ σπόγγοι ἐντιθέμενοι
<span class="lb" data-page="18a.478" data-line="11" id="l18a.478.11"></span>ὑγράσματα δέχονται.
</blockquote>
<span class="lb rule" data-page="18a.478" data-line="12" id="l18a.478.12"></span>
            <p>
<span class="lb" data-page="18a.478" data-line="13" id="l18a.478.13"></span>Εἰ μὴ δυνατὸν, φησὶν, εἴη ἐντιθέναι τῇ ῥινὶ τοὺς δακτύλους,
<span class="lb" data-page="18a.478" data-line="14" id="l18a.478.14"></span>ὑπαλείπτρῳ χρηστέον. ὀνομάζει δ’ οὕτως, ὡς ἤδη
<span class="lb" data-page="18a.478" data-line="15" id="l18a.478.15"></span>πρόσθεν εἶπον, ἅπαν ὅ τι ἂν ὑπαλείψειεν, οἷαίπερ εἰσὶ
<span class="lb" data-page="18a.478" data-line="16" id="l18a.478.16"></span>μίλαι τε καὶ σπαθομίλαι καὶ τὰ διαπύρινα κατὰ τὸ πέρας
<span class="lb" data-page="18a.478" data-line="17" id="l18a.478.17"></span>αὐτῶν ἔχοντα ταῦτα πάντα κεφαλὰς περιφερεῖς. ὥσπερ δὲ
<span class="pb" data-page="18a.479" id="p18a.479"></span>
<span class="lb" data-page="18a.479" data-line="1" id="l18a.479.1"></span>ἐν τῷ καίειν τὴν μασχάλην ἐδεόμεθα λεπτοτάτων ὑπαλείπτρων,
<span class="lb" data-page="18a.479" data-line="2" id="l18a.479.2"></span>οὕτω νῦν παχέων ἐστὶ χρεία, ὁπότε γε καὶ τοῖς δακτύλοις,
<span class="lb" data-page="18a.479" data-line="3" id="l18a.479.3"></span>ὅταν ἐγχωρῇ, χρώμεθα, κἂν ἐντὸς εἰς τοὺς μυκτῆρας
<span class="lb" data-page="18a.479" data-line="4" id="l18a.479.4"></span>ὅσοιπερ ἂν αὐτῶν ἁρμόττωσι καὶ ὅσοι διαπλάττωσι
<span class="lb" data-page="18a.479" data-line="5" id="l18a.479.5"></span>τὸ κατεαγὸς μερὸς τῆς ῥινός. ὅπερ δὲ προσήκει χρῆσθαι
<span class="lb" data-page="18a.479" data-line="6" id="l18a.479.6"></span>τῷ ὑπαλείπτρῳ σαφῶς αὐτὸς ἐδίδαξεν, ἀνάγειν αὐτὸ κελεύσας
<span class="lb" data-page="18a.479" data-line="7" id="l18a.479.7"></span>οὐ κατὰ τὸ πρόσθεν μέρος τῆς ῥινὸς, ἀλλὰ καθ’ ὃ
<span class="lb" data-page="18a.479" data-line="8" id="l18a.479.8"></span>μάλιστα καταπέπτωκεν εἰς τὴν κοιλότητα τὸ κατεαγὸς αὐτῆς.
<span class="lb" data-page="18a.479" data-line="9" id="l18a.479.9"></span>ἐκεῖνο γάρ ἐστι τὸ καὶ τῆς μοχλείας δεόμενον, ἵνα
<span class="lb" data-page="18a.479" data-line="10" id="l18a.479.10"></span>ὑψωθὲν. εἰς τὴν κατὰ φύσιν ἀφίκηται χώραν· οὐδὲ γὰρ οὐδ’
<span class="lb" data-page="18a.479" data-line="11" id="l18a.479.11"></span>ἄλλο τι τὸ διαπλάττειν ἐστὶν ὁτιοῦν μέρος ἔξω τοῦ τὴν οἰκείαν
<span class="lb" data-page="18a.479" data-line="12" id="l18a.479.12"></span>ἑκάστῳ τῶν μερῶν αὐτοῦ διδόναι χώραν. τὰ δ’ ἐφεξῆς
<span class="lb" data-page="18a.479" data-line="13" id="l18a.479.13"></span>τῆσδε τῆς ῥήσεως ἄχρι πολλοῦ πάντ’ ἐστὶ σαφῆ.
</p>
<span class="lb rule" data-page="18a.479" data-line="14" id="l18a.479.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.44">
<span class="pb page1" data-page="18a.479" id="p18a.479"></span>
<span class="milestone ed1page page1" data-n="5.608" data-unit="ed1page" id="ed1page.5.608"></span>
<span class="milestone ed2page page1" data-n="12.360" data-unit="ed2page" id="ed2page.12.360"></span>
<span class="lb head" data-page="18a.479" data-line="15" id="l18a.479.15"></span>
            <blockquote class="quote lemma">
<span class="lb" data-page="18a.479" data-line="16" id="l18a.479.16"></span>Ἔπειτα χρὴ Καρχηδονίου λοιπὸν πλάτος ὡς τοῦ μεγάλου
<span class="lb" data-page="18a.479" data-line="17" id="l18a.479.17"></span>δακτύλου τετμημένον ἢ ὅκως ἂν ξυμφέρῃ, προσκολλῆσαι
<span class="lb" data-page="18a.479" data-line="18" id="l18a.479.18"></span>ἐς τὸ ἔκτοσθεν πρὸς τὸν μυκτῆρα τὸν ἐγκεκλισμένον, κἄπειτα
<span class="pb" data-page="18a.480" id="p18a.480"></span>
<span class="lb" data-page="18a.480" data-line="1" id="l18a.480.1"></span>κατατεῖναι τὸν ἱμᾶντα, ὅκως ἂν ξυμφέρῃ. μᾶλλον
<span class="lb" data-page="18a.480" data-line="2" id="l18a.480.2"></span>δὲ ὀλίγου τείνειν χρὴ, ὥστε ὀρθὴν καὶ ἀπαρτῆ τὴν ῥῖνα
<span class="lb" data-page="18a.480" data-line="3" id="l18a.480.3"></span>εἶναι· ἔπειτα, μακρὸς γὰρ ἔστω ὁ ἱμὰς, κάτωθεν τοῦ ὠτὸς
<span class="lb" data-page="18a.480" data-line="4" id="l18a.480.4"></span>ἀγαγόντα αὐτὸν ἀναγαγεῖν περὶ τὴν κεφαλήν. καὶ ἔξεστι
<span class="lb" data-page="18a.480" data-line="5" id="l18a.480.5"></span>μὲν κατὰ τὸ μέτωπον προσκολλῆσαι τὴν τελευτὴν τοῦ
<span class="lb" data-page="18a.480" data-line="6" id="l18a.480.6"></span>ἱμᾶντος, ἔξεστι δὲ μακρότερον ἄγειν, ἔπειτα περιελίσσοντα
<span class="lb" data-page="18a.480" data-line="7" id="l18a.480.7"></span>περὶ τὴν κεφαλὴν καταδεῖν. τοῦτο ἅμα μὲν δικαίην
<span class="lb" data-page="18a.480" data-line="8" id="l18a.480.8"></span>τὴν διόρθωσιν ἔχει, ἅμα δὲ εὐταμίευτον καὶ μᾶλλον,
<span class="lb" data-page="18a.480" data-line="9" id="l18a.480.9"></span>ἢν ἐθέλῃ, καὶ ἧσσον τὴν ἀντιῤῥοπὴν ποιῆσαι τῆς ῥινός·
<span class="lb" data-page="18a.480" data-line="10" id="l18a.480.10"></span>καὶ γὰρ ὁκόσοισι ἐς τὸ πλάγιον ἡ ῥὶς κατάγνυται,
<span class="lb" data-page="18a.480" data-line="11" id="l18a.480.11"></span>τὰ μὲν ἄλλα ἰητρεύειν χρὴ, ὡς προείρηται, προσδέεται
<span class="lb" data-page="18a.480" data-line="12" id="l18a.480.12"></span>δὲ τοῖσι πλείστοισι καὶ τοῦ ἱμᾶντος πρὸς ἄκρην τὴν ῥῖνα
<span class="lb" data-page="18a.480" data-line="13" id="l18a.480.13"></span>προσκολλῆσαι τῆς ἀντιῤῥοπίης εἵνεκα. ὅσοισι δὲ σὺν τῇ
<span class="lb" data-page="18a.480" data-line="14" id="l18a.480.14"></span>κατήξει καὶ ἕλκεα προσγίνεται, οὐδὲν δεῖ ταράσσεσθαι
<span class="lb" data-page="18a.480" data-line="15" id="l18a.480.15"></span>διὰ τοῦτο, ἀλλ’ ἐπὶ μὲν τὰ ἕλκεα ἐπιτιθέναι πισσηρὴν
<span class="lb" data-page="18a.480" data-line="16" id="l18a.480.16"></span>ἢ τῶν ἐναίμων τι, εὐαλθέα γὰρ τὰ τοιαῦτα· ὁμοίως κἂν
<span class="lb" data-page="18a.480" data-line="17" id="l18a.480.17"></span>ὀστέα μέλλῃ ἀπιέναι, τήν τε διόρθωσιν τὴν πρώτην ἀόκνως
<span class="lb" data-page="18a.480" data-line="18" id="l18a.480.18"></span>χρὴ ποιέεσθαι μηδὲν ἐπιλείποντα καὶ τὰς διορθώσιας
<span class="pb" data-page="18a.481" id="p18a.481"></span>
<span class="lb" data-page="18a.481" data-line="1" id="l18a.481.1"></span>τοῖσι δακτύλοισιν ἐν <span class="milestone ed2page" data-n="12.361" data-unit="ed2page" id="ed2page.12.361"></span>τῷ ἔπειτα χρόνῳ, χαλαρωτέροισι
<span class="lb" data-page="18a.481" data-line="2" id="l18a.481.2"></span>μὲν γὰρ χρώμενον, χεόμενον δέ. εὐπλαστότατον
<span class="lb" data-page="18a.481" data-line="3" id="l18a.481.3"></span>γὰρ τι παντὸς τοῦ σώματος ἡ ῥίς ἐστι. τῶν δὲ ἱμάντων·
<span class="lb" data-page="18a.481" data-line="4" id="l18a.481.4"></span>τῇ κολλήσει καὶ τῇ ἀντιῤῥοπίῃ παντάπασιν οὐδὲν
<span class="lb" data-page="18a.481" data-line="5" id="l18a.481.5"></span>κωλύει χρῆσθαι, οὔτ’ ἢν ἑλκώσῃ οὔτ’ ἢν ἐπιφλεγμήνῃ,
<span class="lb" data-page="18a.481" data-line="6" id="l18a.481.6"></span>ἀλύπητοι γάρ εἰσι.
</blockquote>
<span class="lb rule" data-page="18a.481" data-line="7" id="l18a.481.7"></span>
            <p>
<span class="lb" data-page="18a.481" data-line="8" id="l18a.481.8"></span>Διὰ τὴν ἀπαρτῆ φωνὴν σημαίνεται ἅπασα ἡ διὰ τῶν
<span class="lb" data-page="18a.481" data-line="9" id="l18a.481.9"></span>προσκολλημάτων ἀντίτασίς τε καὶ οἷον εὔθυσις τῆς διεστραμμένης
<span class="lb" data-page="18a.481" data-line="10" id="l18a.481.10"></span>ῥινός. ὃ δὲ νῦν κελεύει ποιεῖν, ἀσθενὲς ἐφάνη μοι
<span class="lb" data-page="18a.481" data-line="11" id="l18a.481.11"></span>πειρωμένῳ· εἰ μὲν γὰρ ἰσχυρότερόν τε εἴη ὃ ἀποκολλᾶται
<span class="lb" data-page="18a.481" data-line="12" id="l18a.481.12"></span>καὶ ἀφίσταται μετρίως τείνοντος, οὐδὲν ἀξιόλογον περαίνεται.
</p>
<span class="lb rule" data-page="18a.481" data-line="13" id="l18a.481.13"></span>
          </article>

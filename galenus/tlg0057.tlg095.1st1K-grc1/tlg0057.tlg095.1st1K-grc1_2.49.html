<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:2.49">
<span class="pb page1" data-page="18a.485" id="p18a.485"></span>
<span class="milestone ed1page page1" data-n="5.609" data-unit="ed1page" id="ed1page.5.609"></span>
<span class="milestone ed2page page1" data-n="12.362" data-unit="ed2page" id="ed2page.12.362"></span>
<span class="lb head" data-page="18a.485" data-line="1" id="l18a.485.1"></span>
            <blockquote class="quote lemma">
<span class="lb" data-page="18a.485" data-line="2" id="l18a.485.2"></span>Ἢν δὲ ἐς πύησιν ἔλθῃ, ταχέως μὲν οὐ χρὴ στομοῦν· πολλὰ
<span class="lb" data-page="18a.485" data-line="3" id="l18a.485.3"></span>γὰρ καὶ τῶν δοκεόντων ἐκπυέεσθαι, ἀναπίνεταί ποτε,
<span class="lb" data-page="18a.485" data-line="4" id="l18a.485.4"></span>κἢν μηδέπω τις καταπλάσῃ.
</blockquote>
<span class="lb rule" data-page="18a.485" data-line="5" id="l18a.485.5"></span>
            <p>
<span class="lb" data-page="18a.485" data-line="6" id="l18a.485.6"></span>Φυλάσσεται τὸ οὖς ἅτε μὴν διὰ τὸν ὑποκείμενον τῷ
<span class="lb" data-page="18a.485" data-line="7" id="l18a.485.7"></span>δέρματι χόνδρον· ἂν γὰρ μὴ ταχέως τμηθὲν συναχθῇ τε
<span class="lb" data-page="18a.485" data-line="8" id="l18a.485.8"></span>καὶ κολληθῇ, κίνδυνός ἐστι λυπανθῆναι τὸν χόνδρον. ἀναπίνεται
<span class="lb" data-page="18a.485" data-line="9" id="l18a.485.9"></span>δὲ, τουτέστιν ἐκδαπανᾶται καὶ διαφορεῖται, τὸ συνιστάμενον
<span class="lb" data-page="18a.485" data-line="10" id="l18a.485.10"></span>αὐτόθι πῦον ἐνίοτε διὰ τῶν ἔξωθεν ἐπιτιθεμένων
<span class="lb" data-page="18a.485" data-line="11" id="l18a.485.11"></span>ἁπλῶν καὶ κούφων φαρμάκων, ὅσα ξηραίνειν ἀδήκτως
<span class="lb" data-page="18a.485" data-line="12" id="l18a.485.12"></span>πέφυκεν, οἷόν ἐστι καὶ ἡ τοῦ κοχλίου μύξα μετὰ λιβανωτοῦ
<span class="lb" data-page="18a.485" data-line="13" id="l18a.485.13"></span>καὶ εἰ δέοι ξηραίνεσθαι σφοδρότερον, ἤτοι μετ’ ἀλόης
<span class="lb" data-page="18a.485" data-line="14" id="l18a.485.14"></span>ἢ μετὰ σμύρνης ἢ μετ’ ἀμφοῖν. οὕτως δὲ καὶ μέλι καταχριόμενον
<span class="lb" data-page="18a.485" data-line="15" id="l18a.485.15"></span>Ἀττικὸν ἐπιπασσόμενον λεῖον τῶν εἰρημένων ἕκαστον
<span class="lb" data-page="18a.485" data-line="16" id="l18a.485.16"></span>ξηραντικόν ἐστι τὸ φάρμακον. ἄδηκτον δὲ λέγω τόν
<span class="lb" data-page="18a.485" data-line="17" id="l18a.485.17"></span>τε λιβανωτὸν καὶ τὴν ἀλόην καὶ τὴν σμύρναν.
</p>
<span class="lb rule" data-page="18a.485" data-line="18" id="l18a.485.18"></span>
          </article>

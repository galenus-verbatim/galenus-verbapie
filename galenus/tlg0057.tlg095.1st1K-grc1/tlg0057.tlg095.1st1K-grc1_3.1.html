<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.1">
<span class="pb page1" data-page="18a.492" id="p18a.492"></span>
<span class="milestone ed1page page1" data-n="5.610" data-unit="ed1page" id="ed1page.5.610"></span>
<span class="milestone ed2page page1" data-n="12.365" data-unit="ed2page" id="ed2page.12.365"></span>
            <h2>ΙΠΠΟΚΡΑΤΟΥΣ ΤΟ ΠΕΡΙ ΑΡΘΡΩΝ
<br></br>ΒΙΒΛΙΟΝ ΚΑΙ ΓΑΛΗΝΟΥ ΕΙΣ ΑΥΤΟ
<br></br>ΥΠΟΜΝΗΜΑ ΤΡΙΤΟΝ.
</h2>
<span class="lb head" data-page="18a.492" data-line="1" id="l18a.492.1"></span>
            <blockquote class="quote lemma">
<span class="lb" data-page="18a.492" data-line="2" id="l18a.492.2"></span><span class="milestone ed2page" data-n="12.366" data-unit="ed2page" id="ed2page.12.366"></span>Σπόνδυλοι δὲ οἱ κατὰ ῥάχιν.
</blockquote>
<span class="lb rule" data-page="18a.492" data-line="3" id="l18a.492.3"></span>
            <p>
<span class="lb" data-page="18a.492" data-line="4" id="l18a.492.4"></span>Οὐχ ὡς καὶ καθ’ ἕτερον μέρος ἐν τῷ σώματι σφονδύλων
<span class="lb" data-page="18a.492" data-line="5" id="l18a.492.5"></span>ὄντων πρόσκειται τὸ κατὰ ῥάχιν· ἡ γὰρ ἁπάντων τῶν
<span class="lb" data-page="18a.492" data-line="6" id="l18a.492.6"></span>σπονδύλων σύνθεσις ὀνομάζεται ῥάχις, ἀλλ’ εἰ καὶ οὕτως
<span class="lb" data-page="18a.492" data-line="7" id="l18a.492.7"></span>ἔτυχεν εἰπών· σφόνδυλοι δὲ οἷς ὑπάρχει καὶ κατὰ ῥάχιν
<span class="pb" data-page="18a.493" id="p18a.493"></span>
<span class="lb" data-page="18a.493" data-line="1" id="l18a.493.1"></span>εἶναι. τινὲς μέντοι τῶν νεωτέρων ἰατρῶν <span class="milestone ed2page" data-n="12.367" data-unit="ed2page" id="ed2page.12.367"></span>ἀξιοῦσιν
<span class="lb" data-page="18a.493" data-line="2" id="l18a.493.2"></span>οὐχ ἅπασαν τῶν σπονδύλων τὴν σύνταξιν ὀνομάζειν ῥάχιν,
<span class="lb" data-page="18a.493" data-line="3" id="l18a.493.3"></span>ἀλλὰ μόνον τὸν θώρακα καὶ τὴν ὀσφῦν, καθ’ οὓς ὁ Ἱπποκράτης
<span class="lb" data-page="18a.493" data-line="4" id="l18a.493.4"></span>νῦν δόξει διαλέγεσθαι περὶ τῶν κατὰ τὴν ὀσφῦν τε
<span class="lb" data-page="18a.493" data-line="5" id="l18a.493.5"></span>καὶ τὸν νῶτον μόνον, οὐ τῶν κατὰ τὸν τράχηλον. εἴρηται
<span class="lb" data-page="18a.493" data-line="6" id="l18a.493.6"></span>δὲ ἀκριβῶς ἡμῖν ἅπασα τῶν σφονδύλων ἡ σύνθεσις ἐν τῇ
<span class="lb" data-page="18a.493" data-line="7" id="l18a.493.7"></span>περὶ τῶν ὀστῶν εἰσαγωγῇ, καθ’ ἣν ἠξίωσα ἀπογυμνάσασθαι
<span class="lb" data-page="18a.493" data-line="8" id="l18a.493.8"></span>τὸν ἀκολουθήσαντα τοῖσδε τοῖς ὑπομνήμασι, τεθεαμένος
<span class="lb" data-page="18a.493" data-line="9" id="l18a.493.9"></span>ἀκριβῶς ἕκαστον τῶν ὀστῶν ὁποῖόν ἐστιν, ἐπ’ αὐτῶν μὲν
<span class="lb" data-page="18a.493" data-line="10" id="l18a.493.10"></span>μάλιστα τῶν ἀνθρώπων σκελετῶν, εἰ μὴ πάντως τῶν
<span class="lb" data-page="18a.493" data-line="11" id="l18a.493.11"></span>πιθηκείων.
</p>
<span class="lb rule" data-page="18a.493" data-line="12" id="l18a.493.12"></span>
          </article>

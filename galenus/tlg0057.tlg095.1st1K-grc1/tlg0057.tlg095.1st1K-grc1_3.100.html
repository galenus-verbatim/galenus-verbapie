<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.100">
<span class="pb page1" data-page="18a.634" id="p18a.634"></span>
<span class="milestone ed1page page1" data-n="5.635" data-unit="ed1page" id="ed1page.5.635"></span>
<span class="milestone ed2page page1" data-n="12.417" data-unit="ed2page" id="ed2page.12.417"></span>
<span class="lb head" data-page="18a.634" data-line="10" id="l18a.634.10"></span>
            <blockquote class="quote lemma">
<span class="lb" data-page="18a.634" data-line="11" id="l18a.634.11"></span>Πολλὰ δὲ καὶ ἄλλα κατὰ τὸ σῶμα τοιαύτας ἀδελφίξιας ἔχει
<span class="lb" data-page="18a.634" data-line="12" id="l18a.634.12"></span>καὶ κατὰ νεύρων ξυντάσεας καὶ κατὰ μυῶν σχήματα καὶ
<span class="lb" data-page="18a.634" data-line="13" id="l18a.634.13"></span>πλεῖστά τε καὶ πλείστου ἄξια γινώσκεσθαι ἢ ὅστις οἴεται
<span class="lb" data-page="18a.634" data-line="14" id="l18a.634.14"></span><span class="milestone ed1page" data-n="5.636" data-unit="ed1page" id="ed1page.5.636"></span>καὶ κατὰ τὴν τοῦ ἐντέρου φύσιν καὶ τὴν τῆς ξυμπάσης
<span class="lb" data-page="18a.634" data-line="15" id="l18a.634.15"></span>κοιλίης καὶ κατὰ τὰς τῶν ὑστερέων πλάνας καὶ
<span class="lb" data-page="18a.634" data-line="16" id="l18a.634.16"></span>ξυντάσιας. ἀλλὰ περὶ μὲν τούτων ἑτέρωθι λόγος ἔσται
<span class="lb" data-page="18a.634" data-line="17" id="l18a.634.17"></span>ἠδελφισμένος τοῖσι νῦν λεγομένοισι. περὶ οὗ δὲ ὁ λόγος
<span class="lb" data-page="18a.634" data-line="18" id="l18a.634.18"></span>ἐστὶν, οὔτε ἐκταννύειν δύναται, ὥσπερ ἤδη εἴρηται, βραχύτερόν
<span class="pb" data-page="18a.635" id="p18a.635"></span>
<span class="lb" data-page="18a.635" data-line="1" id="l18a.635.1"></span>τε τὸ σκέλος φαίνεται διὰ δισσὰς προφάσιας, ὅτι
<span class="lb" data-page="18a.635" data-line="2" id="l18a.635.2"></span>τε οὐκ ἐκταννύεται, ὅτι τε πρὸς τὴν σάρκα ὠλίσθηκε τὴν
<span class="lb" data-page="18a.635" data-line="3" id="l18a.635.3"></span>τοῦ πυγαίου.
</blockquote>
<span class="lb rule" data-page="18a.635" data-line="4" id="l18a.635.4"></span>
            <p>
<span class="lb" data-page="18a.635" data-line="5" id="l18a.635.5"></span>Εἴρηταί μοι καὶ πρόσθεν, ὡς τὰς κοινωνίας καὶ οἷον
<span class="lb" data-page="18a.635" data-line="6" id="l18a.635.6"></span>συγγενείας τῶν μορίων ἀδελφίξιας εἴωθεν ὀνομάζειν, ὡσεὶ
<span class="lb" data-page="18a.635" data-line="7" id="l18a.635.7"></span>καὶ ἀδελφότητας εἶπεν. ἔστι δὲ αὐτῶν τὸ κεφάλαιον ἑτέρου
<span class="lb" data-page="18a.635" data-line="8" id="l18a.635.8"></span>μορίου πεπονθότος ἐν ἄλλῳ φαίνεσθαι τὴν βλάβην ἤτοι
<span class="lb" data-page="18a.635" data-line="9" id="l18a.635.9"></span>τῆς ἐνεργείας ἢ τῆς θέσεως ἢ τοῦ σχήματος ἢ τοῦ μεγέθους.
<span class="lb" data-page="18a.635" data-line="10" id="l18a.635.10"></span>κοινὴ δὲ ἐπὶ πάντων αἰτία τάσις εἰς τὸν ἀντικείμενον
<span class="lb" data-page="18a.635" data-line="11" id="l18a.635.11"></span>τόπον· οἷον ἐκθέσεως, ἵν’ ἀπὸ τῶν προφανεστάτων ἄρξωμαι,
<span class="lb" data-page="18a.635" data-line="12" id="l18a.635.12"></span>πολλοὺς τῶν ἐπιπηδώντων τῇ τέχνῃ χωρὶς τοῦ νομίμως
<span class="lb" data-page="18a.635" data-line="13" id="l18a.635.13"></span>αὐτὴν ἐκμαθεῖν, ἐθεασάμην ἐξαίφνης συσταθέντος τινὸς
<span class="lb" data-page="18a.635" data-line="14" id="l18a.635.14"></span>μορίου καὶ τῷ τε μεγέθει βραχύ τι φαινομένου καὶ τὴν ἀρχαίαν
<span class="lb" data-page="18a.635" data-line="15" id="l18a.635.15"></span>θέσιν οὐκ ἀκριβῶς φυλάττοντος αὐτῷ τούτῳ τῷ μορίῳ
<span class="lb" data-page="18a.635" data-line="16" id="l18a.635.16"></span>προσφέροντας τὰ βοηθήματα, καίτοι μηδεμίαν ἔχοντι
<span class="lb" data-page="18a.635" data-line="17" id="l18a.635.17"></span>διάθεσιν ἰάσεως δεομένην. παραλυθέντων γοῦν τῶν κατὰ
<span class="lb" data-page="18a.635" data-line="18" id="l18a.635.18"></span>τὴν ἑτέραν γνάθον μυῶν συμβαίνει τὴν μὲν ἀντικειμένην
<span class="pb" data-page="18a.636" id="p18a.636"></span>
<span class="lb" data-page="18a.636" data-line="1" id="l18a.636.1"></span>αὐτῇ βραχυτέραν φαίνεσθαι καὶ οἷον συνεσπασμένην τὴν πεπονθυῖαν
<span class="lb" data-page="18a.636" data-line="2" id="l18a.636.2"></span>δι’ αὐτὴν ἐκτείνεσθαι συνεπομένην ἐκείνην. διὰ
<span class="lb" data-page="18a.636" data-line="3" id="l18a.636.3"></span>γὰρ τὸ τοὺς μύας ἅπαντας οἰκείαν ἔχειν μίαν ἐνέργειαν,
<span class="lb" data-page="18a.636" data-line="4" id="l18a.636.4"></span>ἐπὶ τὰς ἰδίας κεφαλὰς<span class="milestone ed2page" data-n="12.418" data-unit="ed2page" id="ed2page.12.418"></span> ἀνατεινομένους ὅταν οἱ κατὰ
<span class="lb" data-page="18a.636" data-line="5" id="l18a.636.5"></span>τὴν ἀριστερὰν γνάθον ἀπολέσωσι τὴν ἐνέργειαν οἱ κατὰ τὴν
<span class="lb" data-page="18a.636" data-line="6" id="l18a.636.6"></span>δεξιὰν ἐῤῥωμένοι τε καὶ κατὰ φύσιν ἔχοντες ἐνεργήσαντες
<span class="lb" data-page="18a.636" data-line="7" id="l18a.636.7"></span>ἕλκουσιν ὅλην ἐφ’ ἑαυτοὺς τὴν δεξιὰν γνάθον καὶ τὰ χείλη·
<span class="lb" data-page="18a.636" data-line="8" id="l18a.636.8"></span>καὶ οὕτω φαίνεται τὸ μὲν ἀριστερὸν χεῖλος ἐκτεταμένον τε
<span class="lb" data-page="18a.636" data-line="9" id="l18a.636.9"></span>καὶ μακρότερον αὐτοῦ γεγονὸς, τὸ δεξιὸν δὲ ἔλαττόν τε καὶ
<span class="lb" data-page="18a.636" data-line="10" id="l18a.636.10"></span>συντεταμένον. ἐνταῦθα μὲν οὖν ἔλαττον γίνεται τὸ ἀπαθὲς
<span class="lb" data-page="18a.636" data-line="11" id="l18a.636.11"></span>ἀντισπῶν ἐφ’ ἑαυτὸ θάτερον μέρος τῆς γνάθου τὸ παραλυθέν.
<span class="lb" data-page="18a.636" data-line="12" id="l18a.636.12"></span>ἑτέρωθι δ’ ὑπὸ τοῦ πεπονθότος ἕλκεταί τε καὶ
<span class="lb" data-page="18a.636" data-line="13" id="l18a.636.13"></span>σπᾶται τὸ ἀπαθὲς, ὥσπερ ὅταν ἢ τένων ἢ μῦς σκιῤῥωθεὶς
<span class="lb" data-page="18a.636" data-line="14" id="l18a.636.14"></span>ὅλως ἀδυνατεῖ συνεπεκτείνεσθαι τοῖς ἀντιτεταγμένοις
<span class="lb" data-page="18a.636" data-line="15" id="l18a.636.15"></span>ἐνεργοῦσι. πολλὰ δὲ τοιαῦτα φαίνεται γιγνόμενα, κατὰ δὲ
<span class="lb" data-page="18a.636" data-line="16" id="l18a.636.16"></span>τοὺς δακτύλους τῆς χειρὸς καὶ κατ’ ἀγκῶνα τὴν ἰγνύαν
<span class="lb" data-page="18a.636" data-line="17" id="l18a.636.17"></span>ἀγκυλουμένων μὲν αὐτῶν ἐπὶ τοῖς τῶν ἔνδον μυῶν ἢ τενόντων
<span class="lb" data-page="18a.636" data-line="18" id="l18a.636.18"></span>πάθεσιν. ὀρθοκύλλων δὲ γινομένων ἐπὶ τοῖς τῶν
<span class="lb" data-page="18a.636" data-line="19" id="l18a.636.19"></span>ἐκτὸς, οὕτως γὰρ ὀνομάζειν ἔθος ἐστὶ τοῖς ἰατροῖς, ὅταν
<span class="pb" data-page="18a.637" id="p18a.637"></span>
<span class="lb" data-page="18a.637" data-line="1" id="l18a.637.1"></span>ἐκτεταμένον τι μὴ δυνάμενον κάμπτεσθαι. ὅμοιον δὲ τούτῳ
<span class="lb" data-page="18a.637" data-line="2" id="l18a.637.2"></span>συμβαίνειν εἴωθεν ἐπὶ ταῖς μεγάλαις τε καὶ σκληραῖς οὐλαῖς·
<span class="lb" data-page="18a.637" data-line="3" id="l18a.637.3"></span>καὶ γὰρ καὶ αὗται κατὰ μὲν τὴν ἔνδον χώραν γενόμεναι
<span class="lb" data-page="18a.637" data-line="4" id="l18a.637.4"></span>κυλλοῦσι τὸ μέρος, κατὰ δὲ τὴν ἔξω τὸ καλούμενον, ὡς ἔφην,
<span class="lb" data-page="18a.637" data-line="5" id="l18a.637.5"></span>ὀρθόκυλλον ἐργάζονται καὶ διὰ ξηρότητος καὶ διαπλήρους
<span class="lb" data-page="18a.637" data-line="6" id="l18a.637.6"></span>ἐξ ὑγρῶν ἐπιῤῥοῆς ἢ φυσώδους πνεύματος ταὐτὸ συμβαίνειν
<span class="lb" data-page="18a.637" data-line="7" id="l18a.637.7"></span>εἴωθε. συναγομένων γὰρ εἰς ἑαυτὰ τῶν οὕτω πεπονθότων
<span class="lb" data-page="18a.637" data-line="8" id="l18a.637.8"></span>μορίων ἀκόλουθόν ἐστι τοὺς ἀντιτεταγμένους μύας ἀδυνάτους
<span class="lb" data-page="18a.637" data-line="9" id="l18a.637.9"></span>ἐνεργεῖν, ἀντισπώντων τὰ μόρια τῶν συντεταμένων. οὕτως
<span class="lb" data-page="18a.637" data-line="10" id="l18a.637.10"></span>δὲ καὶ οἱ σπασμοὶ γίγνονται τῶν τε μυῶν αὐτῶν ἑλκομένων
<span class="lb" data-page="18a.637" data-line="11" id="l18a.637.11"></span>ἐπὶ τὴν ἰδίαν ἀρχὴν αὐτῶν πρώτων καὶ μάλιστα καὶ δι’
<span class="lb" data-page="18a.637" data-line="12" id="l18a.637.12"></span>αὐτοὺς τῶν μορίων εἰς ἃ καθήκουσιν· οὕτω καὶ ἡ μήτρα
<span class="lb" data-page="18a.637" data-line="13" id="l18a.637.13"></span>ποτὲ μὲν ἄνω χωρεῖ, ποτὲ δὲ εἰς τὰ πλάγια μέρη καθίσταται,
<span class="lb" data-page="18a.637" data-line="14" id="l18a.637.14"></span>οὐκ αὐτὴ κατ’ ἰδίαν ἐνέργειαν ἀποχωροῦσα τῆς οἰκείας
<span class="lb" data-page="18a.637" data-line="15" id="l18a.637.15"></span>χώρας, ἀλλ’ ὑφ’ ἑτέρων ἑλκομένη. τὰ δ’ ἕλκοντα πολλά·
<span class="lb" data-page="18a.637" data-line="16" id="l18a.637.16"></span>καὶ γὰρ ἀρτήματα καὶ νεῦρα καὶ ἀρτηρίαι καὶ φλέβες αἱ
<span class="lb" data-page="18a.637" data-line="17" id="l18a.637.17"></span>εἰς αὐτὴν καθήκουσαι τοῦτο ποιεῖν πεφύκασιν, ὅταν εἰς ὄγκον
<span class="lb" data-page="18a.637" data-line="18" id="l18a.637.18"></span>ἀρθεῖσαι τοῦ μήκους ἀφαιρῶσι τοσοῦτον ὅσον εἰς εὖρος
<span class="pb" data-page="18a.638" id="p18a.638"></span>
<span class="lb" data-page="18a.638" data-line="1" id="l18a.638.1"></span>ἐπέδωκε, κοινὸν γὰρ τούτων πάντων ἐστὶ τῶν ἐκτάσεις τε
<span class="lb" data-page="18a.638" data-line="2" id="l18a.638.2"></span>καὶ συστολὰς ἐχόντων σωμάτων, οὐ τῶν ζώντων μόνον, ἀλλὰ
<span class="lb" data-page="18a.638" data-line="3" id="l18a.638.3"></span>καὶ τῶν ἀψύχων, οἷον ἀσκῶν τε καὶ θυλάκων καὶ πλοκάμων.
<span class="lb" data-page="18a.638" data-line="4" id="l18a.638.4"></span>ἥ τε οὖν μήτρα κατὰ τοιαύτην αἰτίαν ἀνασπᾶταί τε καὶ κατασπᾶται
<span class="lb" data-page="18a.638" data-line="5" id="l18a.638.5"></span>καὶ τῶν ἐντέρων ἔνια καὶ μύες πολλοὶ καὶ δι’ αὐτοὺς
<span class="lb" data-page="18a.638" data-line="6" id="l18a.638.6"></span>τά τε κῶλα καὶ αἱ γένυες. ἀνάλογον δέ τι τούτῳ κἀπὶ
<span class="lb" data-page="18a.638" data-line="7" id="l18a.638.7"></span>τῶν τῆς ῥάχεως παθῶν ἔμπροσθεν ἐδείκνυτο κυφώσεώς τε
<span class="lb" data-page="18a.638" data-line="8" id="l18a.638.8"></span>καὶ λορδώσεως καὶ σκολιώσεως.
</p>
<span class="lb rule" data-page="18a.638" data-line="9" id="l18a.638.9"></span>
          </article>

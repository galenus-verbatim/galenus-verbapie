<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.104">
<span class="pb page1" data-page="18a.645" id="p18a.645"></span>
<span class="milestone ed1page page1" data-n="5.638" data-unit="ed1page" id="ed1page.5.638"></span>
<span class="milestone ed2page page1" data-n="12.420" data-unit="ed2page" id="ed2page.12.420"></span>
<span class="lb head" data-page="18a.645" data-line="12" id="l18a.645.12"></span>
            <blockquote class="quote lemma">
<span class="lb" data-page="18a.645" data-line="13" id="l18a.645.13"></span><span class="milestone ed2page" data-n="12.421" data-unit="ed2page" id="ed2page.12.421"></span>Κακοῦται γὰρ τούτοισι καὶ τὸ κατὰ τὴν ἰγνύην
<span class="lb" data-page="18a.645" data-line="14" id="l18a.645.14"></span>ἄρθρον· τὰ γὰρ νεῦρα ἐντεταμένα γίνεται διὰ τὰ πρόσθεν
<span class="lb" data-page="18a.645" data-line="15" id="l18a.645.15"></span>εἰρημένα, διὸ οὐ δύνανται τὸ κατὰ τὴν ἰγνύην ἄρθρον
<span class="lb" data-page="18a.645" data-line="16" id="l18a.645.16"></span>ἐκταννύειν, οἷσιν ἂν οὕτως ἰσχίον ἐκπέσῃ. ὡς γὰρ
<span class="lb" data-page="18a.645" data-line="17" id="l18a.645.17"></span>ἐν κεφαλαίῳ εἶπε, πάντα τὰ ἐν τῷ σώματι, ὁκόσα ἐπὶ
<span class="lb" data-page="18a.645" data-line="18" id="l18a.645.18"></span>χρήσει γέγονε, χρεομένοισι μὲν μέτρια καὶ γυμναζομένοισιν
<span class="pb" data-page="18a.646" id="p18a.646"></span>
<span class="lb" data-page="18a.646" data-line="1" id="l18a.646.1"></span>ἐν τῇσι ταλαιπωρίῃσιν ἐν ᾗσιν ἕκαστα εἴθισται, οὕτω
<span class="lb" data-page="18a.646" data-line="2" id="l18a.646.2"></span>μὲν ὑγιεινὰ καὶ αὔξημα καὶ εὔγηρα γίνεται, μὴ χρεομένοισι
<span class="lb" data-page="18a.646" data-line="3" id="l18a.646.3"></span>δὲ, ἀλλ’ ἐλινύουσι νοσηρότερα γίνεται καὶ ἀναυξέα
<span class="lb" data-page="18a.646" data-line="4" id="l18a.646.4"></span>καὶ ταχύγηρα. ἐν δὲ τούτοισιν οὐχ ἥκιστα τὰ ἄρθρα
<span class="lb" data-page="18a.646" data-line="5" id="l18a.646.5"></span>τοῦτο πέπονθε καὶ τὰ νεῦρα, ἢν μή τις αὐτοῖσι χρέηται.
<span class="lb" data-page="18a.646" data-line="6" id="l18a.646.6"></span>κακοῦται οὖν διὰ ταύτας τὰς προφάσιας μᾶλλόν τι ἐν
<span class="lb" data-page="18a.646" data-line="7" id="l18a.646.7"></span>τούτῳ τῷ τρόπῳ τοῦ ὀλισθήματος ἢ ἐν τοῖσιν ἄλλοισιν.
<span class="lb" data-page="18a.646" data-line="8" id="l18a.646.8"></span>ὅλον γὰρ τὸ σκέλος ἀναυξὲς γίνεται καὶ τῇ ἀπὸ τῶν
<span class="lb" data-page="18a.646" data-line="9" id="l18a.646.9"></span>ὀστέων φύσει καὶ τῇ ἀπὸ τῶν σαρκῶν. οἱ οὖν τοιοῦτοι
<span class="lb" data-page="18a.646" data-line="10" id="l18a.646.10"></span>ὁκόταν ἀνδρωθῶσι, μετέωρον καὶ συγκεκλιμένον τὸ σκέλος
<span class="lb" data-page="18a.646" data-line="11" id="l18a.646.11"></span>ἴσχουσιν, ἐπὶ δὲ τοῦ ἑτέρου ὀχέονται καὶ τῷ ξύλῳ ἀντιστηριζόμενοι
<span class="lb" data-page="18a.646" data-line="12" id="l18a.646.12"></span>οἱ μὲν ἑνὶ, οἱ δὲ δυσί.
</blockquote>
<span class="lb rule" data-page="18a.646" data-line="13" id="l18a.646.13"></span>
            <p>
<span class="lb" data-page="18a.646" data-line="14" id="l18a.646.14"></span>Δῆλον ὅτι μὲν ἰσχίον εἴρηκεν ἐκπίπτειν ἀντὶ τοῦ κατ’
<span class="lb" data-page="18a.646" data-line="15" id="l18a.646.15"></span>ἰσχίον ἄρθρου. εἴρηται γὰρ ἡμῖν πολλάκις, ὡς οἱ παλαιοὶ
<span class="lb" data-page="18a.646" data-line="16" id="l18a.646.16"></span>πάντες, οὔπω τὴν ὕστερον ἀσκηθεῖσαν εἴδεσαν ἀκριβολογίαν
<span class="lb" data-page="18a.646" data-line="17" id="l18a.646.17"></span>τε καὶ λεπτολογίαν ἐν τοῖς ὀνόμασιν, ἀλλ’ ἱκανὸν ἦν αὐτοῖς
<span class="lb" data-page="18a.646" data-line="18" id="l18a.646.18"></span>ἑρμηνεύειν, ἑνὸς μόνου στοχαζομένοις τὸ παρακολουθεῖν τοῖς
<span class="pb" data-page="18a.647" id="p18a.647"></span>
<span class="lb" data-page="18a.647" data-line="1" id="l18a.647.1"></span>λεγομένοις τοὺς ἀκούοντας. ὃ δ’ οὖν λέγει τοιόνδε ἐστὶν,
<span class="lb" data-page="18a.647" data-line="2" id="l18a.647.2"></span>οἷς ἂν εἰς τὴν ὀπίσω χώραν ὁ μηρὸς ἐκπέσῃ κακοῦσθαί
<span class="lb" data-page="18a.647" data-line="3" id="l18a.647.3"></span>φησιν οὐ μόνον ἐκεῖνο τὸ ἐκπεσὸν ἄρθρον, ἀλλὰ πρὸς αὐτῷ
<span class="lb" data-page="18a.647" data-line="4" id="l18a.647.4"></span>καὶ τὸ κατὰ τὴν ἰγνύην. διὰ τοῦτο οὖν προσέθηκε τὸν καί
<span class="lb" data-page="18a.647" data-line="5" id="l18a.647.5"></span>σύνδεσμον οὐχ ἁπλῶς εἰπών· κακοῦται γὰρ τὸ κατὰ τὴν
<span class="lb" data-page="18a.647" data-line="6" id="l18a.647.6"></span>ἰγνύην ἄρθρον. ἥντινα δὲ κάκωσιν κακοῦται σαφῶς αὐτὸς
<span class="lb" data-page="18a.647" data-line="7" id="l18a.647.7"></span>ἐδήλωσεν εἰπὼν, τὰ γὰρ νεῦρα ἐντεταμένα γίνεται, νεῦρα
<span class="lb" data-page="18a.647" data-line="8" id="l18a.647.8"></span>δ’ εἴτε κυρίως τὰ λεγόμενα τὰ ἐκ νωτιαίου πεφυκότα νῦν
<span class="lb" data-page="18a.647" data-line="9" id="l18a.647.9"></span>ἐβουλήθη δηλοῦν, εἴτε τὰς ἀπονευρώσεις τῶν μυῶν ὅσαι
<span class="lb" data-page="18a.647" data-line="10" id="l18a.647.10"></span>καθήκουσιν εἰς τὴν κνήμην, οὐδὲν εἰς τὰ παρόντα διαφέρει.
<span class="lb" data-page="18a.647" data-line="11" id="l18a.647.11"></span>μαρτύρια γὰρ ἡμῖν ἑκάτερα καλῶς ἐξηγουμένοις τὰ εἰρημένα
<span class="lb" data-page="18a.647" data-line="12" id="l18a.647.12"></span>κατὰ τὸν ἔμπροσθεν ὑπ’ αὐτοῦ λόγον, ἐν οἷς ἔφασκε
<span class="lb" data-page="18a.647" data-line="13" id="l18a.647.13"></span>κατὰ τὴν ἰγνύαν ἄρθρον ἀδυνατεῖν ἐκτείνειν, οἷς οὕτως
<span class="lb" data-page="18a.647" data-line="14" id="l18a.647.14"></span>ἐξήρθρησε μηρὸς, ἔτι τε κοινόν τινα προσετίθει λόγον, ὡς
<span class="lb" data-page="18a.647" data-line="15" id="l18a.647.15"></span>πολλαὶ βλάβαι περὶ τινα μόρια γίνονται καὶ σχημάτων καὶ
<span class="lb" data-page="18a.647" data-line="16" id="l18a.647.16"></span>μεγεθῶν καὶ θέσεων καὶ κινήσεων, οὐδὲν αὐτῶν ἐκείνων
<span class="lb" data-page="18a.647" data-line="17" id="l18a.647.17"></span>τῶν μορίων ἴδιον πάθος πεπονθότων, ἀλλὰ δι’ ἕτερά τινα
<span class="lb" data-page="18a.647" data-line="18" id="l18a.647.18"></span>τῶν κοινωνούντων αὐτοῖς· καὶ μάλιστά γε τὰς τάσεις αἰτίαν
<span class="pb" data-page="18a.648" id="p18a.648"></span>
<span class="lb" data-page="18a.648" data-line="1" id="l18a.648.1"></span>εἶναί φησι τῶν τοιούτων συμπαθειῶν, ὑπὲρ ὧν ἐδήλουν
<span class="lb" data-page="18a.648" data-line="2" id="l18a.648.2"></span>διελθὼν, ὡς τριχῶς αἴτια γίνεται. καθ’ ἕνα μὲν λόγον ὅταν
<span class="lb" data-page="18a.648" data-line="3" id="l18a.648.3"></span>παραλυθῇ τις μῦς, οὐ γὰρ ὑγιής τις συνεσπασμένος· φαίνεται,
<span class="lb" data-page="18a.648" data-line="4" id="l18a.648.4"></span>καθ’ ἕτερον δ’ ὅταν ὁ ἀντικείμενος ταθῇ, κατ’ ἄλλον
<span class="lb" data-page="18a.648" data-line="5" id="l18a.648.5"></span>δὲ τρίτον ὅτε ἑλχθῇ τὸ ὑγιὲς ὑπό τινος τῶν συνεχῶν, ὡς
<span class="lb" data-page="18a.648" data-line="6" id="l18a.648.6"></span>ἐπὶ τῶν τῆς ἑτέρας μεταστάσεως. νῦν οὖν τῶν ὄπισθεν
<span class="lb" data-page="18a.648" data-line="7" id="l18a.648.7"></span>νεύρων καὶ μυῶν καὶ τενόντων τεταμένων ἰγνύα καμφθεῖσα
<span class="lb" data-page="18a.648" data-line="8" id="l18a.648.8"></span>τοῖς ἐκτείνουσιν οὐχ ἕπεται μυσί. περὶ μὲν οὖν τῶν τενόντων
<span class="lb" data-page="18a.648" data-line="9" id="l18a.648.9"></span>τε καὶ μυῶν τῆς τάσεως ἔμπροσθεν εἰπών· ἐν δὲ
<span class="lb" data-page="18a.648" data-line="10" id="l18a.648.10"></span>τῷδε τῷ λόγῳ περὶ τῶν νεύρων τῶν ἀπὸ τοῦ νωτιαίου πεφυκότων
<span class="lb" data-page="18a.648" data-line="11" id="l18a.648.11"></span>ἐπὶ τὰ σκέλη. τρεῖς δέ εἰσιν αὐτῶν ἀρχαί· μία
<span class="lb" data-page="18a.648" data-line="12" id="l18a.648.12"></span>μὲν ἐν τοῖς πρόσω κατὰ τὸ μέγα τρῆμα τοῦ τῆς <span class="milestone ed2page" data-n="12.422" data-unit="ed2page" id="ed2page.12.422"></span>ἥβης
<span class="lb" data-page="18a.648" data-line="13" id="l18a.648.13"></span>ὀστοῦ. μία δ’ ἄλλη κατὰ βουβῶνα τοῦ τε συμφερομένου
<span class="lb" data-page="18a.648" data-line="14" id="l18a.648.14"></span>τῇ μεγάλῃ φλεβὶ νεύρου καὶ τοῦ ταύτης ἔξωθεν ἐν τοῖς
<span class="lb" data-page="18a.648" data-line="15" id="l18a.648.15"></span>πρόσω τοῦ μηροῦ. μικραὶ μὲν αὗται, μεγίστη δ’ ἀρχὴ νεύρων
<span class="lb" data-page="18a.648" data-line="16" id="l18a.648.16"></span>εἰς ὅλον ἀφικνεῖται τὸ σκέλος ἐπὶ τὴν ὀπίσω χώραν
<span class="lb" data-page="18a.648" data-line="17" id="l18a.648.17"></span>πρῶτον ἐξερχομένη μεταξὺ τοῦ τε πλατέος ὀστοῦ καὶ τοῦ
<span class="lb" data-page="18a.648" data-line="18" id="l18a.648.18"></span>καλουμένου κόκκυγος. αὕτη τοίνυν ἡ ἀρχὴ μεταστάντος
<span class="pb" data-page="18a.649" id="p18a.649"></span>
<span class="lb" data-page="18a.649" data-line="1" id="l18a.649.1"></span>ὀπίσω τοῦ ἄρθρου θλίβεται καὶ τείνεται· καὶ διὰ τοῦτ’
<span class="lb" data-page="18a.649" data-line="2" id="l18a.649.2"></span>ἔφην ἐν τῇ προκειμένῃ ῥήσει δύνασθαι τὸν Ἱπποκράτην
<span class="lb" data-page="18a.649" data-line="3" id="l18a.649.3"></span>καὶ τὰ κυρίως καλούμενα νεῦρα τείνεσθαι λέγειν.
</p>
<span class="lb rule" data-page="18a.649" data-line="4" id="l18a.649.4"></span>
          </article>

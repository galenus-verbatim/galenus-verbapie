<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.105">
<span class="pb page1" data-page="18a.649" id="p18a.649"></span>
<span class="milestone ed1page page1" data-n="5.638" data-unit="ed1page" id="ed1page.5.638"></span>
<span class="milestone ed2page page1" data-n="12.422" data-unit="ed2page" id="ed2page.12.422"></span>
<span class="lb head" data-page="18a.649" data-line="5" id="l18a.649.5"></span>
            <blockquote class="quote lemma">
<span class="lb" data-page="18a.649" data-line="6" id="l18a.649.6"></span>Οἷσι δ’ ἂν ἐς τοὔμπροσθεν ἡ κεφαλὴ μηροῦ ἐκπέσῃ, ὀλίγοισι
<span class="lb" data-page="18a.649" data-line="7" id="l18a.649.7"></span>δὲ τοῦτο γίνεται, οὗτοι ἐκταννύειν μὲν τὸ σκέλος
<span class="lb" data-page="18a.649" data-line="8" id="l18a.649.8"></span>δύνανται τελείως, ξυγκάμπτειν δὲ ἥκιστα οὗτοι δύνανται
<span class="lb" data-page="18a.649" data-line="9" id="l18a.649.9"></span>τὰ κατὰ τὸν βουβῶνα. πονέουσι δὲ καὶ ἢν κατὰ τὴν
<span class="lb" data-page="18a.649" data-line="10" id="l18a.649.10"></span>ἰγνύην ἀναγκάζωνται ξυγκάμπτειν, μῆκος δὲ τοῦ σκέλεος
<span class="lb" data-page="18a.649" data-line="11" id="l18a.649.11"></span>παραπλήσιον φαίνεται κατὰ μὲν τὴν πτέρνην καὶ πάνυ.
</blockquote>
<span class="lb rule" data-page="18a.649" data-line="12" id="l18a.649.12"></span>
            <p>
<span class="lb" data-page="18a.649" data-line="13" id="l18a.649.13"></span>Ὅτι μὲν τὸ βάθος τῆς κοτύλης οὐκ ἴσον ἐν ἅπασι τοῖς
<span class="lb" data-page="18a.649" data-line="14" id="l18a.649.14"></span>μέρεσιν αἴτιον μέν ἐστι τοῦ κατά τινα μὲν ὀλιστάκις ἐκπίπτειν,
<span class="lb" data-page="18a.649" data-line="15" id="l18a.649.15"></span>ἐν ἄλλοις δὲ τόποις πλειστάκις ἔμπροσθεν εἴρηται.
<span class="lb" data-page="18a.649" data-line="16" id="l18a.649.16"></span>νυνὶ δὲ περὶ τῆς εἰς τὸ πρόσω γιγνομένης ὀλισθήσεως τοῦ
<span class="lb" data-page="18a.649" data-line="17" id="l18a.649.17"></span>μηροῦ διαλεγόμενος ἐναντία φησὶ πάσχειν τοὺς οὕτω διακειμένους
<span class="lb" data-page="18a.649" data-line="18" id="l18a.649.18"></span>τοῖς ὀπίσω τὴν ἐξάρθρησιν ἐσχηκόσιν. ἐκεῖνοι μὲν
<span class="pb" data-page="18a.650" id="p18a.650"></span>
<span class="lb" data-page="18a.650" data-line="1" id="l18a.650.1"></span>γὰρ ἐκταννύειν τὸ σκέλος οὐκ ἠδύναντο, κάμπτειν δ’ οὗτοι
<span class="lb" data-page="18a.650" data-line="2" id="l18a.650.2"></span>κατὰ μὲν τὸν βουβῶνα. διότι κατ’ αὐτὴν τὴν καμπτὴν ἡ
<span class="lb" data-page="18a.650" data-line="3" id="l18a.650.3"></span>κεφαλὴ τοῦ μηροῦ νῦν ἐστιν ἅμα τῷ αὐχένι, κατὰ δὲ τὸ
<span class="lb" data-page="18a.650" data-line="4" id="l18a.650.4"></span>γόνυ διὰ τὸν ἀπὸ τοῦ τῆς λαγόνος ὀστοῦ καταφερόμενον
<span class="lb" data-page="18a.650" data-line="5" id="l18a.650.5"></span>μῦν πρόσθιον, ὃν ἡ κεφαλὴ τοῦ μηροῦ θλίβεται καὶ διατείνεται
<span class="lb" data-page="18a.650" data-line="6" id="l18a.650.6"></span>κυρτοῦσα περὶ αὐτήν. ἐκτείνεσθαι τοιγαροῦν ἐπὶ
<span class="lb" data-page="18a.650" data-line="7" id="l18a.650.7"></span>πλεῖον οὐκ ἄρα δυναμένη ἀντιβαίνει τοῖς κάμπτειν ἐπιχειροῦσι
<span class="lb" data-page="18a.650" data-line="8" id="l18a.650.8"></span>τὴν ἰγνύαν. μῆκος δὲ σκέλεος παραπλησίως
<span class="lb" data-page="18a.650" data-line="9" id="l18a.650.9"></span><span class="milestone ed1page" data-n="5.639" data-unit="ed1page" id="ed1page.5.639"></span>φαίνεται ἐπὶ μὲν τῆς εἰς τὴν ἔσω χώραν ἐκπτώσεως αὐτὸς
<span class="lb" data-page="18a.650" data-line="10" id="l18a.650.10"></span>εἶπε κατὰ λέξιν οὕτως· ἐπὶ τε γὰρ τὸ ἀπὸ τοῦ ἰσχίου πέφυκεν
<span class="lb" data-page="18a.650" data-line="11" id="l18a.650.11"></span>ὀστοῦν τὸ ἀναφερόμενον πρὸς τὸν κτένα, ἐπὶ τοῦτον
<span class="lb" data-page="18a.650" data-line="12" id="l18a.650.12"></span>ἡ ἐπίβασις τῆς κεφαλῆς τοῦ μηροῦ γίνεται καὶ ὁ αὐχὴν
<span class="lb" data-page="18a.650" data-line="13" id="l18a.650.13"></span>τοῦ ἄρθρου ἐπὶ τῆς κοτύλης ὀχέεται κατὰ τὸν ἔμπροσθεν
<span class="lb" data-page="18a.650" data-line="14" id="l18a.650.14"></span>χρόνον οὐχ ὅλως ἐπ’ αὐτῆς ὀχούμενος, ἀλλὰ τῷ πλείστῳ
<span class="lb" data-page="18a.650" data-line="15" id="l18a.650.15"></span>κατὰ τοῦ βάθους αὐτῆς ὀχούμενος. ἐν δὲ τῷ νῦν λόγῳ
<span class="lb" data-page="18a.650" data-line="16" id="l18a.650.16"></span>φησί· κατὰ μὲν τὸν βουβῶνα ἐξογκέονται καὶ κατατεταμένον
<span class="lb" data-page="18a.650" data-line="17" id="l18a.650.17"></span>τὸ χωρίον φαίνεται, ὥστε ἀποκεχώρηκε νῦν ἐκείνης τῆς
<span class="lb" data-page="18a.650" data-line="18" id="l18a.650.18"></span>ἐξαρθρήσεως ὁ μηρὸς εἴς τε τὸ πρόσω καὶ τὸ κατωτέρω
<span class="lb" data-page="18a.650" data-line="19" id="l18a.650.19"></span>βραχὺ καὶ διὰ τοῦτ’ ἴσον φαίνεται τὸ πεπονθὸς σκέλος τῷ
<span class="lb" data-page="18a.650" data-line="20" id="l18a.650.20"></span>ὑγιεῖ καὶ τοῦτο μάλιστα αὐτοῖς ὑπάρχει κατὰ τὴν πτέρναν.
<span class="pb" data-page="18a.651" id="p18a.651"></span>
<span class="lb" data-page="18a.651" data-line="1" id="l18a.651.1"></span>ἄρκος γὰρ ὁ ποὺς ἧσσον ἐπινεύειν δύναται πρὸς τὴν γῆν.
<span class="lb" data-page="18a.651" data-line="2" id="l18a.651.2"></span>εἴρηται δ’ ἡμῖν τούτου πρόσθεν ἡ αἰτία καὶ νῦν δ’ ἐφεξῆς
<span class="lb" data-page="18a.651" data-line="3" id="l18a.651.3"></span>εἰρήσεται διὰ κεφαλαίων.
</p>
<span class="lb rule" data-page="18a.651" data-line="4" id="l18a.651.4"></span>
          </article>

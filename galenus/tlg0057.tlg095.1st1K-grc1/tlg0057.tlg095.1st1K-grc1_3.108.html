<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.108">
<span class="pb page1" data-page="18a.652" id="p18a.652"></span>
<span class="milestone ed1page page1" data-n="5.639" data-unit="ed1page" id="ed1page.5.639"></span>
<span class="milestone ed2page page1" data-n="12.423" data-unit="ed2page" id="ed2page.12.423"></span>
<span class="lb head" data-page="18a.652" data-line="11" id="l18a.652.11"></span>
            <blockquote class="quote lemma">
<span class="lb" data-page="18a.652" data-line="12" id="l18a.652.12"></span>Ἐγκέεται γὰρ ἡ κεφαλὴ τοῦ μηροῦ ἐγγυτάτω τούτοισι τῶν
<span class="lb" data-page="18a.652" data-line="13" id="l18a.652.13"></span>πόνων τῶν ἐπικαίρων καὶ κατὰ μὲν τὸν βουβῶνα ἐξογκέονται
<span class="lb" data-page="18a.652" data-line="14" id="l18a.652.14"></span>καὶ κατατεταμένον τὸ χωρίον φαίνεται, κατὰ δὲ τὸ
<span class="lb" data-page="18a.652" data-line="15" id="l18a.652.15"></span>πυγαῖον στολιδωδέστερον καὶ ἀσαρκότατον. ταῦτα μὲν
<span class="lb" data-page="18a.652" data-line="16" id="l18a.652.16"></span>οὖν σημήϊά ἐστι τὰ εἰρημένα, ὧν ἂν οὕτως ἐκπεπτώκῃ ὁ
<span class="lb" data-page="18a.652" data-line="17" id="l18a.652.17"></span>μηρός.
</blockquote>
<span class="lb rule" data-page="18a.652" data-line="18" id="l18a.652.18"></span>
            <span class="pb" data-page="18a.653" id="p18a.653"></span>
            <p>
<span class="lb" data-page="18a.653" data-line="1" id="l18a.653.1"></span>Ὠνόμασε δ’ οὕτω τὰ συγκαταφερόμενα διὰ τοῦ βουβῶνος
<span class="lb" data-page="18a.653" data-line="2" id="l18a.653.2"></span>νεῦρα τῇ τ’ ἀρτηρίᾳ καὶ τῇ φλεβί. κέκληκε δὲ ἐπίκαιρα
<span class="lb" data-page="18a.653" data-line="3" id="l18a.653.3"></span>ταῦτα τὰ νεῦρα, καθότι καὶ πρόσθεν ἐμάθομεν, ὅσοι
<span class="lb" data-page="18a.653" data-line="4" id="l18a.653.4"></span>μεγάλην οὕτως ἔχει δύναμιν αὐτὸν ὀνομάζειν. ἔχει δὲ ταῦτα
<span class="lb" data-page="18a.653" data-line="5" id="l18a.653.5"></span>μεγάλην δύναμιν ἐγγυτάτω τοῦ τε νωτιαίου κείμενα καὶ κατ’
<span class="lb" data-page="18a.653" data-line="6" id="l18a.653.6"></span>ἐκεῖνα τὰ μέρη τὴν ἔκφυσιν αὐτῶν λαμβάνοντα, καθ’ ἃ
<span class="lb" data-page="18a.653" data-line="7" id="l18a.653.7"></span>καὶ εἰς τὴν κύστιν ἀποφύεται νεῦρα, διὸ καὶ ἡ συμπάθεια
<span class="lb" data-page="18a.653" data-line="8" id="l18a.653.8"></span>τῆς κύστεως ἀκολουθεῖ τοῖς τοιούτοις ἐξαρθρήμασι φλεγμαινούσης
<span class="lb" data-page="18a.653" data-line="9" id="l18a.653.9"></span>τε καὶ ἀδυνατούσης ἐκκρίνειν τὸ οὖρον. ἴσως δ’ ἄν
<span class="lb" data-page="18a.653" data-line="10" id="l18a.653.10"></span>ποτε καὶ διὰ μέγεθος φλεγμονῆς ἐν τῷ τραχήλῳ τῆς κύστεως
<span class="lb" data-page="18a.653" data-line="11" id="l18a.653.11"></span>γενόμενον, ἔνθα καὶ ὁ μῦς ἐστιν ὁ σφίγγων αὐτὸν
<span class="lb" data-page="18a.653" data-line="12" id="l18a.653.12"></span>ἐπισχεθῇ τὰ οὖρα τὴν κατὰ τὸν πόρον χώραν τῶν φλεγμαινόντων
<span class="lb" data-page="18a.653" data-line="13" id="l18a.653.13"></span>μορίων καταλαμβανόντων τε καὶ ἀποφραττόντων.
</p>
<span class="lb rule" data-page="18a.653" data-line="14" id="l18a.653.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.109">
<span class="pb page1" data-page="18a.653" id="p18a.653"></span>
<span class="milestone ed1page page1" data-n="5.639" data-unit="ed1page" id="ed1page.5.639"></span>
<span class="milestone ed2page page1" data-n="12.423" data-unit="ed2page" id="ed2page.12.423"></span>
<span class="lb head" data-page="18a.653" data-line="15" id="l18a.653.15"></span>
            <blockquote class="quote lemma">
<span class="lb" data-page="18a.653" data-line="16" id="l18a.653.16"></span><span class="milestone ed2page" data-n="12.424" data-unit="ed2page" id="ed2page.12.424"></span>Ὁκόσοισι μὲν οὖν ἂν ἤδη ἠνδρωμένοισι τοῦτο τὸ
<span class="lb" data-page="18a.653" data-line="17" id="l18a.653.17"></span>ἄρθρον ἐκπεσὸν μὴ ἐμπέσῃ, οὗτοι ὁκόταν αὐτοῖσιν ἡ
<span class="lb" data-page="18a.653" data-line="18" id="l18a.653.18"></span>ὀδύνη παύσηται καὶ τὸ ἄρθρον ἐθισθείη ἐν τῷ χωρίῳ
<span class="pb" data-page="18a.654" id="p18a.654"></span>
<span class="lb" data-page="18a.654" data-line="1" id="l18a.654.1"></span>τούτῳ στρωφᾶσθαι, ἵνα ἐξέπεσεν, οὗτοι δύνανται σχεδὸν
<span class="lb" data-page="18a.654" data-line="2" id="l18a.654.2"></span>εὐθὺς ὀρθοὶ ὁδοιπορέειν ἄνευ ξύλου καὶ πάνυ μέντοι εὐθέες,
<span class="lb" data-page="18a.654" data-line="3" id="l18a.654.3"></span>ἐπὶ δὲ τὸ σιναρὸν, ἅτε οὔτε κατὰ τὸν βουβῶνα εὔκαμπτοι
<span class="lb" data-page="18a.654" data-line="4" id="l18a.654.4"></span>ἐόντες οὔτε κατὰ τὴν ἰγνύην. διὰ γοῦν τοῦ
<span class="lb" data-page="18a.654" data-line="5" id="l18a.654.5"></span>βουβῶνος τὴν ἀκαμπίην εὐθυτέρῳ ὅλῳ τῷ σκέλει ἐν τῇ
<span class="lb" data-page="18a.654" data-line="6" id="l18a.654.6"></span>ὁδοιπορίῃ χρέονται ἢ ὅτε ὑγίαινον.
</blockquote>
<span class="lb rule" data-page="18a.654" data-line="7" id="l18a.654.7"></span>
            <p>
<span class="lb" data-page="18a.654" data-line="8" id="l18a.654.8"></span>Τὸ μὲν αὐτίκα, τουτέστι παραχρῆμα, κατὰ τὸν τῆς
<span class="lb" data-page="18a.654" data-line="9" id="l18a.654.9"></span>ἐκπτώσεως καιρὸν ὀδυνᾶσθαί τε αὐτοὺς εἶπε καὶ οὔρων ἐπίσχεσιν
<span class="lb" data-page="18a.654" data-line="10" id="l18a.654.10"></span>γίγνεσθαι. τοῦ μέντοι χρόνου προϊόντος, ὅταν ταῦτα
<span class="lb" data-page="18a.654" data-line="11" id="l18a.654.11"></span>παύσηται, βαδίζειν δύνασθαι· διὰ τί δὲ ταῦτα πέπαυται,
<span class="lb" data-page="18a.654" data-line="12" id="l18a.654.12"></span>καίτοι κατὰ τὴν αὐτὴν χώραν μενούσης τῆς κεφαλῆς τοῦ
<span class="lb" data-page="18a.654" data-line="13" id="l18a.654.13"></span>μηροῦ καὶ θλιβούσης τε καὶ τεινούσης ὁμοίως τὰ νεῦρα διδάξει
<span class="lb" data-page="18a.654" data-line="14" id="l18a.654.14"></span>τε διὰ τοῦ προσθεῖναι τῇ λέξει τὸ ἐθισθείη ἐν τῷ
<span class="lb" data-page="18a.654" data-line="15" id="l18a.654.15"></span>χωρίῳ στροφᾶσθαι, ἕνα ἐξέπεσεν. εἰς γὰρ τὸν ἐθισμὸν
<span class="lb" data-page="18a.654" data-line="16" id="l18a.654.16"></span>ἀναφέρειν φαίνεται τοῦ γινομένου τὴν αἰτίαν, ἐπειδὴ τά τε
<span class="lb" data-page="18a.654" data-line="17" id="l18a.654.17"></span>θλιβόμενα πρός τινων ἐν τῷ χρόνῳ τυλουμένων ῥᾷον αὐτῶν
<span class="lb" data-page="18a.654" data-line="18" id="l18a.654.18"></span>ἀνέχεται καὶ τὰ τεινόμενα κατὰ τὸν αὐτὸν χρόνον, ὅταν
<span class="lb" data-page="18a.654" data-line="19" id="l18a.654.19"></span>ἐθισθῇ τοῦτο πάσχειν, ἀνιώμενα παύεται. διὰ τί δ’ ὀρθοὶ
<span class="pb" data-page="18a.655" id="p18a.655"></span>
<span class="lb" data-page="18a.655" data-line="1" id="l18a.655.1"></span>δύνανται βαδίζειν ἄνευ ξύλου κατὰ τὴν ἐχομένην ῥῆσιν αὐτὸς
<span class="lb" data-page="18a.655" data-line="2" id="l18a.655.2"></span>ἐδίδαξε· κεφάλαιον δ’ ἐστὶ τοῦ λόγου τό τε κατὰ τὴν
<span class="lb" data-page="18a.655" data-line="3" id="l18a.655.3"></span>εὐθυωρίαν φυλάττεσθαι τὸ σκέλος καὶ τὸ μηδέτερον κάμπτεσθαι
<span class="lb" data-page="18a.655" data-line="4" id="l18a.655.4"></span>τῶν ἄρθρων, μήτε τὸ κατὰ βουβῶνα, μήτε τὸ κατὰ
<span class="lb" data-page="18a.655" data-line="5" id="l18a.655.5"></span>γόνυ.
</p>
<span class="lb rule" data-page="18a.655" data-line="6" id="l18a.655.6"></span>
          </article>

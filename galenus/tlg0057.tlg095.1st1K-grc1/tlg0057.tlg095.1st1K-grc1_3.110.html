<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.110">
<span class="pb page1" data-page="18a.655" id="p18a.655"></span>
<span class="milestone ed1page page1" data-n="5.639" data-unit="ed1page" id="ed1page.5.639"></span>
<span class="milestone ed2page page1" data-n="12.424" data-unit="ed2page" id="ed2page.12.424"></span>
<span class="lb head" data-page="18a.655" data-line="7" id="l18a.655.7"></span>
            <blockquote class="quote lemma">
<span class="lb" data-page="18a.655" data-line="8" id="l18a.655.8"></span>Καὶ σύρουσι δὲ ἐνίοτε πρὸς τὴν γῆν τὸν πόδα, ἅτε οὐ ῥηϊδίως
<span class="lb" data-page="18a.655" data-line="9" id="l18a.655.9"></span>ξυγκάμπτοντες τὰ ἄνω ἄρθρα καὶ ἅτε παντὶ βαίνοντες
<span class="lb" data-page="18a.655" data-line="10" id="l18a.655.10"></span>τῷ ποδί. οὐδὲν γὰρ ἧσσον τῇ πτέρνῃ οὗτοι βαίνουσιν
<span class="lb" data-page="18a.655" data-line="11" id="l18a.655.11"></span>ἢ τῷ ἔμπροσθεν.
</blockquote>
<span class="lb rule" data-page="18a.655" data-line="12" id="l18a.655.12"></span>
            <p>
<span class="lb" data-page="18a.655" data-line="13" id="l18a.655.13"></span>Τὰ ἄνω ἄρθρα λέγει τό τε κατ’ ἰγνύαν καὶ τὸ κατὰ
<span class="lb" data-page="18a.655" data-line="14" id="l18a.655.14"></span>βουβῶνα. τέτταρα δ’ ἐστὶν ἄρθρα τὰ πρὸς τὸ βαδίζειν
<span class="lb" data-page="18a.655" data-line="15" id="l18a.655.15"></span>ὑπηρετοῦντα, τὸ κατὰ βουβῶνα, τὸ κατ’ ἰγνύαν, τὸ κατ’
<span class="lb" data-page="18a.655" data-line="16" id="l18a.655.16"></span>ἀστράγαλον, τὸ κατὰ τοὺς δακτύλους. ὡς ἓν γὰρ ἀριθμῷ
<span class="lb" data-page="18a.655" data-line="17" id="l18a.655.17"></span>τοῦτο, κἂν ᾖ πολλὰ, διὰ τὸ τῆς χρείας τε καὶ τῆς ἐνεργείας
<span class="lb" data-page="18a.655" data-line="18" id="l18a.655.18"></span>κοινόν. τοῦτο μὲν οὖν τὸ ἄρθρον ὀλίγον τι συντελεῖ, τὸ
<span class="pb" data-page="18a.656" id="p18a.656"></span>
<span class="lb" data-page="18a.656" data-line="1" id="l18a.656.1"></span>μέντοι κατὰ τῆς γῆς στηριζόμενον διὰ τοῦ ποδὸς ἐκ τοῦ
<span class="lb" data-page="18a.656" data-line="2" id="l18a.656.2"></span>μάλιστα ἡμῖν ὑπάρχει βραχύ τι συντελούντων αὐτῶν κατὰ
<span class="lb" data-page="18a.656" data-line="3" id="l18a.656.3"></span>τοὺς δακτύλους<span class="milestone ed1page" data-n="5.640" data-unit="ed1page" id="ed1page.5.640"></span> ἄρθρων. ἥ γε μὴν ὅλη τῶν σκελῶν
<span class="lb" data-page="18a.656" data-line="4" id="l18a.656.4"></span>ἐνέργεια κατά τε τὸ βαδίζειν καὶ πολὺ μᾶλλον κατὰ τὸ
<span class="lb" data-page="18a.656" data-line="5" id="l18a.656.5"></span>θεῖν ἐκ τῆς κατὰ τὸν βουβῶνα καὶ τὸ γόνυ διαρθρώσεως
<span class="lb" data-page="18a.656" data-line="6" id="l18a.656.6"></span>τείνεται. καμπτομένων γὰρ αὐτῶν ὑψηλὸν ἀπὸ τῆς γῆς τὸ
<span class="lb" data-page="18a.656" data-line="7" id="l18a.656.7"></span>κῶλον εὐμαρῶς καταφέρεται. νῦν οὖν εἰκότως οὐδετέρου
<span class="lb" data-page="18a.656" data-line="8" id="l18a.656.8"></span>καμπτομένου σύρειν αὐτοὺς ἐπὶ τῆς γῆς ἔφη τὸν πόδα. τὸ
<span class="lb" data-page="18a.656" data-line="9" id="l18a.656.9"></span>δ’ ἐνίοτε προσέθηκε διὰ τε τὴν ἐν τοῖς ἐδάφεσι διαφορὰν
<span class="lb" data-page="18a.656" data-line="10" id="l18a.656.10"></span>καὶ τὸ ποσὸν τῆς βλάβης. οἱ μὲν γὰρ ἐν ὁμαλῷ τε καὶ
<span class="lb" data-page="18a.656" data-line="11" id="l18a.656.11"></span>κατάντει χωρίῳ βαδίζοντες· εἰ βραχὺ γοῦν κάμπτοιεν ἐν
<span class="lb" data-page="18a.656" data-line="12" id="l18a.656.12"></span>τοῖς ὑψηλοῖς ἄρθροις τὸ σκέλος, οὐδ’ ὅλως σύρουσι τὸν
<span class="lb" data-page="18a.656" data-line="13" id="l18a.656.13"></span>πόδα, οἱ δ’ ἀνωμάλῳ τε <span class="milestone ed2page" data-n="12.425" data-unit="ed2page" id="ed2page.12.425"></span>καὶ ἀνάντει κάμπτειν ἱκανοὶ
<span class="lb" data-page="18a.656" data-line="14" id="l18a.656.14"></span>τοσοῦτον ἀποδέουσι τοῦ μὴ σύρειν, ὥστε καὶ προσκόπτουσι
<span class="lb" data-page="18a.656" data-line="15" id="l18a.656.15"></span>τοῖς ἐξέχουσι κατὰ τοὔδαφος καὶ ἅτε παντὶ βαίνοντες
<span class="lb" data-page="18a.656" data-line="16" id="l18a.656.16"></span>τῷ ποδὶ, ὅλῳ τῷ ποδὶ βαίνουσιν, οἱ καὶ τῇ πτέρνῃ καὶ
<span class="lb" data-page="18a.656" data-line="17" id="l18a.656.17"></span>τῷ πεδίῳ καὶ τοῖς ἄκροις δακτύλοις στηριζόμενοι κατὰ τῆς
<span class="lb" data-page="18a.656" data-line="18" id="l18a.656.18"></span>γῆς. οὐ γὰρ πρὸ τούτων οἷς ὀπίσω μετέστη τὸ ἄρθρον,
<span class="pb" data-page="18a.657" id="p18a.657"></span>
<span class="lb" data-page="18a.657" data-line="1" id="l18a.657.1"></span>ὡς ἂν μικρότερον ἔχοντες τὸ σκέλος οὐκ ἐχρῶντο τῇ πτέρνῃ
<span class="lb" data-page="18a.657" data-line="2" id="l18a.657.2"></span>βαδίζοντες, ἀλλ’ ἤρκει μόνον αὐτοῖς εἰς τοῦτο τοῦ ποδὸς
<span class="lb" data-page="18a.657" data-line="3" id="l18a.657.3"></span>τὸ στῆθος, ὅπερ ἔφην ὑπὸ τῶν ἀνατομικῶν ὀνομάζεσθαι πεδίον.
<span class="lb" data-page="18a.657" data-line="4" id="l18a.657.4"></span>ἀλλ’ οἷς γε εἰς τὸ πρόσω τὸ κατ’ ἰσχίον ἄρθρον ἐξέπεσεν,
<span class="lb" data-page="18a.657" data-line="5" id="l18a.657.5"></span>ὡς ἂν τὴν πτέρναν ἐπὶ τῆς γῆς ἑδράζοντες διὰ τὸ
<span class="lb" data-page="18a.657" data-line="6" id="l18a.657.6"></span>μὴ δύνασθαι τῷ κατὰ τοὺς δακτύλους μέρει τοῦ ποδὸς ἐπιβαίνειν,
<span class="lb" data-page="18a.657" data-line="7" id="l18a.657.7"></span>ὧν ὑστέρῳ χρῶνται τῷ πρόσω κατ’ ἐκεῖνον τὸν
<span class="lb" data-page="18a.657" data-line="8" id="l18a.657.8"></span>καιρὸν, ἡνίκα ἤδη μέλλωσι στηριχθέντες ἐπὶ τοῦ πεπονθότος
<span class="lb" data-page="18a.657" data-line="9" id="l18a.657.9"></span>σκέλους ἐπιχειρεῖν τὸ ἕτερον μεταφέρειν.
</p>
<span class="lb rule" data-page="18a.657" data-line="10" id="l18a.657.10"></span>
          </article>

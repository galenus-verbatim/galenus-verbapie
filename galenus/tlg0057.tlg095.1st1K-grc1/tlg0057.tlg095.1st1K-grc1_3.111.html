<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.111">
<span class="pb page1" data-page="18a.657" id="p18a.657"></span>
<span class="milestone ed1page page1" data-n="5.640" data-unit="ed1page" id="ed1page.5.640"></span>
<span class="milestone ed2page page1" data-n="12.425" data-unit="ed2page" id="ed2page.12.425"></span>
<span class="lb head" data-page="18a.657" data-line="11" id="l18a.657.11"></span>
            <blockquote class="quote lemma">
<span class="lb" data-page="18a.657" data-line="12" id="l18a.657.12"></span>Εἰ δέ γε ἠδύναντο μέγα προβαίνειν, κἂν πάνυ πτερνοβάται
<span class="lb" data-page="18a.657" data-line="13" id="l18a.657.13"></span>ἦσαν. καὶ γὰρ οἱ ὑγιαίνοντες, ὅσῳ ἂν μεῖζον προβαίνοντες
<span class="lb" data-page="18a.657" data-line="14" id="l18a.657.14"></span>ὁδοιπορέωσι, τοσούτῳ μᾶλλον πτερνοβάται εἰσὶ
<span class="lb" data-page="18a.657" data-line="15" id="l18a.657.15"></span>τιθέντες τὸν πόδα, αἴροντες δὲ τὸν ἐναντίον.
</blockquote>
<span class="lb rule" data-page="18a.657" data-line="16" id="l18a.657.16"></span>
            <p>
<span class="lb" data-page="18a.657" data-line="17" id="l18a.657.17"></span>Ὅτι μὲν οἱ μέγα προβαίνοντες τὴν πτέρναν ἐπὶ τῆς
<span class="lb" data-page="18a.657" data-line="18" id="l18a.657.18"></span>γῆς στηρίζουσιν, εἴρηταί μοι πρόσθεν ἐναργῶς τε φαίνεται.
<span class="pb" data-page="18a.658" id="p18a.658"></span>
<span class="lb" data-page="18a.658" data-line="1" id="l18a.658.1"></span>οὐδὲν δὲ ἧττον φαίνεται καὶ τὸ μὴ προβαίνειν μέγα πάντως,
<span class="lb" data-page="18a.658" data-line="2" id="l18a.658.2"></span>ὅσοι δύνανται κάμπτειν τὰ ἄνω ἄρθρα δι’ ἡντινοῦν
<span class="lb" data-page="18a.658" data-line="3" id="l18a.658.3"></span>αἰτίαν. πάσχουσι δὲ τοῦτο τὴν ταλαιπωρίαν οὐ φέροντες,
<span class="lb" data-page="18a.658" data-line="4" id="l18a.658.4"></span>ἣν ἐν τῷ μεταφέρειν ἀποτεταμένον τὸ σκέλος ἴσχουσιν· ὡς
<span class="lb" data-page="18a.658" data-line="5" id="l18a.658.5"></span>ἄλλο δ’ οὐδέν ἐστι τὸ κωλύον αὐτοὺς μέγιστον προβαίνειν
<span class="lb" data-page="18a.658" data-line="6" id="l18a.658.6"></span>ἐστηριγμένου τηνικαῦτα τοῦ ὑγιοῦς σκέλους, καὶ προελόμενοί
<span class="lb" data-page="18a.658" data-line="7" id="l18a.658.7"></span>γε πρᾶξαι τοῦτο, δύνανται ποιεῖν αὐτὸ μετὰ καμάτου, ὥστε
<span class="lb" data-page="18a.658" data-line="8" id="l18a.658.8"></span>ἄμεινον ἦν ἴσως οὕτως ἑρμηνεύεσθαι τὸν λόγον· οἷς ἐξέπεσε
<span class="lb" data-page="18a.658" data-line="9" id="l18a.658.9"></span>τὸ κατ’ ἰσχίον ἄρθρον πρόσω, τούτοις κατὰ τὰς ὁδοιπορίας
<span class="lb" data-page="18a.658" data-line="10" id="l18a.658.10"></span>ὑπάρχει μηδὲν ἧττον τοῦ πεδίου τε καὶ τῶν δακτύλων τῇ
<span class="lb" data-page="18a.658" data-line="11" id="l18a.658.11"></span>πτέρνῃ χρῆσθαι. εἰ δ’ ὑπέμενον μέγα διαβαίνειν τῷ πεπονθότι
<span class="lb" data-page="18a.658" data-line="12" id="l18a.658.12"></span>σκέλει, κἂν πάνυ πτερνοβάται ἦσαν· ἀλλὰ γὰρ οὐ
<span class="lb" data-page="18a.658" data-line="13" id="l18a.658.13"></span>τολμῶσι πράττειν οὕτω, διότι ταλαιπωροῦνται μόγις μεταφέροντες
<span class="lb" data-page="18a.658" data-line="14" id="l18a.658.14"></span>ἄκαμπτόν γε τὸ σκέλος.
</p>
<span class="lb rule" data-page="18a.658" data-line="15" id="l18a.658.15"></span>
          </article>

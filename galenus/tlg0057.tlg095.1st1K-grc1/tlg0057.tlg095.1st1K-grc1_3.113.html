<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.113">
<span class="pb page1" data-page="18a.659" id="p18a.659"></span>
<span class="milestone ed1page page1" data-n="5.640" data-unit="ed1page" id="ed1page.5.640"></span>
<span class="milestone ed2page page1" data-n="12.426" data-unit="ed2page" id="ed2page.12.426"></span>
<span class="lb head" data-page="18a.659" data-line="14" id="l18a.659.14"></span>
            <blockquote class="quote lemma">
<span class="lb" data-page="18a.659" data-line="15" id="l18a.659.15"></span>Τὸ γὰρ ἔμπροσθεν τοῦ ποδὸς ὅταν ἐκτεταμένον ἔῃ τὸ ἄλλο
<span class="lb" data-page="18a.659" data-line="16" id="l18a.659.16"></span>σκέλος, οὐχ ὁμοίως δύναται ἐς τὸ πρόσω καμπυλέεσθαι,
<span class="lb" data-page="18a.659" data-line="17" id="l18a.659.17"></span>ὥσπερ ὅταν ξυγκεκαμμένον ἔῃ τὸ σκέλος, οὔτ’ αὖ σιμοῦσθαι
<span class="lb" data-page="18a.659" data-line="18" id="l18a.659.18"></span>δύναται ὁ ποὺς ξυγκεκλιμένου τοῦ σκέλεος, ὡς ὅταν
<span class="pb" data-page="18a.660" id="p18a.660"></span>
<span class="lb" data-page="18a.660" data-line="1" id="l18a.660.1"></span>ἐκτεταμένον ἔῃ τὸ σκέλος. ὑγιαίνουσά τε οὖν ἡ φύσις
<span class="lb" data-page="18a.660" data-line="2" id="l18a.660.2"></span>οὕτω πέφυκεν, ὥσπερ εἴρηται. ὅταν δὲ ἐκπεσὸν μὴ ἐμπέσῃ
<span class="lb" data-page="18a.660" data-line="3" id="l18a.660.3"></span>τὸ ἄρθρον, οὕτως ὁδοιπορέουσιν, ὡς εἴρηται, διὰ
<span class="lb" data-page="18a.660" data-line="4" id="l18a.660.4"></span>τὰς προφάσιας ταύτας τὰς εἰρημένας, ἀσαρκότερον μέντοι
<span class="lb" data-page="18a.660" data-line="5" id="l18a.660.5"></span>τὸ σκέλος τοῦ ἑτέρου γίνεται, κατά τε τὸ πυγαῖον κατά
<span class="lb" data-page="18a.660" data-line="6" id="l18a.660.6"></span>τε τὴν γαστροκνημίην καὶ κατὰ τὴν ὄπισθεν ἴξιν. οἷσι
<span class="lb" data-page="18a.660" data-line="7" id="l18a.660.7"></span>δ’ ἂν νηπίοισιν ἔτι ἐοῦσι τὸ ἄρθρον οὕτως ὀλισθάνον μὴ
<span class="lb" data-page="18a.660" data-line="8" id="l18a.660.8"></span>ἐμπέσῃ ἢ καὶ ἐκ γενεῆς οὕτω γένηται καὶ τούτοισι τὸ
<span class="lb" data-page="18a.660" data-line="9" id="l18a.660.9"></span>τοῦ μηροῦ ὀστέον μᾶλλόν τι μινύθει ἢ τὰ τῆς κνήμης
<span class="lb" data-page="18a.660" data-line="10" id="l18a.660.10"></span>καὶ τὰ τοῦ ποδός.
</blockquote>
<span class="lb rule" data-page="18a.660" data-line="11" id="l18a.660.11"></span>
            <p>
<span class="lb" data-page="18a.660" data-line="12" id="l18a.660.12"></span>Τὸ κατὰ τὸ πεδίον τε καὶ τοὺς δακτύλους μέρος τοῦ
<span class="lb" data-page="18a.660" data-line="13" id="l18a.660.13"></span>ποδὸς, ὅπερ ἔμπροσθεν εἶπον, αὐτὸ πρὸς τὴν γῆν ἐπινεύειν
<span class="lb" data-page="18a.660" data-line="14" id="l18a.660.14"></span>ἀδύνατόν ἐστι τῆς ἰγνύας ἐκτεταμένης. ὠνόμασε δὲ τὸ
<span class="lb" data-page="18a.660" data-line="15" id="l18a.660.15"></span>σχῆμα τοῦτο τοῦ ποδὸς καμπύλεσθαι διὰ τὸ μήτ’ ἔκτασιν
<span class="lb" data-page="18a.660" data-line="16" id="l18a.660.16"></span>εἰθίσθαι λέγεσθαι μήτε κάμψιν ἐπὶ τοῦ κατ’ ἀστράγαλον
<span class="lb" data-page="18a.660" data-line="17" id="l18a.660.17"></span>ἄρθρου, καθάπερ ἐπὶ τῆς ἰγνύας τε καὶ τοῦ βουβῶνος. ὅταν
<span class="lb" data-page="18a.660" data-line="18" id="l18a.660.18"></span>μὲν οὖν οἱ πρόσθιοι μύες ἀνατείνωσι τὸν ταρσὸν εἰθισμένον
<span class="pb" data-page="18a.661" id="p18a.661"></span>
<span class="lb" data-page="18a.661" data-line="1" id="l18a.661.1"></span>πώς ἐστι λέγειν σιμοῦσθαι τὸν πόδα. τῶν δ’ ὄπισθεν εἰς
<span class="lb" data-page="18a.661" data-line="2" id="l18a.661.2"></span>ἑαυτοὺς ἑλκόντων τὴν πτέρναν καὶ τὸν ταρσὸν, οὐδὲν ὄνομα
<span class="lb" data-page="18a.661" data-line="3" id="l18a.661.3"></span>σύνηθές ἐστι τῷ τοιούτῳ σχήματι. διόπερ ὁ Ἱπποκράτης,
<span class="lb" data-page="18a.661" data-line="4" id="l18a.661.4"></span>ὡς ἔφην, αὐτὸ καμπύλεσθαι προσηγόρευσεν, οἰκείαν τῷ δηλουμένῳ
<span class="lb" data-page="18a.661" data-line="5" id="l18a.661.5"></span>πράγματι φωνὴν ἐξευρών. οὔτε γὰρ σιμοῦσθαι
<span class="lb" data-page="18a.661" data-line="6" id="l18a.661.6"></span>δύναται ὁ ποὺς συγκεκαμμένου τοῦ σκέλεος, ὡς ὅταν ἐκτεταμένον
<span class="lb" data-page="18a.661" data-line="7" id="l18a.661.7"></span>ᾖ τὸ σκέλος, ἀνατείνεσθαί τε διὰ τῶν ἔμπροσθεν
<span class="lb" data-page="18a.661" data-line="8" id="l18a.661.8"></span>μυῶν ὁ ποὺς οὐ δύναται. τοῦτο γάρ ἐστι τὸ σιμοῦσθαι
<span class="lb" data-page="18a.661" data-line="9" id="l18a.661.9"></span>κεκαμμένου τοῦ σκέλους, ὥσπερ ἐκτεταμένου, καθάπερ οὐδὲ
<span class="lb" data-page="18a.661" data-line="10" id="l18a.661.10"></span>καμπύλεσθαι χωρὶς τοῦ καμφθῆναι. ἐπ’ ὀλίγον μὲν γὰρ
<span class="lb" data-page="18a.661" data-line="11" id="l18a.661.11"></span>καὶ μετὰ βίας ἑκάτερον τῶν εἰρημένων πάσχῃ καὶ καθ’
<span class="lb" data-page="18a.661" data-line="12" id="l18a.661.12"></span>ἑκάτερον τῶν σχημάτων, ἐπὶ πολὺ δὲ καὶ χωρὶς βίας οὐ
<span class="lb" data-page="18a.661" data-line="13" id="l18a.661.13"></span>δύνανται, ἔτι ὡς οἶδ’ ἔφην οἱ τῆς γαστροκνημίας μύες ἐκπεφυκότες,
<span class="lb" data-page="18a.661" data-line="14" id="l18a.661.14"></span>οὐκ ἐκ τῆς κνήμης, ὑφ’ ὧν ἡ πτέρνα καὶ ὁ
<span class="lb" data-page="18a.661" data-line="15" id="l18a.661.15"></span>ποὺς ὅλος ἕλκεται πρὸς τὴν ὀπίσω χώραν, ὅπερ ἔνιοι μὲν
<span class="lb" data-page="18a.661" data-line="16" id="l18a.661.16"></span>ὀνομάζουσι καμπὴν ποδὸς, ἔνιοι δ’ ἔκτασιν. ὥσπερ γε καὶ
<span class="lb" data-page="18a.661" data-line="17" id="l18a.661.17"></span>τὴν ἀντικειμένην κίνησιν, ἣν διὰ τῶν προσθίων ἴσχει, ἔνιοι
<span class="lb" data-page="18a.661" data-line="18" id="l18a.661.18"></span>μὲν ἔκτασιν, ἔνιοι <span class="milestone ed1page" data-n="5.641" data-unit="ed1page" id="ed1page.5.641"></span>δὲ καμπὴν ὀνομάζουσιν, ἀλλ’ ἐπὶ
<span class="pb" data-page="18a.662" id="p18a.662"></span>
<span class="lb" data-page="18a.662" data-line="1" id="l18a.662.1"></span>μὲν ταύτης εἰθίσθαι τὸν πόδα λέγειν. ἐπὶ δὲ τῆς ἐναντίας
<span class="lb" data-page="18a.662" data-line="2" id="l18a.662.2"></span>οὐδέν ἐστιν ἅπασι σύμφωνον ὄνομα. βλάπτεται δ’ οὐδὲν
<span class="lb" data-page="18a.662" data-line="3" id="l18a.662.3"></span>ἡ τῶν πραγμάτων γνῶσις ἐκ τῆς τῶν ὀνομάτων διαφωνίας.
<span class="lb" data-page="18a.662" data-line="4" id="l18a.662.4"></span>ἐγὼ γὰρ νομίζω, σαφῶς ἑκάτερον ἐδήλωσα διὰ τοῦ λόγου
<span class="lb" data-page="18a.662" data-line="5" id="l18a.662.5"></span>χωρὶς τῶν διαπεφωνημένων ὀνομάτων.
</p>
<span class="lb rule" data-page="18a.662" data-line="6" id="l18a.662.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.114">
<span class="pb page1" data-page="18a.662" id="p18a.662"></span>
<span class="milestone ed1page page1" data-n="5.641" data-unit="ed1page" id="ed1page.5.641"></span>
<span class="milestone ed2page page1" data-n="12.426" data-unit="ed2page" id="ed2page.12.426"></span>
<span class="lb head" data-page="18a.662" data-line="7" id="l18a.662.7"></span>
            <blockquote class="quote lemma">
<span class="lb" data-page="18a.662" data-line="8" id="l18a.662.8"></span><span class="milestone ed2page" data-n="12.427" data-unit="ed2page" id="ed2page.12.427"></span>Ἤκιστα μὲν ἐν τούτῳ τῷ τρόπῳ τοῦ ὀλισθήματος
<span class="lb" data-page="18a.662" data-line="9" id="l18a.662.9"></span>ὁ μηρὸς μειοῦται. μινύθουσι μέντοι αἱ σάρκες πάντῃ,
<span class="lb" data-page="18a.662" data-line="10" id="l18a.662.10"></span>μάλιστα δὲ κατὰ τὴν ὄπισθεν ἴξιν, ὥσπερ ἤδη καὶ πρόσθεν
<span class="lb" data-page="18a.662" data-line="11" id="l18a.662.11"></span>εἴρηται. ὅσοι μὲν οὖν ἂν τιθηνηθῶσιν ὀρθῶς, οὗτοι
<span class="lb" data-page="18a.662" data-line="12" id="l18a.662.12"></span>μὲν δύνανται προσχρέεσθαι τῷ σκέλεϊ αὐξανόμενοι
<span class="lb" data-page="18a.662" data-line="13" id="l18a.662.13"></span>βραχυτέρῳ μέν τινι τοῦ ἑτέρου ἐόντι, ὅμως δὲ ἐρειδόμενοι
<span class="lb" data-page="18a.662" data-line="14" id="l18a.662.14"></span>ξύλῳ ἐπὶ ταῦτα, ᾗ τὸ σιναρὸν σκέλος· οὐ γὰρ κάρτα
<span class="lb" data-page="18a.662" data-line="15" id="l18a.662.15"></span>δύνανται ἄνευ τῆς πτέρνης τῷ στήθει τοῦ ποδὸς χρέεσθαι
<span class="lb" data-page="18a.662" data-line="16" id="l18a.662.16"></span>ἐπικαθιέντες, ὥσπερ ἐν ἑτέροις χωλεύμασιν ἔνιοι δύνανται.
<span class="lb" data-page="18a.662" data-line="17" id="l18a.662.17"></span>αἴτιον δὲ τοῦ μὴ δύνασθαι τὸ ὀλίγῳ πρόσθεν εἰρημένον,
<span class="pb" data-page="18a.663" id="p18a.663"></span>
<span class="lb" data-page="18a.663" data-line="1" id="l18a.663.1"></span>διὰ οὖν τοῦτο προσδέονται ξύλου. ὅσοι δ’
<span class="lb" data-page="18a.663" data-line="2" id="l18a.663.2"></span>ἂν καταμεληθῶσι καὶ μηδὲν χρέονται ἐπὶ τὴν γῆν τῷ
<span class="lb" data-page="18a.663" data-line="3" id="l18a.663.3"></span>σκέλεϊ, ἀλλὰ μετέωρον ἔχουσι, τούτοισι μινύθουσι μὲν τὰ
<span class="lb" data-page="18a.663" data-line="4" id="l18a.663.4"></span>ὀστέα ἐς αὔξησιν μᾶλλον ἢ τοῖσι χρεομένοισι, μινύθουσι
<span class="lb" data-page="18a.663" data-line="5" id="l18a.663.5"></span>δὲ καὶ αἱ σάρκες πολὺ μᾶλλον ἢ τοῖσι χρεομένοισι. κατὰ
<span class="lb" data-page="18a.663" data-line="6" id="l18a.663.6"></span>δὲ τὰ ἄρθρα ἐς τὸ εὐθὺ πηροῦται τούτοισι τὸ σκέλος,
<span class="lb" data-page="18a.663" data-line="7" id="l18a.663.7"></span>μᾶλλόν τι ἢ οἷσιν ἄλλως ἐκπεπτώκῃ.
</blockquote>
<span class="lb rule" data-page="18a.663" data-line="8" id="l18a.663.8"></span>
            <p>
<span class="lb" data-page="18a.663" data-line="9" id="l18a.663.9"></span>Ἔνιοι τῶν ἐξηγουμένων τὰς τοιαύτας λέξεις οὕτως ἐοίκασιν
<span class="lb" data-page="18a.663" data-line="10" id="l18a.663.10"></span>ἐμπείρως ἔχειν αὐτῶν, ὥστε τὸ μὲν ἥκιστα σημαίνειν
<span class="lb" data-page="18a.663" data-line="11" id="l18a.663.11"></span>νομίζουσιν οὐδ’ ὅλως, τὸ δ’ οὐχ ἥκιστα μάλιστα. οὗτοι δ’
<span class="lb" data-page="18a.663" data-line="12" id="l18a.663.12"></span>ἂν νομίσαιεν ὑφ’ Ἱπποκράτους εἰρῆσθαι, τοῖς οὕτω παθοῦσι
<span class="lb" data-page="18a.663" data-line="13" id="l18a.663.13"></span>μηδ’ ὅλως μειοῦσθαι τὸν μηρόν· ἀλλὰ φαίνεταί γε μειούμενος,
<span class="lb" data-page="18a.663" data-line="14" id="l18a.663.14"></span>οὐ μὴν ὥσπερ ἐπὶ ταῖς ἄλλαις ἐκπτώσεσιν, ὅτι μετριωτέρας
<span class="lb" data-page="18a.663" data-line="15" id="l18a.663.15"></span>ἐκείνων ἔχει τὰς μειούσας αἰτίας. ἐλέχθησαν δὲ
<span class="lb" data-page="18a.663" data-line="16" id="l18a.663.16"></span>εἶναι δύο, διαστροφή τε τῶν ὀργάνων καὶ βλάβη τῶν ἐνεργειῶν,
<span class="lb" data-page="18a.663" data-line="17" id="l18a.663.17"></span>δι’ ἣν ὀλίγα χρῶνται τῷ σκέλει· ἀλλ’ ἐν τούτῳ τῷ παθήματι
<span class="pb" data-page="18a.664" id="p18a.664"></span>
<span class="lb" data-page="18a.664" data-line="1" id="l18a.664.1"></span>πρὸς τῷ μὴ διεστράφθαι μεγάλως οὐδ’ ἡ τῆς
<span class="lb" data-page="18a.664" data-line="2" id="l18a.664.2"></span>ἐνεργείας βλάβη σφόδρα τὸ σκέλος γίγνεται.
</p>
<span class="lb rule" data-page="18a.664" data-line="3" id="l18a.664.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.2">
<span class="pb page1" data-page="18a.493" id="p18a.493"></span>
<span class="milestone ed1page page1" data-n="5.610" data-unit="ed1page" id="ed1page.5.610"></span>
<span class="milestone ed2page page1" data-n="12.367" data-unit="ed2page" id="ed2page.12.367"></span>
<span class="lb head" data-page="18a.493" data-line="13" id="l18a.493.13"></span>
            <blockquote class="quote lemma">
<span class="lb" data-page="18a.493" data-line="14" id="l18a.493.14"></span>Ὅσοισι μὲν ὑπὸ νοσημάτων ἕλκονται ἐς τὸ κυφόν.
</blockquote>
<span class="lb rule" data-page="18a.493" data-line="15" id="l18a.493.15"></span>
            <p>
<span class="lb" data-page="18a.493" data-line="16" id="l18a.493.16"></span>Ὀπισθοκύφωσις ὀνομάζεται ἡ εἰς τοὐπίσω διαστροφὴ
<span class="lb" data-page="18a.493" data-line="17" id="l18a.493.17"></span>τῆς ῥάχεως, ὥσπερ ἡ μὲν εἰς τὸ πρόσω λόρδωσις, ἡ δὲ εἰς
<span class="lb" data-page="18a.493" data-line="18" id="l18a.493.18"></span>τὰ πλάγια σκολίωσις. οἴονται δέ τινες γίγνεσθαι τὴν εἰς
<span class="pb" data-page="18a.494" id="p18a.494"></span>
<span class="lb" data-page="18a.494" data-line="1" id="l18a.494.1"></span>τοὐπίσω διαστροφὴν, ἣν δὴ καὶ κύρτωσιν ὀνομάζουσι, φυμάτων
<span class="lb" data-page="18a.494" data-line="2" id="l18a.494.2"></span>ἀπέπτων συνισταμένων ἐπὶ τῆς ῥάχεως μεγάλων τε
<span class="lb" data-page="18a.494" data-line="3" id="l18a.494.3"></span>καὶ σκληρῶν καὶ χρονίων, ὑφ’ ὧν βαρυνομένους ὠθεῖσθαι
<span class="lb" data-page="18a.494" data-line="4" id="l18a.494.4"></span>πρὸς τὴν ὀπίσω χώραν τοὺς σφονδύλους, οὐκ ἐννοοῦντες ὅτι
<span class="lb" data-page="18a.494" data-line="5" id="l18a.494.5"></span>οὔτε κατακειμένων ὑπτίων ἐγχωρεῖ τὰ φύματα τοὺς ὑποκειμένους
<span class="lb" data-page="18a.494" data-line="6" id="l18a.494.6"></span>ἑαυτοῖς βαρύνειν σφονδύλους οὔτε ὀρθῶς ἑστηκότων
<span class="lb" data-page="18a.494" data-line="7" id="l18a.494.7"></span>οὔτε καθημένων, ἀλλ’ οὐδ’ εἴ ποτε κατὰ τῶν
<span class="lb" data-page="18a.494" data-line="8" id="l18a.494.8"></span><span class="milestone ed1page" data-n="5.611" data-unit="ed1page" id="ed1page.5.611"></span>πλευρῶν κλινόμεθα. πρὸς δὲ καὶ ἄλλοις ἐστὶν ἄτοπον εἰς
<span class="lb" data-page="18a.494" data-line="9" id="l18a.494.9"></span>τοσοῦτον βάρος ἢ σκληρότητα ἥκειν τὰ φύματα νοεῖν, ὡς
<span class="lb" data-page="18a.494" data-line="10" id="l18a.494.10"></span>καὶ τῶν ὀστῶν βαρύτερα καὶ σκληρότερα γίγνεσθαι. ὅτι
<span class="lb" data-page="18a.494" data-line="11" id="l18a.494.11"></span>μὲν οὖν ὑπὸ φυμάτων ἀπέπτων εἰς τὸ ἔμπροσθεν ἀποτελοῦνται
<span class="lb" data-page="18a.494" data-line="12" id="l18a.494.12"></span>διαστροφαὶ τῆς ῥάχεως αὐτὸς ὁ Ἱπποκράτης ὀλίγον
<span class="lb" data-page="18a.494" data-line="13" id="l18a.494.13"></span>ὕστερον ἐρεῖ. προσέχειν δὲ χρὴ τοὺς ἐξηγησαμένους τὸ βιβλίον
<span class="lb" data-page="18a.494" data-line="14" id="l18a.494.14"></span>οὐ τούτῳ μόνον, ἀλλὰ καὶ ὅτι κατὰ τὴν προκειμένην
<span class="lb" data-page="18a.494" data-line="15" id="l18a.494.15"></span>ῥῆσιν εἶπεν· ἐς τὸ κυφὸν ἕλκονται, δυνάμενος εἰπεῖν ὠθοῦνται,
<span class="lb" data-page="18a.494" data-line="16" id="l18a.494.16"></span>καθάπερ οὕτω ἕλκονται. δόξει γε μὴν ἄτοπον εἶναι
<span class="lb" data-page="18a.494" data-line="17" id="l18a.494.17"></span>τοὺς σφονδύλους ὀπίσω μεθισταμένους ὑπὸ νοσημάτων ἕλκεσθαι
<span class="lb" data-page="18a.494" data-line="18" id="l18a.494.18"></span>λέγειν εἰς τὸ πρόσω. τοῦτο γὰρ οἰκειότερον ἦν ἐπὶ
<span class="pb" data-page="18a.495" id="p18a.495"></span>
<span class="lb" data-page="18a.495" data-line="1" id="l18a.495.1"></span>τῆς λορδώσεως εἰρῆσθαι. τὶ ποτ’ οὖν ἐστιν ἀληθὲς ἅμα καὶ
<span class="lb" data-page="18a.495" data-line="2" id="l18a.495.2"></span>πρὸς Ἱπποκράτην ἔτι πειράσομαι δηλῶσαι. αὐτὰ μὲν τὰ
<span class="lb" data-page="18a.495" data-line="3" id="l18a.495.3"></span>τῶν σφονδύλων ὀστᾶ κατὰ τὸν ἴδιον λόγον οὔτ’ ἀνατρέπεται
<span class="lb" data-page="18a.495" data-line="4" id="l18a.495.4"></span>πρὸς τῶν φυμάτων οὔθ’ ἕλκεται, τῶν δὲ συνδούντων
<span class="lb" data-page="18a.495" data-line="5" id="l18a.495.5"></span>αὐτοὺς σωμάτων ἐστὶ τὸ πάθημα πρῶτον. ὅταν οὖν συνηθισμένον
<span class="lb" data-page="18a.495" data-line="6" id="l18a.495.6"></span>γένηται τοῖς σφονδύλοις φῦμα μετεωριζόμενον καὶ
<span class="lb" data-page="18a.495" data-line="7" id="l18a.495.7"></span>αὐξανόμενον πρὸς τὴν ἔνδον ἢ πρόσω χώραν, ἑκατέρως γὰρ
<span class="lb" data-page="18a.495" data-line="8" id="l18a.495.8"></span>ὀνομάζουσιν, ἀναγκαῖόν ἐστιν ἕπεσθαι τοῖς φύμασι τοὺς συνδέσμους,
<span class="lb" data-page="18a.495" data-line="9" id="l18a.495.9"></span>οἷς πάλιν αὐτοὺς τοὺς σφονδύλους ἀκολουθεῖν. ἐὰν
<span class="lb" data-page="18a.495" data-line="10" id="l18a.495.10"></span>μὲν οὖν κατὰ μίαν χώραν γένηται τὸ φῦμα, ταύτης ἑλκομένης
<span class="lb" data-page="18a.495" data-line="11" id="l18a.495.11"></span>ἐντὸς ἡ λόρδωσις συμβαίνει τῆς ῥάχεως σφονδύλοις·
<span class="lb" data-page="18a.495" data-line="12" id="l18a.495.12"></span>ἐὰν δὲ κατὰ δύο, μεταξύ τινος ἀπαθοῦς περιλαμβανομένης
<span class="lb" data-page="18a.495" data-line="13" id="l18a.495.13"></span>χώρας ἡ κύφωσις. ἑκατέρου γὰρ τῶν φυμάτων ἕλκονται
<span class="lb" data-page="18a.495" data-line="14" id="l18a.495.14"></span>πρὸς ἑαυτὸ τὸν συνεχῆ σφονδύλον, οἱ μέσοι κυρτοῦνται πρὸς
<span class="lb" data-page="18a.495" data-line="15" id="l18a.495.15"></span>τοὐπίσω. θεάσασθαι δὲ ἐναργῶς ἐγχωρεῖ σοι τοῦτο συμβαῖνον
<span class="lb" data-page="18a.495" data-line="16" id="l18a.495.16"></span>ἐπὶ πάντων ὅσα <span class="milestone ed2page" data-n="12.368" data-unit="ed2page" id="ed2page.12.368"></span>κάμπτεσθαι δύναται μετρίως,
<span class="lb" data-page="18a.495" data-line="17" id="l18a.495.17"></span>οἷά πέρ εἰσι καὶ διάχλωραι ῥάβδων καὶ τῶν καλάμων
<span class="lb" data-page="18a.495" data-line="18" id="l18a.495.18"></span>οἷς γράφομεν οἱ πλείους. τούτων τὸ μὲν ἕτερον τοῖς τῆς
<span class="pb" data-page="18a.496" id="p18a.496"></span>
<span class="lb" data-page="18a.496" data-line="1" id="l18a.496.1"></span>δεξιᾶς χειρὸς περιλαβὼν δακτύλοις, τὸ δ’ ἕτερον τοῖς τῆς
<span class="lb" data-page="18a.496" data-line="2" id="l18a.496.2"></span>ἀριστερᾶς ἐπισπάσαι πρὸς ἑαυτὸν εἰς τὴν ἐναντίαν χώραν
<span class="lb" data-page="18a.496" data-line="3" id="l18a.496.3"></span>ἐπισπώμενόν τε καὶ κυρτούμενον ὄψει τὸ μέσον· οὐ μὴν
<span class="lb" data-page="18a.496" data-line="4" id="l18a.496.4"></span>οὐδὲ σκολιώσεις ἑτέραν ἔχουσιν αἰτίαν γενέσεως, ἀλλὰ καὶ
<span class="lb" data-page="18a.496" data-line="5" id="l18a.496.5"></span>ταύτας τείνεσθαι συμβαίνει σκληροῦ καὶ δυσπέπτου φύματος
<span class="lb" data-page="18a.496" data-line="6" id="l18a.496.6"></span>ἔν τινι τῶν πλαγίων μερῶν συνισταμένου. τρία γὰρ ταῦτα
<span class="lb" data-page="18a.496" data-line="7" id="l18a.496.7"></span>πάθη κατὰ τὴν ῥάχιν ἐν ταῖς τῶν σφονδύλων γίγνεται μεταστάσεσι,
<span class="lb" data-page="18a.496" data-line="8" id="l18a.496.8"></span>κύφωσις, λόρδωσις καὶ σκολίωσις· ὀπίσω μὲν
<span class="lb" data-page="18a.496" data-line="9" id="l18a.496.9"></span>ἀποχωρούντων ἡ κύφωσις, εἰς τὰ πρόσω δὲ ἰόντων ἡ λόρδωσις,
<span class="lb" data-page="18a.496" data-line="10" id="l18a.496.10"></span>ἐπὶ δὲ τὸ πλάγιον ἐκτρεπομένων ἡ σκολίωσις. ἔξωθεν
<span class="lb" data-page="18a.496" data-line="11" id="l18a.496.11"></span>δὲ τούτων ἡ σεῖσις καλουμένη τέταρτον πάθος ἐστὶ τῶν
<span class="lb" data-page="18a.496" data-line="12" id="l18a.496.12"></span>ἐν τῇ ῥάχει σφονδύλων, ὅταν διακινηθῶσι μὲν αἱ ἁρμονίαι,
<span class="lb" data-page="18a.496" data-line="13" id="l18a.496.13"></span>κατὰ χώραν δὲ οἱ σφόνδυλοι μένωσι.
</p>
<span class="lb rule" data-page="18a.496" data-line="14" id="l18a.496.14"></span>
          </article>

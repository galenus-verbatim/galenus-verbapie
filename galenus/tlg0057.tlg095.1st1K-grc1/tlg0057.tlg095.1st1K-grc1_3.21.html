<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.21">
<span class="pb page1" data-page="18a.516" id="p18a.516"></span>
<span class="milestone ed1page page1" data-n="5.614" data-unit="ed1page" id="ed1page.5.614"></span>
<span class="milestone ed2page page1" data-n="12.375" data-unit="ed2page" id="ed2page.12.375"></span>
<span class="lb head" data-page="18a.516" data-line="6" id="l18a.516.6"></span>
            <blockquote class="quote lemma">
<span class="lb" data-page="18a.516" data-line="7" id="l18a.516.7"></span>Ὅσοισι μὲν οὖν ἐγγὺς τοῦ αὐχένος ἡ κύφωσις γένηται, ἧσσον
<span class="lb" data-page="18a.516" data-line="8" id="l18a.516.8"></span>εἰκὸς ὠφελέειν κατατάσιας ταύτας τὰς ἐπὶ κεφαλήν·
<span class="lb" data-page="18a.516" data-line="9" id="l18a.516.9"></span>μικρὸν γὰρ τὸ βάρος ἡ κεφαλὴ καὶ τὰ ἀκρώμια τὰ καταῤῥέποντα.
<span class="lb" data-page="18a.516" data-line="10" id="l18a.516.10"></span>ἀλλὰ τούς γε τοιούτους εἰκὸς ἐπὶ τοὺς πόδας
<span class="lb" data-page="18a.516" data-line="11" id="l18a.516.11"></span>κατασεισθέντας μᾶλλον ἐξιθυνθῆναι. μείζων γὰρ
<span class="lb" data-page="18a.516" data-line="12" id="l18a.516.12"></span>οὕτως καταῤῥοπίη ἐπὶ τὰ τοιαῦτα. ὅσοισι δὲ κατωτέρω
<span class="lb" data-page="18a.516" data-line="13" id="l18a.516.13"></span>τὸ ὕβωμα, τούτοισιν εἰκὸς μᾶλλον ἐπὶ κεφαλὴν κατασείεσθαι.
<span class="lb" data-page="18a.516" data-line="14" id="l18a.516.14"></span>εἰ οὖν τις ἐθέλει κατασείειν, ὀρθῶς ἂν ὧδε σκευάζοι.
<span class="lb" data-page="18a.516" data-line="15" id="l18a.516.15"></span>τὴν κλίμακα χρὴ σκυτίνοισιν ἐν ὑποκεφαλαίοισι
<span class="lb" data-page="18a.516" data-line="16" id="l18a.516.16"></span>πλαγίοισιν ἢ ἐρινεοῖσι καταστρῶσαι εὖ προσδεδεμένοισιν
<span class="lb" data-page="18a.516" data-line="17" id="l18a.516.17"></span>ὀλίγῳ πλέον καὶ ἐπὶ μῆκος καὶ ἔνθεν καὶ ἔνθεν ἢ ὅσον
<span class="lb" data-page="18a.516" data-line="18" id="l18a.516.18"></span>ἂν τὸ σῶμα τοῦ ἀνθρώπου κατάσχοι.
</blockquote>
<span class="lb rule" data-page="18a.516" data-line="19" id="l18a.516.19"></span>
            <span class="pb" data-page="18a.517" id="p18a.517"></span>
            <p>
<span class="lb" data-page="18a.517" data-line="1" id="l18a.517.1"></span>Ἐπειδὴ πάσχει ἡ ῥάχις, ἤτοι πλησίον τῆς ἄνωθεν ἀρχῆς
<span class="lb" data-page="18a.517" data-line="2" id="l18a.517.2"></span>ἢ τῇ κάτω τελευτῇ ἢ κατά τι τῶν μεταξὺ περὶ πρώτης
<span class="lb" data-page="18a.517" data-line="3" id="l18a.517.3"></span>λόγον ποιεῖται βλάβης τῆς ἐγγὺς τοῦ τραχήλου γιγνομένης.
<span class="lb" data-page="18a.517" data-line="4" id="l18a.517.4"></span>ἐπὶ ταύτης οὖν εἴ τις ἐπὶ κλίμακος τὸν πεπονθότα
<span class="lb" data-page="18a.517" data-line="5" id="l18a.517.5"></span>κρεμάσειεν ἐκ τῶν ποδῶν, ὡς εἰώθεισαν ἔνιοι τῶν κατ’ αὐτὸν
<span class="lb" data-page="18a.517" data-line="6" id="l18a.517.6"></span>ἰατρῶν ποιεῖν, οὐκ ἂν εἰς τὸ κάτω γένοιτο τάσις ἀξιόλογος,
<span class="lb" data-page="18a.517" data-line="7" id="l18a.517.7"></span>ὡς ἂν μικροῦ βάρους ὄντος τοῦ κατὰ τὸν αὐχένα
<span class="lb" data-page="18a.517" data-line="8" id="l18a.517.8"></span>καὶ τὴν κεφαλήν. εἰ δὲ κάτω τὸ πάθος εἴη, πλησίον τοῦ
<span class="lb" data-page="18a.517" data-line="9" id="l18a.517.9"></span>ἱεροῦ ὀστοῦ, μάλιστα ἐλπίσειέ τις ἀνύσαι τὴν κατάτασιν, ἐξ
<span class="lb" data-page="18a.517" data-line="10" id="l18a.517.10"></span>οὗ γραφή τις ἅν πως κάλλιστα.
</p>
<span class="lb rule" data-page="18a.517" data-line="11" id="l18a.517.11"></span>
          </article>

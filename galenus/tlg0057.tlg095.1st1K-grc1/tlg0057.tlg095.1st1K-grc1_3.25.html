<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.25">
<span class="pb page1" data-page="18a.520" id="p18a.520"></span>
<span class="milestone ed1page page1" data-n="5.615" data-unit="ed1page" id="ed1page.5.615"></span>
<span class="milestone ed2page page1" data-n="12.376" data-unit="ed2page" id="ed2page.12.376"></span>
<span class="lb head" data-page="18a.520" data-line="17" id="l18a.520.17"></span>
            <blockquote class="quote lemma">
<span class="lb" data-page="18a.520" data-line="18" id="l18a.520.18"></span>Ἀπὸ μέντοι τύρσιος ἀφιεὶς ἢ ἀπὸ ἱστοῦ καταπεπηγότος
<span class="lb" data-page="18a.520" data-line="19" id="l18a.520.19"></span>καρχήσιον ἔχοντος ἔτι μᾶλλον ἄν τις σκευάσαιτο, ὥστε
<span class="pb" data-page="18a.521" id="p18a.521"></span>
<span class="lb" data-page="18a.521" data-line="1" id="l18a.521.1"></span>ἀπὸ τροχιλίης τὰ χαλώμενα εἶναι ὅπλα ἢ ἀπὸ ὄνου. ἀηδὲς
<span class="lb" data-page="18a.521" data-line="2" id="l18a.521.2"></span>μὴν καὶ μακρηγορεῖν περὶ <span class="milestone ed2page" data-n="12.377" data-unit="ed2page" id="ed2page.12.377"></span>τούτων. ὅμως δὲ
<span class="lb" data-page="18a.521" data-line="3" id="l18a.521.3"></span>ἐκ τουτέων ἂν τῶν κατασκευῶν μάλιστα ἄν τις κατασεισθείη.
<span class="lb" data-page="18a.521" data-line="4" id="l18a.521.4"></span>εἰ μέν τι κάρτα ἄνω εἴη τὸ ὕβωμα, δέοι δὲ
<span class="lb" data-page="18a.521" data-line="5" id="l18a.521.5"></span>κατασείειν, πάντως ἐπὶ πόδας λυσιτελέει, ὥσπερ ἤδη εἴρηται.
<span class="lb" data-page="18a.521" data-line="6" id="l18a.521.6"></span>πλείων γὰρ οὕτω γίνεται ἡ καταῤῥοπίη ἐπὶ ταῦτα.
</blockquote>
<span class="lb rule" data-page="18a.521" data-line="7" id="l18a.521.7"></span>
            <p>
<span class="lb" data-page="18a.521" data-line="8" id="l18a.521.8"></span>Ἐπειδὴ τὴν κλίμακα πρὸς ὑψηλόν τι χωρίον ἀναταθεῖσαν
<span class="lb" data-page="18a.521" data-line="9" id="l18a.521.9"></span>ἀφεῖσθαι χρὴ κατὰ τῆς γῆς ἐξαίφνης τε καὶ ὁμαλῶς
<span class="lb" data-page="18a.521" data-line="10" id="l18a.521.10"></span>καὶ ἰσοῤῥόπως, ἄμεινον εἶναί φησι τοὺς δέσμους αὐτῆς
<span class="lb" data-page="18a.521" data-line="11" id="l18a.521.11"></span>περὶ τροχιλίας ἑλίττεσθαι· καὶ γὰρ εὔδρομον τὴν κίνησιν
<span class="lb" data-page="18a.521" data-line="12" id="l18a.521.12"></span>οὕτως ἐργασόμεθα καὶ ὁμαλὴν καὶ ἰσόῤῥοπον. ἔμπροσθεν
<span class="lb" data-page="18a.521" data-line="13" id="l18a.521.13"></span>τύρσεως καὶ ἀετώματος οἴκου μνημονεύσας μόνον, νῦν καὶ
<span class="lb" data-page="18a.521" data-line="14" id="l18a.521.14"></span>ἱστὸν προσέθηκε διπλοῦν, οὗ δῆλον ὅτι τὸ μέγιστόν τε καὶ
<span class="lb" data-page="18a.521" data-line="15" id="l18a.521.15"></span>ὄρθιον ξύλον ὡς κατὰ τὸ ἄνω πέρας ἐπιτίθεται, ἄλλο δὲ
<span class="lb" data-page="18a.521" data-line="16" id="l18a.521.16"></span>ξύλον θέσιν ἐγκαρσίαν ἔχον ὡς πρὸς τὸν ἱστὸν, ἐξ οὗ ξύλου
<span class="lb" data-page="18a.521" data-line="17" id="l18a.521.17"></span>τὸ ἱστίον ἐξῆπται. διαφέρει γὰρ ἱστίον εἰπεῖν ἐν ταῖς
<span class="pb" data-page="18a.522" id="p18a.522"></span>
<span class="lb" data-page="18a.522" data-line="1" id="l18a.522.1"></span>τρισὶ συλλαβαῖς ἢ ἱστὸν ἐν δυοῖν. ἱστὸς μὲν γὰρ, ὡς εἶπον,
<span class="lb" data-page="18a.522" data-line="2" id="l18a.522.2"></span>ὀνομάζεται τὸ κατὰ τῆς νηὸς ἐμπεπηγὸς ὀρθὸν ξύλον,
<span class="lb" data-page="18a.522" data-line="3" id="l18a.522.3"></span>ἱστίον δὲ ἡ φυσωμένη πρὸς τῶν ἀνέμων ὀθόνη. τοὺς δὲ
<span class="lb" data-page="18a.522" data-line="4" id="l18a.522.4"></span>κατὰ τὴν ἄνω τελευτὴν τοῦ ἱστοῦ κάλους ὀνομάζουσι καρχησίους.
<span class="lb" data-page="18a.522" data-line="5" id="l18a.522.5"></span>ἕστ’ ἂν οὖν ἱστῷ μέλλῃ χρῆσθαι πρὸς τὸ κρεμάσαι
<span class="lb" data-page="18a.522" data-line="6" id="l18a.522.6"></span>τὴν κλίμακα διὰ τροχιλιῶν τε καὶ καρχησίων, ἐργάζου
<span class="lb" data-page="18a.522" data-line="7" id="l18a.522.7"></span>τοῦτο. χεῖρον δ’ οὐδὲν εἷναί φησι καὶ ὀνίσκοις εἰς τὰ
<span class="lb" data-page="18a.522" data-line="8" id="l18a.522.8"></span>τοιαῦτα χρῆσθαι. καλεῖ δ’ οὕτως δηλονότι τοὺς ἄξονας.
</p>
<span class="lb rule" data-page="18a.522" data-line="9" id="l18a.522.9"></span>
          </article>

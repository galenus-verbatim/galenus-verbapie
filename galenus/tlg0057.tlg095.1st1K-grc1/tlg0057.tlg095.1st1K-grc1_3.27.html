<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.27">
<span class="pb page1" data-page="18a.523" id="p18a.523"></span>
<span class="milestone ed1page page1" data-n="5.615" data-unit="ed1page" id="ed1page.5.615"></span>
<span class="milestone ed2page page1" data-n="12.377" data-unit="ed2page" id="ed2page.12.377"></span>
<span class="lb head" data-page="18a.523" data-line="5" id="l18a.523.5"></span>
            <blockquote class="quote lemma">
<span class="lb" data-page="18a.523" data-line="6" id="l18a.523.6"></span>Ὅκως δὲ μὴ κωλύωσιν οὗτοι οἱ δεσμοὶ τὴν κατάσεισιν σκοπέειν
<span class="lb" data-page="18a.523" data-line="7" id="l18a.523.7"></span>τάδε. σκέλεα πρὸς μὲν τὴν κλίμακα μὴ προσδεδέσθω,
<span class="lb" data-page="18a.523" data-line="8" id="l18a.523.8"></span>πρὸς ἄλληλα δὲ ὡς κατὰ τὴν ῥάχιν ἰθύῤῥοπα ἔῃ,
<span class="lb" data-page="18a.523" data-line="9" id="l18a.523.9"></span><span class="milestone ed1page" data-n="5.616" data-unit="ed1page" id="ed1page.5.616"></span>ταῦτα μέντοι τοιουτοτρόπως ποιητέα, εἰ πάντως
<span class="lb" data-page="18a.523" data-line="10" id="l18a.523.10"></span>δέοι ἐν κλίμακι κατασεισθῆναι. αἰσχρὸν μέντοι καὶ ἐν
<span class="lb" data-page="18a.523" data-line="11" id="l18a.523.11"></span>πάσῃ τέχνῃ καὶ οὐχ ἤκιστα ἐν ἰητρικῇ πολὺν ὄχλον καὶ
<span class="lb" data-page="18a.523" data-line="12" id="l18a.523.12"></span>πολλὴν ὄψιν καὶ πολὺν λόγον παρασχόντα, ἔπειτα μηδὲν
<span class="lb" data-page="18a.523" data-line="13" id="l18a.523.13"></span>ὠφελῆσαι.
</blockquote>
<span class="lb rule" data-page="18a.523" data-line="14" id="l18a.523.14"></span>
            <p>
<span class="lb" data-page="18a.523" data-line="15" id="l18a.523.15"></span>Ἐὰν μὲν μηδ’ ὅλως ὁ κατασειόμενος ἑρμασθῇ τὸ σῶμα,
<span class="lb" data-page="18a.523" data-line="16" id="l18a.523.16"></span>πρὸς τὴν κλίμακα δεθεὶς μόνον ἐκ τῶν ἄνω μερῶν
<span class="lb" data-page="18a.523" data-line="17" id="l18a.523.17"></span><span class="milestone ed2page" data-n="12.378" data-unit="ed2page" id="ed2page.12.378"></span>ἐκκυλισθήσεται ῥᾳδίως εἰς τὰ πλάγια μέρη, καταδεθεὶς δὲ
<span class="lb" data-page="18a.523" data-line="18" id="l18a.523.18"></span>αὖ πάλιν ἰσχυρῶς, ὡς ἀκίνητος εἶναι πρὸς τῆς κατασείσεως
<span class="pb" data-page="18a.524" id="p18a.524"></span>
<span class="lb" data-page="18a.524" data-line="1" id="l18a.524.1"></span>οὐδὲν ὀνήσεται. χρῆται γὰρ ἀμφοτέρων στοχαζόμενος, οὕτω
<span class="lb" data-page="18a.524" data-line="2" id="l18a.524.2"></span>δεσμεῖν αὐτὸν, ὡς μήτε ἀκίνητον εἶναι κατασειόμενον
<span class="lb" data-page="18a.524" data-line="3" id="l18a.524.3"></span>ὑπὸ τῆς τῶν δεσμῶν ἀσφαλείας σφιγγόμενον, ἀλλὰ μήτε
<span class="lb" data-page="18a.524" data-line="4" id="l18a.524.4"></span>χαλαρὸν οὕτως ἐπικεῖσθαι, ὡς κυλισθήσεσθαι εἰς τὰ πλάγια.
<span class="lb" data-page="18a.524" data-line="5" id="l18a.524.5"></span>κατεγνωκὼς δὲ τῆς τοιαύτης ἀντιτάσεως ὁ Ἱπποκράτης
<span class="lb" data-page="18a.524" data-line="6" id="l18a.524.6"></span>ὅμως ἔγραψεν, ὡς ἂν κάλλιστα σκευάσειεν αὐτὴν, ἐπειδὴ
<span class="lb" data-page="18a.524" data-line="7" id="l18a.524.7"></span>τοὺς χρωμένους ἑώρα, μηδ’ ὅλως κάλλιστα ποιεῖν τὸ ἔργον
<span class="lb" data-page="18a.524" data-line="8" id="l18a.524.8"></span>ἐπισταμένους, ἀλλὰ καὶ ὡς εἶπεν, οὐδὲν γάρ μοι ἄμεμπτον,
<span class="lb" data-page="18a.524" data-line="9" id="l18a.524.9"></span>εἴ τις καλῶς σκευάσας κατασείσειε κἂν ἑξῆς συνθεῖναι ἔνια.
</p>
<span class="lb rule" data-page="18a.524" data-line="10" id="l18a.524.10"></span>
          </article>

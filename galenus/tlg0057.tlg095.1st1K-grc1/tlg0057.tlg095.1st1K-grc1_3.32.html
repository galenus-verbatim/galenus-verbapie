<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.32">
<span class="pb page1" data-page="18a.529" id="p18a.529"></span>
<span class="milestone ed1page page1" data-n="5.616" data-unit="ed1page" id="ed1page.5.616"></span>
<span class="milestone ed2page page1" data-n="12.379" data-unit="ed2page" id="ed2page.12.379"></span>
<span class="lb head" data-page="18a.529" data-line="1" id="l18a.529.1"></span>
            <blockquote class="quote lemma">
<span class="lb" data-page="18a.529" data-line="2" id="l18a.529.2"></span>Αἱ δὲ φλεβῶν καὶ ἀρτηριῶν κοινωνίαι ἐν ἑτέρῳ λόγῳ δεδηλώσονται,
<span class="lb" data-page="18a.529" data-line="3" id="l18a.529.3"></span>ὅσαι τε καὶ οἷαι καὶ ὅθεν ὡρμημέναι καὶ
<span class="lb" data-page="18a.529" data-line="4" id="l18a.529.4"></span>ἐν οἵῃσιν οἷα δύνανται.
</blockquote>
<span class="lb rule" data-page="18a.529" data-line="5" id="l18a.529.5"></span>
            <p>
<span class="lb" data-page="18a.529" data-line="6" id="l18a.529.6"></span><span class="milestone ed2page" data-n="12.380" data-unit="ed2page" id="ed2page.12.380"></span>Καὶ περὶ τούτων ἐμάθετε κατὰ τὰς ἀνατομὰς,
<span class="lb" data-page="18a.529" data-line="7" id="l18a.529.7"></span>ἀλλὰ καὶ δι’ ὑπομνημάτων ἔχετε φλεβῶν μὲν καὶ ἀρτηριῶν
<span class="lb" data-page="18a.529" data-line="8" id="l18a.529.8"></span>ἀνατομὴν γεγραμμένην, ὥσπερ γε καὶ νεύρων. ἀκριβέστερον
<span class="lb" data-page="18a.529" data-line="9" id="l18a.529.9"></span>δὲ κατὰ τὴν τῶν ἀνατομικῶν ἐγχειρήσεων πραγματείαν. οὐκοῦν
<span class="lb" data-page="18a.529" data-line="10" id="l18a.529.10"></span>χρὴ μηκύνειν ἔτι περὶ αὐτῶν γράφοντα ἐνταυθοῖ, μηδ’
<span class="lb" data-page="18a.529" data-line="11" id="l18a.529.11"></span>αὐτοῦ τοῦ Ἱπποκράτους ἐθελήσαντος ἅπασαν αὐτῶν τὴν
<span class="lb" data-page="18a.529" data-line="12" id="l18a.529.12"></span>φύσιν διελθεῖν κατὰ τοῦτο τὸ βιβλίον, ἀλλ’ ἀναβαλλομένου,
<span class="lb" data-page="18a.529" data-line="13" id="l18a.529.13"></span>καθάπερ καὶ ἄλλα πολλά. σώζεται δὲ οὐ κατὰ τὰ προκείμενα
<span class="lb" data-page="18a.529" data-line="14" id="l18a.529.14"></span>νῦν ἐν τῷ λόγῳ χωρία φλεβῶν καὶ ἀρτηριῶν συγγραφή.
<span class="lb" data-page="18a.529" data-line="15" id="l18a.529.15"></span>ἐπὶ δὲ τῶν παρατεταμένων τοῖς σφονδύλοις μερῶν
<span class="lb" data-page="18a.529" data-line="16" id="l18a.529.16"></span><span class="milestone ed1page" data-n="5.617" data-unit="ed1page" id="ed1page.5.617"></span>ὑπομνηματικῶς, οὐ συγγραφικῶς ἐν τῷ δευτέρῳ τῶν ἐπιδημιῶν
<span class="lb" data-page="18a.529" data-line="17" id="l18a.529.17"></span>ὑπ’ αὐτοῦ λέλεκται, παραπλησίως τοῖς ἄλλοις ὅσα
<span class="lb" data-page="18a.529" data-line="18" id="l18a.529.18"></span>κατ’ ἐκεῖνο τὸ βιβλίον ἐδείξαμεν ὑπομνήματά τινα τοῦ Ἱπποκράτους,
<span class="pb" data-page="18a.530" id="p18a.530"></span>
<span class="lb" data-page="18a.530" data-line="1" id="l18a.530.1"></span>οὐ συγγράμματα. μόνον γὰρ τὸ πρῶτον καὶ τρίτον
<span class="lb" data-page="18a.530" data-line="2" id="l18a.530.2"></span>τῶν ἐπιδημιῶν ὡς πρὸς ἔκδοσιν πρὸς αὐτοῦ γέγραπται.
</p>
<span class="lb rule" data-page="18a.530" data-line="3" id="l18a.530.3"></span>
          </article>

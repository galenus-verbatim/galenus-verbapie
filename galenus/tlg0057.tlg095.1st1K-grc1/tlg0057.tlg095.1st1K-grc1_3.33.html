<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.33">
<span class="pb page1" data-page="18a.530" id="p18a.530"></span>
<span class="milestone ed1page page1" data-n="5.617" data-unit="ed1page" id="ed1page.5.617"></span>
<span class="milestone ed2page page1" data-n="12.380" data-unit="ed2page" id="ed2page.12.380"></span>
<span class="lb head" data-page="18a.530" data-line="4" id="l18a.530.4"></span>
            <blockquote class="quote lemma">
<span class="lb" data-page="18a.530" data-line="5" id="l18a.530.5"></span>Αὐτὸς δὲ ὁ νωτιαῖος, οἷσιν ἐλλύτρωται ἐλλύτροισι καὶ ὅθεν
<span class="lb" data-page="18a.530" data-line="6" id="l18a.530.6"></span>ὡρμημένοισι καὶ ὅπῃ κραίνουσι καὶ οἷσι κοινωνέουσι καὶ
<span class="lb" data-page="18a.530" data-line="7" id="l18a.530.7"></span>οἷα δυναμένοισι.
</blockquote>
<span class="lb rule" data-page="18a.530" data-line="8" id="l18a.530.8"></span>
            <p>
<span class="lb" data-page="18a.530" data-line="9" id="l18a.530.9"></span>Τὰ σκεπτάσματά τε καὶ περιπλήματά τινων ἔλλυτρα
<span class="lb" data-page="18a.530" data-line="10" id="l18a.530.10"></span>καλοῦσιν οἱ παλαιοὶ, διὰ τοῦτ’ οὖν καὶ νῦν ὁ Ἱπποκράτης
<span class="lb" data-page="18a.530" data-line="11" id="l18a.530.11"></span>ἔλλυτρα τοῦ νωτιαίου κέκληκε τὰ πρὸ βραχέος εἰρημένα
<span class="lb" data-page="18a.530" data-line="12" id="l18a.530.12"></span>μοι. δύο μὲν οὖν ἔνδοθεν ἦν ἅπαντα, ἔξωθεν δὲ τὰ κοινὰ
<span class="lb" data-page="18a.530" data-line="13" id="l18a.530.13"></span>τῶν σφονδύλων δεσμά. ὁρμῶνται δὲ αἱ μήνιγγες ἀπὸ τῶν
<span class="lb" data-page="18a.530" data-line="14" id="l18a.530.14"></span>τὸν ἐγκέφαλον περιεχουσῶν. ὁ δὲ ἔξωθεν αὐτὰς περιλαμβάνων
<span class="lb" data-page="18a.530" data-line="15" id="l18a.530.15"></span>τρίτος χιτὼν ἀπὸ τοῦ τῆς κεφαλῆς ὀστοῦ καθ’ ὃ διαρθροῦται
<span class="lb" data-page="18a.530" data-line="16" id="l18a.530.16"></span>πρὸς τὸν πρῶτον σφόνδυλον. τελευτῶσι δέ τοι οὗτοι
<span class="lb" data-page="18a.530" data-line="17" id="l18a.530.17"></span>δεσμοὶ, καθάπερ καὶ αὐτὸς ὁ νωτιαῖος ἄχρι τοῦ κατὰ τὴν
<span class="pb" data-page="18a.531" id="p18a.531"></span>
<span class="lb" data-page="18a.531" data-line="1" id="l18a.531.1"></span>ῥάχιν πέρατος. ὠνόμασε δὲ αὐτὸς ὁ Ἱπποκράτης τὸ τελευτῶσιν
<span class="lb" data-page="18a.531" data-line="2" id="l18a.531.2"></span>ὁμοίως τῷ ποιητῇ Ἀριστοφάνει·
</p>
            <div class="l"><span class="lb" data-page="18a.531" data-line="3" id="l18a.531.3"></span>Εἴπερ δὴ κρανέω γε καὶ εἰ τετελεσμένον ἔσται.</div>
            <p>
<span class="lb" data-page="18a.531" data-line="4" id="l18a.531.4"></span>οἷα δὲ δύνανται λέλεκται μὲν ἀκριβῶς ἤδη αὐτὰ κατὰ τὰς
<span class="lb" data-page="18a.531" data-line="5" id="l18a.531.5"></span>ἀνατομικὰς πραγματείας ἅμα ταῖς οἰκείαις ἐξ ἐκείνων ἐστὶ
<span class="lb" data-page="18a.531" data-line="6" id="l18a.531.6"></span>μάλιστα καὶ ἡ περὶ χρείας μορίων. ἀρκεῖ δὲ νῦν εἰπεῖν
<span class="lb" data-page="18a.531" data-line="7" id="l18a.531.7"></span>τὰς μὲν περικειμένας τῷ νωτιαίῳ μήνιγγας τὴν αὐτὴν παρέχειν
<span class="lb" data-page="18a.531" data-line="8" id="l18a.531.8"></span>χρείαν ἥνπερ καὶ τῷ ἐγκεφάλῳ, ἡ δ’ ἐν ἐκείνῳ
<span class="lb" data-page="18a.531" data-line="9" id="l18a.531.9"></span>φρουρὰ μὲν τις αὐτοῦ πρὸς τὸ μηδὲν πάσχειν ὑπὸ τῶν περικειμένων
<span class="lb" data-page="18a.531" data-line="10" id="l18a.531.10"></span>ὀστῶν ἡ παχεῖα. σύνδεσμος δὲ τούτων καὶ ἄλλο
<span class="lb" data-page="18a.531" data-line="11" id="l18a.531.11"></span>σύμφυτόν τι δέρμα καὶ σκέπασμα τοῦ ἐγκεφάλου ἡ λεπτὴ,
<span class="lb" data-page="18a.531" data-line="12" id="l18a.531.12"></span>περὶ ὧν τοῦ τρίτου χιτῶνος ἐν τῷ νωτιαίῳ μικρὸν
<span class="lb" data-page="18a.531" data-line="13" id="l18a.531.13"></span>ἔμπροσθεν εἴρηται.
</p>
<span class="lb rule" data-page="18a.531" data-line="14" id="l18a.531.14"></span>
          </article>

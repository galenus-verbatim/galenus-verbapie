<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.34">
<span class="pb page1" data-page="18a.531" id="p18a.531"></span>
<span class="milestone ed1page page1" data-n="5.617" data-unit="ed1page" id="ed1page.5.617"></span>
<span class="milestone ed2page page1" data-n="12.380" data-unit="ed2page" id="ed2page.12.380"></span>
<span class="lb head" data-page="18a.531" data-line="15" id="l18a.531.15"></span>
            <blockquote class="quote lemma">
<span class="lb" data-page="18a.531" data-line="16" id="l18a.531.16"></span>Ἐν δὲ τῷ ἐπέκεινα ἐν ἄρθροισι γεγιγγλύμωνται πρὸς ἀλλήλους
<span class="lb" data-page="18a.531" data-line="17" id="l18a.531.17"></span>οἱ σφόνδυλοι.
</blockquote>
<span class="lb rule" data-page="18a.531" data-line="18" id="l18a.531.18"></span>
            <span class="pb" data-page="18a.532" id="p18a.532"></span>
            <p>
<span class="lb" data-page="18a.532" data-line="1" id="l18a.532.1"></span><span class="milestone ed2page" data-n="12.381" data-unit="ed2page" id="ed2page.12.381"></span>Τὴν φύσιν τῆς ῥάχεως διηγεῖσθαι προθέμενος,
<span class="lb" data-page="18a.532" data-line="2" id="l18a.532.2"></span>εἶτ’ ἀρξάμενος ἀπὸ τῶν ἔνδον μερῶν αὐτῆς, ἔνθ’ ἀφήπτοντο
<span class="lb" data-page="18a.532" data-line="3" id="l18a.532.3"></span>μὲν οἱ σφόνδυλοι τὸ πρὸς τὴν κοιλίαν ῥέπον ἐν τοῖς ἀρτίοις
<span class="lb" data-page="18a.532" data-line="4" id="l18a.532.4"></span>οὖσιν ἀλλήλοισιν. εἰκότως νῦν εἶπεν, ἐν δὲ τῷ ἐπέκεινα ἐν
<span class="lb" data-page="18a.532" data-line="5" id="l18a.532.5"></span>ἄρθροισι γεγιγγλύμωνται. τὸ γὰρ ἐπέκεινα τῶν προειρημένων
<span class="lb" data-page="18a.532" data-line="6" id="l18a.532.6"></span>μερῶν τι κατὰ τὴν ὀπίσω χώραν ἔσται, ἔνθα φησὶν
<span class="lb" data-page="18a.532" data-line="7" id="l18a.532.7"></span>αὐτὸ γεγιγγλύμωνται. συνδεῖσθαι δὲ ὀπίσω φησὶ σύνδεσμον
<span class="lb" data-page="18a.532" data-line="8" id="l18a.532.8"></span>εἰρημένον τὸν ἀπὸ τῆς συνδέσεως τῶν σφονδύλων, οὐ μόνον
<span class="lb" data-page="18a.532" data-line="9" id="l18a.532.9"></span>τὸν κατὰ τὴν ἄκανθαν, ὅσπερ ἐστὶν ἀκριβῶς ὀπίσω τὸ μέγεθος
<span class="lb" data-page="18a.532" data-line="10" id="l18a.532.10"></span>τῆς ἐνταῦθα χώρας κατειληφυίας αὐτὸν, οὗ πάλιν
<span class="lb" data-page="18a.532" data-line="11" id="l18a.532.11"></span>ἑκατέρωθέν εἰσιν αἱ διαρθρώσεις τῶν σφονδύλων. εἰ μὲν
<span class="lb" data-page="18a.532" data-line="12" id="l18a.532.12"></span>ὡς πρὸς τὴν ἄκανθαν ἐξετάζοι τις, κατὰ τὰ πλάγια μέρη
<span class="lb" data-page="18a.532" data-line="13" id="l18a.532.13"></span>τῆς ῥάχεως, εἰ δ’ ὡς πρὸς τὴν ὀπίσω παραβάλλουσαν χώραν,
<span class="lb" data-page="18a.532" data-line="14" id="l18a.532.14"></span>ἣν διηγήσατο καθ’ ἣν οἱ σφόνδυλοι δέδενται πρὸς
<span class="lb" data-page="18a.532" data-line="15" id="l18a.532.15"></span>ἀλλήλους ὀπίσω γιγνόμενοι, γεγιγγλυμῶσθαι δ’ εἶπε τοὺς
<span class="lb" data-page="18a.532" data-line="16" id="l18a.532.16"></span>σφονδύλους πρὸς ἀλλήλους, ἐπειδὴ τέτταρας ἀποφύσεις ἔχοντες
<span class="lb" data-page="18a.532" data-line="17" id="l18a.532.17"></span>οἷς διαρθροῦνται, ταῖς δύο μὲν γὰρ ὑποδέχονται τὰς
<span class="lb" data-page="18a.532" data-line="18" id="l18a.532.18"></span>ἐξοχὰς τοῦ πλησιάζοντος σφονδύλου, ταῖς δύο δὲ ἐπιβαίνουσι
<span class="pb" data-page="18a.533" id="p18a.533"></span>
<span class="lb" data-page="18a.533" data-line="1" id="l18a.533.1"></span>κατὰ θάτερα. παραπλησία δέ πώς ἐστι καὶ ἡ τῶν
<span class="lb" data-page="18a.533" data-line="2" id="l18a.533.2"></span>γιγγλυσμῶν παρασκευή.
</p>
<span class="lb rule" data-page="18a.533" data-line="3" id="l18a.533.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.37">
<span class="pb page1" data-page="18a.534" id="p18a.534"></span>
<span class="milestone ed1page page1" data-n="5.617" data-unit="ed1page" id="ed1page.5.617"></span>
<span class="milestone ed2page page1" data-n="12.381" data-unit="ed2page" id="ed2page.12.381"></span>
<span class="lb head" data-page="18a.534" data-line="15" id="l18a.534.15"></span>
            <blockquote class="quote lemma">
<span class="lb" data-page="18a.534" data-line="16" id="l18a.534.16"></span><span class="milestone ed2page" data-n="12.382" data-unit="ed2page" id="ed2page.12.382"></span>Πλευραὶ δὲ προσπεφύκασιν ἐς τὸ εἴσω μέρος τὰς κεφαλὰς
<span class="lb" data-page="18a.534" data-line="17" id="l18a.534.17"></span>ῥέπουσαι μᾶλλον ἢ ἐς τὸ ἕξω, καθ’ ἕνα δὲ ἕκαστον
<span class="lb" data-page="18a.534" data-line="18" id="l18a.534.18"></span>τῶν σφονδύλων προσήρθρωνται.
</blockquote>
<span class="lb rule" data-page="18a.534" data-line="19" id="l18a.534.19"></span>
            <span class="pb" data-page="18a.535" id="p18a.535"></span>
            <p>
<span class="lb" data-page="18a.535" data-line="1" id="l18a.535.1"></span>Τὰ τοῦ θώρακος ὀστᾶ διήκοντα κατὰ θέσιν ἐγκαρσίαν
<span class="lb" data-page="18a.535" data-line="2" id="l18a.535.2"></span>ἀτρέμα λοξῶς κατὰ τῆς ῥάχεως ἐπὶ τὸ στέρνον ὠνόμαζον
<span class="lb" data-page="18a.535" data-line="3" id="l18a.535.3"></span>πλευρὰς οὐχ Ἱπποκράτης μόνον, ἀλλὰ καὶ οἱ μετ’ αὐτὸν
<span class="lb" data-page="18a.535" data-line="4" id="l18a.535.4"></span>ἅπαντες ἰατροί. ταύτας οὖν φησι προσηρθρῶσθαι τοῖς
<span class="lb" data-page="18a.535" data-line="5" id="l18a.535.5"></span>σφονδύλοις, οὐδὲν διαφέρον εἰ καὶ διηρθρῶσθαι φαίης, ὅπερ
<span class="lb" data-page="18a.535" data-line="6" id="l18a.535.6"></span>ἐστὶ συνηθέστερον ὄνομα τοῖς ἰατροῖς τοῖς νεωτέροις, οὕτως
<span class="lb" data-page="18a.535" data-line="7" id="l18a.535.7"></span>ὀνομαζόντων αὐτῶν τὰς ἐμβολὰς τῶν ὀστῶν, ὡς ἐκείνοις αἰσθητικήν
<span class="lb" data-page="18a.535" data-line="8" id="l18a.535.8"></span>τινα ἀξιόλογον ἔχουσι κεφαλάς τε τῶν πλευρῶν
<span class="lb" data-page="18a.535" data-line="9" id="l18a.535.9"></span>εἴρηκε τὰ πέρατα, δι’ ὧν τοῖς σφονδύλοις διαρθροῦνται
<span class="lb" data-page="18a.535" data-line="10" id="l18a.535.10"></span>κατὰ τὰς ῥίζας τῶν πλαγίων ἐν ἑαυτοῖς ἀποφύσεων. ἀκριβῶς
<span class="lb" data-page="18a.535" data-line="11" id="l18a.535.11"></span>δὲ εἶπεν ἔσω ῥέπειν αὐτὰς μᾶλλον, ἴστε γὰρ οὕτως
<span class="lb" data-page="18a.535" data-line="12" id="l18a.535.12"></span>ἔχειν, ἀλλὰ καὶ ὅτι διαφυής πώς ἐστιν αὐτῶν ἡ διάρθρωσις
<span class="lb" data-page="18a.535" data-line="13" id="l18a.535.13"></span>ἐθεασάμεθα. παραλελοιπότος τοῦτο τοῦ Ἱπποκράτους
<span class="lb" data-page="18a.535" data-line="14" id="l18a.535.14"></span>ἢ τῷ παρελθεῖν οὐκ ἀκριβῶς θεασαμένου τὴν ὅλην φύσιν
<span class="lb" data-page="18a.535" data-line="15" id="l18a.535.15"></span>τῆς διαρθρώσεως ἢ τῷ μὴ νομισθῆναι τὴν τοιαύτην λεπτολογίαν
<span class="lb" data-page="18a.535" data-line="16" id="l18a.535.16"></span>οἰκείαν εἶναι τῇ προκειμένῃ πραγματείᾳ.
</p>
<span class="lb rule" data-page="18a.535" data-line="17" id="l18a.535.17"></span>
          </article>

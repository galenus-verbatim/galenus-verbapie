<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.39">
<span class="pb page1" data-page="18a.538" id="p18a.538"></span>
<span class="milestone ed1page page1" data-n="5.618" data-unit="ed1page" id="ed1page.5.618"></span>
<span class="milestone ed2page page1" data-n="12.383" data-unit="ed2page" id="ed2page.12.383"></span>
<span class="lb head" data-page="18a.538" data-line="7" id="l18a.538.7"></span>
            <blockquote class="quote lemma">
<span class="lb" data-page="18a.538" data-line="8" id="l18a.538.8"></span>Τὸ δὲ μεσηγὺ τῶν πλευρέων καὶ τῶν ὀστέων τῶν ἀποπεφυκότων
<span class="lb" data-page="18a.538" data-line="9" id="l18a.538.9"></span>ἀπὸ τῶν σφονδύλων ἀποπληρέουσιν ἑκατέρωθεν
<span class="lb" data-page="18a.538" data-line="10" id="l18a.538.10"></span>οἱ μύες ἀπὸ τοῦ αὐχένος ἀρξάμενοι ἄχρι τῶν φρενῶν
<span class="lb" data-page="18a.538" data-line="11" id="l18a.538.11"></span>τῆς προσφύσιος.
</blockquote>
<span class="lb rule" data-page="18a.538" data-line="12" id="l18a.538.12"></span>
            <p>
<span class="lb" data-page="18a.538" data-line="13" id="l18a.538.13"></span>Οὐ πάνυ τι συμφωνεῖ τὸ φαινόμενον ἐκ τῆς ἀνατομῆς
<span class="lb" data-page="18a.538" data-line="14" id="l18a.538.14"></span>τῇ διανοίᾳ τῆς λέξεως. τὸ μὲν γὰρ φαινόμενον ὧδε ἔχει·
<span class="lb" data-page="18a.538" data-line="15" id="l18a.538.15"></span>κατὰ τὰς κεφαλὰς τῶν πλευρῶν ᾗ εἰσαρθροῦνται εἰς τοὺς
<span class="lb" data-page="18a.538" data-line="16" id="l18a.538.16"></span>σφονδύλους μύες εἰσὶν, ὄπισθεν μέν οἱ ῥαχῖται καλούμενοι
<span class="lb" data-page="18a.538" data-line="17" id="l18a.538.17"></span>κατὰ τὸ μῆκος τῆς ῥάχεως ἐκτεταμένοι μέχρι τῆς τῶν σκελῶν
<span class="lb" data-page="18a.538" data-line="18" id="l18a.538.18"></span>ἀρχῆς, ἔμπροσθεν δὲ κατὰ μῆκος, οὐ δι’ ὅλου τοῦ
<span class="pb" data-page="18a.539" id="p18a.539"></span>
<span class="lb" data-page="18a.539" data-line="1" id="l18a.539.1"></span>θώρακος ἐπικέκληνται μύες. ἐγκάρσιοι δὲ κεῖνται μεταξὺ
<span class="lb" data-page="18a.539" data-line="2" id="l18a.539.2"></span>τῶν πλευρῶν οὓς μεσοπλευρίους ὀνομάζουσιν, ἔπειτα βαίνουσι
<span class="lb" data-page="18a.539" data-line="3" id="l18a.539.3"></span>πρὸς ὀλίγας τῶν πλευρῶν οἱ ὑποβεβλημένοι τῷ στομάχῳ
<span class="lb" data-page="18a.539" data-line="4" id="l18a.539.4"></span>μύες, ὑφ’ ὧν εἰς τὸ πρόσω μέρος ὅλος ὁ τράχηλος
<span class="lb" data-page="18a.539" data-line="5" id="l18a.539.5"></span>ἑλκόμενος ἐπινεύει βραχὺ καὶ χωρὶς τῆς προκειμένης πρὸς
<span class="lb" data-page="18a.539" data-line="6" id="l18a.539.6"></span>κεφαλῆς διαρθρώσεως. ἐκείνη μὲν γὰρ αὕτη καθ’ ἑαυτὴν
<span class="lb" data-page="18a.539" data-line="7" id="l18a.539.7"></span>μεγίστην ἔχει κίνησιν ἐπινευόντων τε καὶ ἀνανευόντων, ἐὰν
<span class="lb" data-page="18a.539" data-line="8" id="l18a.539.8"></span>τοῖς μετὰ τοὺς πρώτους σφονδύλους αὐτὴν παραβάλλῃ. βραχυτάτην
<span class="lb" data-page="18a.539" data-line="9" id="l18a.539.9"></span>δ’ ἔχουσι τὴν πρὸς ἀλλήλους κίνησιν. ἀλλὰ κἀκ
<span class="lb" data-page="18a.539" data-line="10" id="l18a.539.10"></span>τῶν κατ’ ὀσφῦν χωρίων. ἐπαναβαίνουσι τῷ θώρακι κατὰ
<span class="lb" data-page="18a.539" data-line="11" id="l18a.539.11"></span>τὰς ἐσχάτας πλευρὰς αἱ κορυφαὶ τῆς ψόας. ὅσαι δ’ ἐν
<span class="lb" data-page="18a.539" data-line="12" id="l18a.539.12"></span>τῷ μεταξὺ τοῦ θώρακός εἰσιν οὐκ ἔχει μυῶν ἐπιβολὴν ἐν
<span class="lb" data-page="18a.539" data-line="13" id="l18a.539.13"></span>ταῖς πλαγίαις ἀποφύσεσι τῶν σφονδύλων, ἃς ἔφην διαρθροῦσθαι
<span class="lb" data-page="18a.539" data-line="14" id="l18a.539.14"></span>τὰς πλευράς. εἰσὶ δὲ καὶ ἄλλοι δύο μύες στενοὶ καὶ
<span class="lb" data-page="18a.539" data-line="15" id="l18a.539.15"></span>μικροὶ τοῖς ῥαχίταις περιτεταμένοι δι’ ὅλου τοῦ θώρακος
<span class="lb" data-page="18a.539" data-line="16" id="l18a.539.16"></span>ἔξωθεν, ἐν τοῖς πρόσω μέρεσιν αὐτῶν ἃ τοῖς ὀπίσω περὶ
<span class="lb" data-page="18a.539" data-line="17" id="l18a.539.17"></span>τὴν ἄκανθαν. αὕτη μὲν ἡ ἐκ τῆς ἀνατομῆς εὑρισκομένη
<span class="lb" data-page="18a.539" data-line="18" id="l18a.539.18"></span>θέσις τῶν περὶ τοὺς σφονδύλους μυῶν. ἴδωμεν ἐφεξῆς τίνων
<span class="pb" data-page="18a.540" id="p18a.540"></span>
<span class="lb" data-page="18a.540" data-line="1" id="l18a.540.1"></span>ὁ Ἱπποκράτης δύναται μνημονεύειν. ὅτι μὲν οὖν τῶν
<span class="lb" data-page="18a.540" data-line="2" id="l18a.540.2"></span>μεσοπλευρίων οὐ δύναται, δῆλον ἐκ τοῦ λέγειν τοὺς μύας
<span class="lb" data-page="18a.540" data-line="3" id="l18a.540.3"></span>ἀπὸ τοῦ αὐχένος ἄρχεσθαι. λείπει τοίνυν τῶν ῥαχιτῶν
<span class="lb" data-page="18a.540" data-line="4" id="l18a.540.4"></span>τούτων παρατεταμένων μνημονεύειν αὐτόν. ἀλλ’ οὐδετέρως
<span class="lb" data-page="18a.540" data-line="5" id="l18a.540.5"></span>καλῶς ἂν λέγοιτο τὸ μεταξὺ τῶν ὀστῶν καὶ τῶν πλευρῶν
<span class="lb" data-page="18a.540" data-line="6" id="l18a.540.6"></span>τῶν ἀποπεφυκότων ἀπὸ τῶν σφονδύλων τοὺς μῦς ἀναπληροῦν.
<span class="lb" data-page="18a.540" data-line="7" id="l18a.540.7"></span>οἱ μὲν γὰρ ῥαχῖται ταῖς διαρθρώσεσι τῶν εἰρημένων
<span class="lb" data-page="18a.540" data-line="8" id="l18a.540.8"></span>ὀστῶν ἐν ὅλῳ τῷ θώρακι πάσαις ὄπισθεν προβέβληται, μηδὲν
<span class="lb" data-page="18a.540" data-line="9" id="l18a.540.9"></span>ἀπολείποντες ἀσκέπαστον, ἀλλὰ τάς τε ῥίζας πάσας τῶν
<span class="lb" data-page="18a.540" data-line="10" id="l18a.540.10"></span>πλευρῶν τε ἅμα καὶ τῶν εἰς τὰ πλάγια τοῖς σφονδύλοις
<span class="lb" data-page="18a.540" data-line="11" id="l18a.540.11"></span>ἀποφύσεών εἰσι μετὰ τὰς διαρθρώσεις· καὶ μὲν δὴ καὶ τὸ
<span class="lb" data-page="18a.540" data-line="12" id="l18a.540.12"></span>κατὰ τὴν τελευτὴν εἰρημένον τῆς ῥήσεως τὸ ἄχρι τῆς προσφύσιος,
<span class="lb" data-page="18a.540" data-line="13" id="l18a.540.13"></span>εἰ μὴ ἐπὶ τῶν <span class="milestone ed2page" data-n="12.384" data-unit="ed2page" id="ed2page.12.384"></span>στενῶν λέγει τῶν μυῶν, τὴν
<span class="lb" data-page="18a.540" data-line="14" id="l18a.540.14"></span>τοῦ διαφράγματος πρόσφυσιν ἡμᾶς ἀναγκαῖον νοεῖν, εἰ δ’
<span class="lb" data-page="18a.540" data-line="15" id="l18a.540.15"></span>ἐπὶ τῶν ῥαχιτῶν, τὴν τῶν σκελῶν, εἰ μὴ περὶ πρόσφυσιν
<span class="lb" data-page="18a.540" data-line="16" id="l18a.540.16"></span>εἴρηκε τὴν τούτων διάρθρωσιν. ἐγὼ μὲν οὖν διὰ ταύτην
<span class="pb" data-page="18a.541" id="p18a.541"></span>
<span class="lb" data-page="18a.541" data-line="1" id="l18a.541.1"></span>τὴν λέξιν ἀπορῶ προσαρμόσαι τῷ φαινομένῳ, καί μοι δοκεῖ
<span class="lb" data-page="18a.541" data-line="2" id="l18a.541.2"></span>κατ’ ἀρχὴν εὐθέως ὑπὸ τοῦ πρώτου γράψαντος ἡμαρτῆσθαι
<span class="lb" data-page="18a.541" data-line="3" id="l18a.541.3"></span>ὥστε καὶ ἄλλων πολλῶν. ἐχόντων δ’ ὡς εἴρηται τῶν φαινομένων
<span class="lb" data-page="18a.541" data-line="4" id="l18a.541.4"></span>ζήτησις τῆς ἁρμοττούσης ἐξηγήσεως εἰς τὸ κοινὸν
<span class="lb" data-page="18a.541" data-line="5" id="l18a.541.5"></span>προκείσθω. τὸ δ’ οὖν ὡς ἐν διορισμοῖς δόξαν ἔχειν τινὰ
<span class="lb" data-page="18a.541" data-line="6" id="l18a.541.6"></span>πιθανότητα τοιόνδ’ ἐστί· πλευρὰς μὲν ἀκουσόμεθα τὰς
<span class="lb" data-page="18a.541" data-line="7" id="l18a.541.7"></span>τῶν σφονδύλων αὐτῶν κεφαλὰς, ἀποπεφυκότα δὲ τῶν σφονδύλων
<span class="lb" data-page="18a.541" data-line="8" id="l18a.541.8"></span>ὀστᾶ τὰ τὴν ἀκάνθην ἐργαζόμενα, τοὺς δὲ τὴν μεταξὺ
<span class="lb" data-page="18a.541" data-line="9" id="l18a.541.9"></span>χώραν ἑκατέρων ἀναπληροῦντας μῦς τοὺς ῥαχίτας,
<span class="lb" data-page="18a.541" data-line="10" id="l18a.541.10"></span>πρόσφυσιν δὲ τὴν τῶν φρενῶν. ὅ γε μὴν διδάσκαλος ἡμῶν
<span class="lb" data-page="18a.541" data-line="11" id="l18a.541.11"></span>Πέλοψ τὰς μὲν πλαγίας ἀποφύσεις τῶν σφονδύλων ἁπάντων
<span class="lb" data-page="18a.541" data-line="12" id="l18a.541.12"></span>πλευρὰς ἔφασκεν εἰρῆσθαι νῦν ὑπ’ αὐτοῦ, πρόσφυσιν δὲ τὴν
<span class="lb" data-page="18a.541" data-line="13" id="l18a.541.13"></span>τῶν φρενῶν.
</p>
<span class="lb rule" data-page="18a.541" data-line="14" id="l18a.541.14"></span>
          </article>

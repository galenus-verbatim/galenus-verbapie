<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.4">
<span class="pb page1" data-page="18a.497" id="p18a.497"></span>
<span class="milestone ed1page page1" data-n="5.611" data-unit="ed1page" id="ed1page.5.611"></span>
<span class="milestone ed2page page1" data-n="12.368" data-unit="ed2page" id="ed2page.12.368"></span>
<span class="lb head" data-page="18a.497" data-line="11" id="l18a.497.11"></span>
            <blockquote class="quote lemma">
<span class="lb" data-page="18a.497" data-line="12" id="l18a.497.12"></span>Τῶν δὲ κατωτέρω μετεξέτερα λύουσι κιρσοὶ γινόμενοι ἐν
<span class="lb" data-page="18a.497" data-line="13" id="l18a.497.13"></span>τοῖσι σκέλεσι, μᾶλλον δέ τι ἐγγινόμενοι κιρσοὶ ἐν τῇ κατ’
<span class="lb" data-page="18a.497" data-line="14" id="l18a.497.14"></span>ἰγνύην φλεβὶ. οἷσι δ’ ἄν τι κύφωμα ᾖ, λύουσιν· ἐγγίνονται
<span class="lb" data-page="18a.497" data-line="15" id="l18a.497.15"></span>δὲ καὶ ἐν τῇ κατὰ βουβῶνα.
</blockquote>
<span class="lb rule" data-page="18a.497" data-line="16" id="l18a.497.16"></span>
            <p>
<span class="lb" data-page="18a.497" data-line="17" id="l18a.497.17"></span>Ἔνιά φησι τῶν κατωτέρω τοῦ θώρακος παθῶν, τουτέστι
<span class="lb" data-page="18a.497" data-line="18" id="l18a.497.18"></span>τὰ κατ’ ὀσφῦν, ὑπὸ κιρσῶν ἢ δυσεντερίας λύεσθαι, μεταλαμβανομένων
<span class="pb" data-page="18a.498" id="p18a.498"></span>
<span class="lb" data-page="18a.498" data-line="1" id="l18a.498.1"></span>δηλονότι τῶν ἐργασαμένων αὐτὰ χυμῶν εἰς
<span class="lb" data-page="18a.498" data-line="2" id="l18a.498.2"></span>πρώτην μὲν αὐτὴν τὴν ἐπὶ τῇ ῥάχει μεγίστην φλέβα, μετ’
<span class="lb" data-page="18a.498" data-line="3" id="l18a.498.3"></span>ἐκείνην δὲ εἰς τὰς ἀποφύσεις αὐτῆς τὰς ἐπὶ τὰ σκέλη.
<span class="lb" data-page="18a.498" data-line="4" id="l18a.498.4"></span>τοιαύτη δὲ οὐδεμία φλέψ ἐστι κατὰ θώρακα ἡ τοὺς μοχθηροὺς
<span class="lb" data-page="18a.498" data-line="5" id="l18a.498.5"></span>χυμοὺς ὑποδέξασθαι δυναμένη· μία μέν ἐστιν ἡ τὰς
<span class="lb" data-page="18a.498" data-line="6" id="l18a.498.6"></span>ὀκτὼ πλευρὰς ἑκατέρωθεν φέρουσα, δύο δ’ ἄλλαι μικραὶ
<span class="lb" data-page="18a.498" data-line="7" id="l18a.498.7"></span>τὰς ὑψηλάς τε παρὰ τὰς ἐξ ἑκατέρου μέρους μία, πασῶν
<span class="lb" data-page="18a.498" data-line="8" id="l18a.498.8"></span>δ’ αὐτῶν εἰς τὸν θώρακα κατασχιζομένων τε καὶ ἀναλισκομένων.
<span class="lb" data-page="18a.498" data-line="9" id="l18a.498.9"></span>εἰ δὲ μεταβληθείη τις χυμὸς εἰς αὐτὰς ἐκ τῶν
<span class="lb" data-page="18a.498" data-line="10" id="l18a.498.10"></span>φυμάτων ἐκκενωθῆναί που δύναται καὶ τὸ δ’ ἐπίπαλαι φάναι
<span class="lb" data-page="18a.498" data-line="11" id="l18a.498.11"></span>αὐτὸ δύσκολον. οἱ γὰρ τὰ σκληρὰ καὶ δύσπεπτα γεννῶντες
<span class="lb" data-page="18a.498" data-line="12" id="l18a.498.12"></span>χυμοὶ γλίσχροι εἰσὶ καὶ παχεῖς, ὥστ’ οὐ ῥᾳδίως εἰς
<span class="lb" data-page="18a.498" data-line="13" id="l18a.498.13"></span>τὰς στενὰς μεταλαμβάνονται φλεβάς. ἡ δὲ κατ’ ὀσφῦν φλέψ
<span class="lb" data-page="18a.498" data-line="14" id="l18a.498.14"></span>εὐρυτάτη τ’ ἐστὶ καὶ πάσαις ταῖς κάτω<span class="milestone ed2page" data-n="12.369" data-unit="ed2page" id="ed2page.12.369"></span> φλεψὶν
<span class="lb" data-page="18a.498" data-line="15" id="l18a.498.15"></span>αὕτη χορηγεῖ τὸ αἷμα. τοὺς οὖν παχεῖς τούτους καὶ γλίσχρους
<span class="lb" data-page="18a.498" data-line="16" id="l18a.498.16"></span>χυμοὺς, ὅταν ποτὲ μεταλάβῃ τῆς ἐν τοῖς πεπονθόσι
<span class="lb" data-page="18a.498" data-line="17" id="l18a.498.17"></span>μορίοις δυνάμεως ῥωσθείσης, ὡς ἀπώσασθαι τὸ περιττὸν
<span class="lb" data-page="18a.498" data-line="18" id="l18a.498.18"></span>ἐναποτίθεται ταῖς ἐνταῦθα καθηκούσαις φλεψὶν, ὑφ’ ὧν
<span class="pb" data-page="18a.499" id="p18a.499"></span>
<span class="lb" data-page="18a.499" data-line="1" id="l18a.499.1"></span>ἀνευρύνονται μὲν καὶ κιρσοῦνται, παχέων μὲν ἱκανῶς ὄντων
<span class="lb" data-page="18a.499" data-line="2" id="l18a.499.2"></span>εὐθέως ἐν τῇ κατὰ βουβῶνα, μετριωτέρων δὲ ὑπαρχόντων
<span class="lb" data-page="18a.499" data-line="3" id="l18a.499.3"></span>ἐν τῇ κατὰ τὴν ἰγνύαν. ἔνθα γὰρ ἂν πρῶτον ὑπὸ
<span class="lb" data-page="18a.499" data-line="4" id="l18a.499.4"></span>πάχους τε καὶ γλισχρότητος ἐμφραχθέντες ἱστῶσιν, ἐνταῦθα
<span class="lb" data-page="18a.499" data-line="5" id="l18a.499.5"></span>διϊστᾶσί τε καὶ διευρύνουσι τὴν φλέβα. καὶ γὰρ τοῖς ἄνευ
<span class="lb" data-page="18a.499" data-line="6" id="l18a.499.6"></span>τοιαύτης αἰτίας ἔχουσιν ἐν τοῖς σκέλεσι κιρσοὺς ἀνάλογον
<span class="lb" data-page="18a.499" data-line="7" id="l18a.499.7"></span>τῷ πάχει τοῦ χυμοῦ τὰς ἀνευρυνομένας φλέβας ἰδεῖν ἐστίν,
<span class="lb" data-page="18a.499" data-line="8" id="l18a.499.8"></span>ἐπὶ μὲν τοῖς παχυτάτοις τὰς εὐρυτάτας οἷαί πέρ εἰσιν αἱ
<span class="lb" data-page="18a.499" data-line="9" id="l18a.499.9"></span>κατὰ βουβῶνα, ἐπὶ δὲ τοῖς ἦττον ἐκείνων παχέσι τὰς ἧττον
<span class="lb" data-page="18a.499" data-line="10" id="l18a.499.10"></span>εὐρείας, ὁποῖαι κατ’ ἰγνύας εἰσί. ποτὲ μὲν γὰρ ἐν ταῖς
<span class="lb" data-page="18a.499" data-line="11" id="l18a.499.11"></span>μείζοσι τροφαῖς ἐμφραττόμενοι τὸ πάθος ἐργάζονται, ποτὲ
<span class="lb" data-page="18a.499" data-line="12" id="l18a.499.12"></span>δὲ εἰς τὰς κατωτέρας χωροῦσιν, ὅσαι στενότεραι. παχὺ δὲ
<span class="lb" data-page="18a.499" data-line="13" id="l18a.499.13"></span>πάντως ἐν τοῖς κιρσοῖς ἐστι τὸ αἷμα, μελαγχολικῶν δ’ ἐστὶ
<span class="lb" data-page="18a.499" data-line="14" id="l18a.499.14"></span>πλειστάκις τὸ πάθος, ἔστι δ’ ὅτε ἑτέρων ὠμῶν καὶ παχέων
<span class="lb" data-page="18a.499" data-line="15" id="l18a.499.15"></span>χυμῶν.
</p>
<span class="lb rule" data-page="18a.499" data-line="16" id="l18a.499.16"></span>
          </article>

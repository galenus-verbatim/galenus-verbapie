<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.41">
<span class="pb page1" data-page="18a.542" id="p18a.542"></span>
<span class="milestone ed1page page1" data-n="5.618" data-unit="ed1page" id="ed1page.5.618"></span>
<span class="milestone ed2page page1" data-n="12.384" data-unit="ed2page" id="ed2page.12.384"></span>
<span class="lb head" data-page="18a.542" data-line="7" id="l18a.542.7"></span>
            <blockquote class="quote lemma">
<span class="lb" data-page="18a.542" data-line="8" id="l18a.542.8"></span>Ἀπὸ μὲν τοῦ ἱεροῦ ὀστέου ἄχρι τοῦ μεγάλου σφονδύλου,
<span class="lb" data-page="18a.542" data-line="9" id="l18a.542.9"></span>παρ’ ὃν προσήρτηται τῶν σκελέων ἡ πρόσφυσις ἄχρι μὲν
<span class="lb" data-page="18a.542" data-line="10" id="l18a.542.10"></span>τούτου κυφή. κύστις τε γὰρ καὶ γοναὶ καὶ ἀρχοῦ τὸ
<span class="lb" data-page="18a.542" data-line="11" id="l18a.542.11"></span>χαλαρὸν ἐν τουτέῳ ἔκτισται.
</blockquote>
<span class="lb rule" data-page="18a.542" data-line="12" id="l18a.542.12"></span>
            <p>
<span class="lb" data-page="18a.542" data-line="13" id="l18a.542.13"></span>Τὴν τῶν σκελῶν πρόσφυσιν ἔνεστιν ἀκούειν πολυειδῶς,
<span class="lb" data-page="18a.542" data-line="14" id="l18a.542.14"></span>κυριώτατον μὲν ἴσως τὴν ἀπὸ τῆς κατ’ ἰσχίον διαρθρώσεως
<span class="lb" data-page="18a.542" data-line="15" id="l18a.542.15"></span>ἥτις γίγνεται τοῦ μηροῦ τῆς κεφαλῆς συνδονουμένης τῷ κατ’
<span class="lb" data-page="18a.542" data-line="16" id="l18a.542.16"></span>ἰσχίον ὀστῷ, διά τε τῶν πλατέων συνδέσμων καὶ τοῦ στρογγύλου,
<span class="lb" data-page="18a.542" data-line="17" id="l18a.542.17"></span>καθ’ ὃν τῷ βαθυτάτῳ τῆς κοτύλης συμφύεται καὶ
<span class="lb" data-page="18a.542" data-line="18" id="l18a.542.18"></span>διὰ τῶν μυῶν κινούντων τὴν τοῦ μηροῦ διάρθρωσιν, εἰκότως
<span class="pb" data-page="18a.543" id="p18a.543"></span>
<span class="lb" data-page="18a.543" data-line="1" id="l18a.543.1"></span>ἂν λέγοιτο τοῖς ὑπερκειμένοις συμφύεσθαι τὸ σκέλος καὶ
<span class="lb" data-page="18a.543" data-line="2" id="l18a.543.2"></span>μετὰ ταῦτα διὰ νεύρων, εἶτ’ ἔπειτα διὰ ἀρτηριῶν τε καὶ
<span class="lb" data-page="18a.543" data-line="3" id="l18a.543.3"></span>φλεβῶν. ἔοικε δὲ νῦν ὁ Ἱπποκράτης τὴν διὰ τῶν νεύρων
<span class="lb" data-page="18a.543" data-line="4" id="l18a.543.4"></span>προσάρτησιν δηλοῦν. εἰ δὲ τῶν κατὰ ὀσφῦν ἔσχατον σφόνδυλον
<span class="lb" data-page="18a.543" data-line="5" id="l18a.543.5"></span>ὃ διαρθροῦται τῷ πλάτει γε καὶ ἱερῷ καλουμένῳ ὀστῷ
<span class="lb" data-page="18a.543" data-line="6" id="l18a.543.6"></span>τῶν ἐπὶ τὰ σκέλη φερομένων νεύρων ἐστὶν ἡ ἔκφυσις. ἀλλὰ
<span class="lb" data-page="18a.543" data-line="7" id="l18a.543.7"></span>καὶ τὸ ἵνα χρὴ τὸ ὑπὸ τοῦ τόπου κατ’ αὐτὴν εἷναι τὴν ῥάχιν,
<span class="lb" data-page="18a.543" data-line="8" id="l18a.543.8"></span>ὑπὸ τοῦ κατὰ τὴν ἀνατομὴν φαινομένου μαρτυρεῖται
<span class="lb" data-page="18a.543" data-line="9" id="l18a.543.9"></span>καὶ τὸ κύστιν καὶ γονὰς<span class="milestone ed2page" data-n="12.385" data-unit="ed2page" id="ed2page.12.385"></span> καὶ ἀρχοῦ τὸ χαλαρὸν
<span class="lb" data-page="18a.543" data-line="10" id="l18a.543.10"></span>ἐν τούτῳ κεῖσθαι· διόπερ καὶ κυρτὸν ἔξωθεν ἐγένετο. γονὰς
<span class="lb" data-page="18a.543" data-line="11" id="l18a.543.11"></span>δὲ εἴρηκε τὰ γεννητὰ μόρια, μήτραν μὲν ἐπὶ τῶν θηλειῶν,
<span class="lb" data-page="18a.543" data-line="12" id="l18a.543.12"></span>ἐπὶ δὲ τῶν ἀνδρῶν τὰ σπερμάτικά τινα καλούμενα, χαλαρὸν
<span class="lb" data-page="18a.543" data-line="13" id="l18a.543.13"></span><span class="milestone ed1page" data-n="5.619" data-unit="ed1page" id="ed1page.5.619"></span>δ’ ἀρχοῦ κέκληκε τὸ μετὰ σφιγκτῆρα· καὶ γὰρ καὶ
<span class="lb" data-page="18a.543" data-line="14" id="l18a.543.14"></span>ἐπίκειται τῷ ἱερῷ ὀστῷ τοῦτο καὶ ὄντως ἐστὶ χαλαρὸν οὐκ
<span class="lb" data-page="18a.543" data-line="15" id="l18a.543.15"></span>ἔχων τοὺς σφίγγοντας μῦς τὸ πέρας τοῦ ἀπευθυσμένου.
</p>
<span class="lb rule" data-page="18a.543" data-line="16" id="l18a.543.16"></span>
          </article>

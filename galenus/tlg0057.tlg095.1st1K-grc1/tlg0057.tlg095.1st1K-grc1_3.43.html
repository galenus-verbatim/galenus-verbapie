<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.43">
<span class="pb page1" data-page="18a.544" id="p18a.544"></span>
<span class="milestone ed1page page1" data-n="5.619" data-unit="ed1page" id="ed1page.5.619"></span>
<span class="milestone ed2page page1" data-n="12.385" data-unit="ed2page" id="ed2page.12.385"></span>
<span class="lb head" data-page="18a.544" data-line="10" id="l18a.544.10"></span>
            <blockquote class="quote lemma">
<span class="lb" data-page="18a.544" data-line="11" id="l18a.544.11"></span>Καὶ παραφύσιας ἔχει μυῶν τοῦτο μοῦνον τὸ χωρίον ἐκ τῶν
<span class="lb" data-page="18a.544" data-line="12" id="l18a.544.12"></span>εἴσωθεν, ἃς δὴ καλέουσι ψόας.
</blockquote>
<span class="lb rule" data-page="18a.544" data-line="13" id="l18a.544.13"></span>
            <p>
<span class="lb" data-page="18a.544" data-line="14" id="l18a.544.14"></span>Ἐκ ταύτης τῆς ῥήσεως μάλιστά τις τεκμήραιτο μὴ
<span class="lb" data-page="18a.544" data-line="15" id="l18a.544.15"></span>συναριθμεῖν αὐτὸν τῇ ῥάχει τοὺς κατὰ τράχηλον σφονδύλους.
<span class="lb" data-page="18a.544" data-line="16" id="l18a.544.16"></span>ὡς γὰρ ἐκ τοῦ πλατέος ὀστοῦ καὶ τῶν κατὰ θώρακα
<span class="lb" data-page="18a.544" data-line="17" id="l18a.544.17"></span>σφονδύλων συγκειμένης ὅλης τῆς ῥάχεως, οὕτω παραφύσιας
<span class="pb" data-page="18a.545" id="p18a.545"></span>
<span class="lb" data-page="18a.545" data-line="1" id="l18a.545.1"></span>ἔχει μυῶν τοῦτο μόνον τὸ ἔσωθεν. εἰ γὰρ δὴ καὶ τοὺς
<span class="lb" data-page="18a.545" data-line="2" id="l18a.545.2"></span>κατὰ τράχηλον αὐτοῖς συνηρίθμει, ψευδὲς ἂν ἦν ἐναργῶς·
<span class="lb" data-page="18a.545" data-line="3" id="l18a.545.3"></span>οὐ γὰρ μόνον τούτου τοῦ χωρίου παραφύσεις μυῶν ἔχοντος
<span class="lb" data-page="18a.545" data-line="4" id="l18a.545.4"></span>καὶ τοῦ τραχήλου μεγάλους μῦς ἐκ τῶν ἔνδον μερῶν. οὐδὲ
<span class="lb" data-page="18a.545" data-line="5" id="l18a.545.5"></span>γὰρ ἠγνόησέ τις αὐτοὺς ἀξιολόγους ὄντας, ὅπως καὶ οἱ μικρότεροι
<span class="lb" data-page="18a.545" data-line="6" id="l18a.545.6"></span>μύες ἦσαν, οὐκ ἂν αὐτοὺς ἠγνόησεν. εἰ μέντοι
<span class="lb" data-page="18a.545" data-line="7" id="l18a.545.7"></span>μόριόν τι τῶν ψοῶν ὑπὲρ τὴν τῶν φρενῶν ἀναγίνεται πρόσφυσιν,
<span class="lb" data-page="18a.545" data-line="8" id="l18a.545.8"></span>οὐκ ἐπεσημήνατο τοῖς προκειμένοις νῦν οὐχ ἡγούμενος
<span class="lb" data-page="18a.545" data-line="9" id="l18a.545.9"></span>ἁρμόττειν τὴν τοιαύτην ἀκριβολογίαν.
</p>
<span class="lb rule" data-page="18a.545" data-line="10" id="l18a.545.10"></span>
          </article>

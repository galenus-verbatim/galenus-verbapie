<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.45">
<span class="pb page1" data-page="18a.546" id="p18a.546"></span>
<span class="milestone ed1page page1" data-n="5.619" data-unit="ed1page" id="ed1page.5.619"></span>
<span class="milestone ed2page page1" data-n="12.386" data-unit="ed2page" id="ed2page.12.386"></span>
<span class="lb head" data-page="18a.546" data-line="12" id="l18a.546.12"></span>
            <blockquote class="quote lemma">
<span class="lb" data-page="18a.546" data-line="13" id="l18a.546.13"></span>Αὐτὸ δὲ τὸ ἄρθρον τοῦ αὐχένος λορδόν ἐστιν. ὁκόσοισι
<span class="lb" data-page="18a.546" data-line="14" id="l18a.546.14"></span>μὲν οὖν κυφώματα γίνεται κατὰ τοὺς σφονδύλους ἔξωσις
<span class="lb" data-page="18a.546" data-line="15" id="l18a.546.15"></span>μὲν μεγάλη ἀποῤῥαγεῖσα ἀπὸ τῆς συμφύσιος ἢ ἑνὸς σφονδύλου
<span class="lb" data-page="18a.546" data-line="16" id="l18a.546.16"></span>ἢ καὶ πλειόνων οὐ μάλα πολλοῖσι γίνεται, ἀλλ’ ὀλίγοισιν.
<span class="lb" data-page="18a.546" data-line="17" id="l18a.546.17"></span>οὐδὲ γὰρ τὰ τρώματα τὰ τοιαῦτα ῥηΐδιον γίνεσθαι,
<span class="lb" data-page="18a.546" data-line="18" id="l18a.546.18"></span>οὔτε γὰρ ἐς τὸ ἔξω ἐξωθῆναι ῥηΐδιον ἐστιν, εἰ μὴ
<span class="pb" data-page="18a.547" id="p18a.547"></span>
<span class="lb" data-page="18a.547" data-line="1" id="l18a.547.1"></span>ἐκ τοῦ ἔμπροσθεν ἰσχυρῷ τινι τρωθείη διὰ τῆς κοιλίης.
<span class="lb" data-page="18a.547" data-line="2" id="l18a.547.2"></span>οὕτω δ’ ἂν ἀπόλοιτο ἢ εἴ τις ἀφ’ ὑψηλοῦ τοῦ χωρίου
<span class="lb" data-page="18a.547" data-line="3" id="l18a.547.3"></span>πεσὼν ἐρείσειε τοῖσιν ἰσχίοισιν ἢ τοῖσιν ὤμοισιν· ἀλλὰ
<span class="lb" data-page="18a.547" data-line="4" id="l18a.547.4"></span>καὶ οὕτως ἂν ἀποθάνοι, παραχρῆμα δὲ οὐκ ἂν ἀποθάνοι.
<span class="lb" data-page="18a.547" data-line="5" id="l18a.547.5"></span>ἐκ δὲ τοῦ ὄπισθεν οὐ ῥηΐδιον τοιαύτην ἔξαλσιν γενέσθαι
<span class="lb" data-page="18a.547" data-line="6" id="l18a.547.6"></span>ἐς τὸ εἴσω, εἰ μὴ ὑπέρβαρύ τι ἄχθος ἐμπέσοι.
<span class="lb" data-page="18a.547" data-line="7" id="l18a.547.7"></span>τῶν τε γὰρ ὀστέων τῶν ἐκπεφυκότων ἔξωθεν ἕκαστον
<span class="lb" data-page="18a.547" data-line="8" id="l18a.547.8"></span>τοιοῦτόν ἐστιν, ὥστε πρόσθεν ἂν αὐτὸ καταγείη, πρὶν ἢ
<span class="lb" data-page="18a.547" data-line="9" id="l18a.547.9"></span>μεγάλην ῥοπὴν εἴσω ποιῆσαι τούς τε συνδέσμους
<span class="lb" data-page="18a.547" data-line="10" id="l18a.547.10"></span>βιασάμενον.
</blockquote>
<span class="lb rule" data-page="18a.547" data-line="11" id="l18a.547.11"></span>
            <p>
<span class="lb" data-page="18a.547" data-line="12" id="l18a.547.12"></span>Εἰς τὸ πρόσω ῥέπον δηλονότι, καὶ γὰρ φαίνεται τοῦτο.
<span class="lb" data-page="18a.547" data-line="13" id="l18a.547.13"></span>δύο δὲ εἰσιν οἱ πρῶτοι σφόνδυλοι, καθ’ οὓς τὸ ἄρθρον γίγνεται
<span class="lb" data-page="18a.547" data-line="14" id="l18a.547.14"></span>τοῦ αὐχένος, καθ’ ὃ λοιπὸν τρεῖς εἰσιν, ὧν οὐκ ἐμνημόνευσεν,
<span class="lb" data-page="18a.547" data-line="15" id="l18a.547.15"></span>ὅπως ἔχουσι θέσεως ἐν τῷ μεταξὺ τοῦ δευτέρου
<span class="lb" data-page="18a.547" data-line="16" id="l18a.547.16"></span>καὶ τοῦ ἕκτου, τρίτος καὶ τέταρτος καὶ πέμπτος. οἳ δὴ
<span class="lb" data-page="18a.547" data-line="17" id="l18a.547.17"></span>μάλιστα φαίνονται θέσιν εὐθεῖαν ἔχοντες ὄντες καὶ ἄλλοι
<span class="lb" data-page="18a.547" data-line="18" id="l18a.547.18"></span>μικρότατοι τῶν δύο σφονδύλων, καὶ μάλισθ’ ὁ τρίτος· ὁ γάρ
<span class="lb" data-page="18a.547" data-line="19" id="l18a.547.19"></span>τοι τέταρτος ἢ μείζων ἐστὶν αὐτοῦ, καθάπερ καὶ τούτοις
<span class="pb" data-page="18a.548" id="p18a.548"></span>
<span class="lb" data-page="18a.548" data-line="1" id="l18a.548.1"></span>πάλιν ὁ πέμπτος· ὁ δὲ ἕκτος οὐ τούτων μόνον, ἀλλὰ καὶ
<span class="lb" data-page="18a.548" data-line="2" id="l18a.548.2"></span>τοῦ ἑβδόμου μείζων. οἱ δ’ ἀπὸ τοῦδε πάντες ἄχρι καὶ τοῦ
<span class="lb" data-page="18a.548" data-line="3" id="l18a.548.3"></span>πέρατος τῆς ῥάχεως ἀλλήλων ἀνάλογον μείζους εἰσὶν ἐπ’
<span class="lb" data-page="18a.548" data-line="4" id="l18a.548.4"></span>ἀνθρώπου ἐξειαζομένου τοῦ λόγου καὶ μετ’ αὐτὸν ἐπὶ πιθήκοις,
<span class="lb" data-page="18a.548" data-line="5" id="l18a.548.5"></span>ὅσοι τὸ πρόσωπον ἀνθρωποειδέστερον ἔχουσι καὶ
<span class="lb" data-page="18a.548" data-line="6" id="l18a.548.6"></span>μᾶλλον τῶν ἄλλων ὄρθιοι βαδίζουσιν, οὗτοι τά τ’ ἄλλα καὶ
<span class="lb" data-page="18a.548" data-line="7" id="l18a.548.7"></span>τὴν τῶν ὀστῶν θέσιν ἂν ἐοίκασιν ἀνθρώποις ἔχουσι δέ τι
<span class="lb" data-page="18a.548" data-line="8" id="l18a.548.8"></span>κοινὸν ἐν τῇ ῥάχει πρὸς τὰ ἄλλα ζῶα τὰ τετραπόδα τοῖς
<span class="lb" data-page="18a.548" data-line="9" id="l18a.548.9"></span>ἀνθρώποις οὐχ ὑπάρχον. ἔστι γὰρ αὐτοῖς ὀσφὺς μακροτέρα
<span class="lb" data-page="18a.548" data-line="10" id="l18a.548.10"></span>τῆς ἐπ’ ἀνθρώπου ἀνάλογον δηλονότι τοῦ μεγέθους τοῦ ἄλλου
<span class="lb" data-page="18a.548" data-line="11" id="l18a.548.11"></span>ἐξεταζόντων ἡμῶν ἀνθρώποις μόνον ε΄ κατὰ τὴν ὀσφῦν
<span class="lb" data-page="18a.548" data-line="12" id="l18a.548.12"></span>εἰσι σφόνδυλοι τοῖς πιθήκοις, ὥσπερ καὶ τοῖς ἄλλοις τετράποσίν
<span class="lb" data-page="18a.548" data-line="13" id="l18a.548.13"></span>εἰσιν. ἐπισημήνασθαι δὲ προσήκει κατὰ τὸν ἐνεστῶτα
<span class="lb" data-page="18a.548" data-line="14" id="l18a.548.14"></span>λόγον ὅτι προθέμενος εἰπεῖν περὶ τοῦ τῆς ῥάχεως σχήματος
<span class="lb" data-page="18a.548" data-line="15" id="l18a.548.15"></span>ἀρξάμενός τε τοῦ λόγου κατὰ τήνδε τὴν λέξιν, αὐτὴ δὲ
<span class="lb" data-page="18a.548" data-line="16" id="l18a.548.16"></span>ἡ ῥάχις κατὰ μῆκος ἰθυσκόλιός ἐστιν. ἐπὶ τελευτῇ τοῦ
<span class="lb" data-page="18a.548" data-line="17" id="l18a.548.17"></span>λόγου προσέθηκεν, αὐτὸ δὲ τὸ ἄρθρον τοῦ <span class="milestone ed2page" data-n="12.387" data-unit="ed2page" id="ed2page.12.387"></span>αὐχένος
<span class="lb" data-page="18a.548" data-line="18" id="l18a.548.18"></span>λορδόν ἐστι. δόξει γὰρ οὖν πάλιν ἐν τούτῳ καὶ τὸν τράχηλον
<span class="lb" data-page="18a.548" data-line="19" id="l18a.548.19"></span>προσνέμειν τῇ ῥάχει.
</p>
<span class="lb rule" data-page="18a.548" data-line="20" id="l18a.548.20"></span>
          </article>

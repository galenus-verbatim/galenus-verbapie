<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.47">
<span class="pb page1" data-page="18a.550" id="p18a.550"></span>
<span class="milestone ed1page page1" data-n="5.620" data-unit="ed1page" id="ed1page.5.620"></span>
<span class="milestone ed2page page1" data-n="12.387" data-unit="ed2page" id="ed2page.12.387"></span>
<span class="lb head" data-page="18a.550" data-line="4" id="l18a.550.4"></span>
            <blockquote class="quote lemma">
<span class="lb" data-page="18a.550" data-line="5" id="l18a.550.5"></span>Ἔπειτα ἐσμασάμενος ἐς τὴν κοιλίην ἐκ τοῦ εἴσωθεν τῇ χειρὶ
<span class="lb" data-page="18a.550" data-line="6" id="l18a.550.6"></span>ἐς τὸ ἔξω ἀντωθέοι, καὶ ταῦτα νεκρῷ μὲν οἷόν τε ποιέειν,
<span class="lb" data-page="18a.550" data-line="7" id="l18a.550.7"></span>ζῶντι δὲ οὐ πάνυ. διὰ τί οὖν ταῦτα γράφω; ὅτι οἴονταί
<span class="lb" data-page="18a.550" data-line="8" id="l18a.550.8"></span>τινες ἰητρευκέναι ἀνθρώπους, οἶσιν εἴσωθεν ἔπεσον σφόνδυλοι
<span class="lb" data-page="18a.550" data-line="9" id="l18a.550.9"></span>τελέως ὑπερβάντες τὰ ἄρθρα. καίτοι γε ῥηΐστην
<span class="lb" data-page="18a.550" data-line="10" id="l18a.550.10"></span>ἐς τὸ περιγενέσθαι τῶν διαστροφέων ταύτην ἔνιοι νομίζουσι
<span class="lb" data-page="18a.550" data-line="11" id="l18a.550.11"></span>καὶ οὐδὲν δεῖσθαι ἐμβολῆς, ἀλλ’ αὐτόματα ὑγιέα
<span class="lb" data-page="18a.550" data-line="12" id="l18a.550.12"></span>γενέσθαι τὰ τοιαῦτα. ἀγνοέουσι δὲ πολλοὶ καὶ κερδαίνουσιν
<span class="lb" data-page="18a.550" data-line="13" id="l18a.550.13"></span>ὅτι ἀγνοέουσι· πείθουσι γὰρ τοὺς θέλας, ἐξαπατῶνται
<span class="lb" data-page="18a.550" data-line="14" id="l18a.550.14"></span>δὲ διὰ τόδε. οἴονται τὴν ἄκανθαν τὴν ἐξέχουσαν
<span class="lb" data-page="18a.550" data-line="15" id="l18a.550.15"></span>κατὰ τὴν ῥάχιν ταύτην τοὺς σφονδύλους αὐτοὺς εἶναι,
<span class="lb" data-page="18a.550" data-line="16" id="l18a.550.16"></span>ὅτι στρογγύλον αὐτῶν ἕκαστον φαίνεται ψαυόμενον, ἀγνοοῦντες
<span class="lb" data-page="18a.550" data-line="17" id="l18a.550.17"></span>ὅτι τὰ ὀστέα ταῦτά ἐστι τὰ ἀπὸ τῶν σφονδύλων
<span class="lb" data-page="18a.550" data-line="18" id="l18a.550.18"></span>πεφυκότα, περὶ ὧν ὁ λόγος ὀλίγῳ πρόσθεν εἴρηται.
<span class="pb" data-page="18a.551" id="p18a.551"></span>
<span class="lb" data-page="18a.551" data-line="1" id="l18a.551.1"></span>οἱ δὲ σφόνδυλοι πολὺ προσωτέρω ἄπεισι. στενοτάτην γὰρ
<span class="lb" data-page="18a.551" data-line="2" id="l18a.551.2"></span>πάντων ζώων ἄνθρωπος κοιλίην ἔχει ὡς ἐπὶ μεγέθει ἀπὸ
<span class="lb" data-page="18a.551" data-line="3" id="l18a.551.3"></span>τοῦ ὄπισθεν ἐς τὸ ἔμπροσθεν ποτὶ καὶ κατὰ τὸ στῆθος.
<span class="lb" data-page="18a.551" data-line="4" id="l18a.551.4"></span>ὅταν οὖν τι τούτων τῶν ὀστέων τῶν ὑπερεχόντων ἰσχυρῶς
<span class="lb" data-page="18a.551" data-line="5" id="l18a.551.5"></span>καταγῇ, ἤν τε πλείω ταύτῃ ταπεινότερον τὸ χωρίον
<span class="lb" data-page="18a.551" data-line="6" id="l18a.551.6"></span>γίνεται ἢ τὸ ἔνθεν καὶ ἔνθεν. διὰ τοῦτο ἐξαπατῶνται
<span class="lb" data-page="18a.551" data-line="7" id="l18a.551.7"></span>οἰόμενοι τοὺς σφονδύλους εἴσω οἴχεσθαι, προσεξαπατᾷ
<span class="lb" data-page="18a.551" data-line="8" id="l18a.551.8"></span>δὲ ἔτι αὐτοὺς καὶ τὰ σχήματα τῶν τετρωμένων· ἢν μὲν
<span class="lb" data-page="18a.551" data-line="9" id="l18a.551.9"></span>γὰρ πειρῶνται καμπύλεσθαι, ὀδυνῶνται ὀστέα τὰ περιτενέος
<span class="lb" data-page="18a.551" data-line="10" id="l18a.551.10"></span>γιγνομένου ταύτῃ τοῦ δέρματος ᾗ τέτρωται καὶ ἅμα
<span class="lb" data-page="18a.551" data-line="11" id="l18a.551.11"></span>τὰ κατεηγότα ἐνθράσσει οὕτω μᾶλλον τὸν χρῶτα, ἢν δὲ
<span class="lb" data-page="18a.551" data-line="12" id="l18a.551.12"></span>λορδαίνουσι ῥᾴους εἰσί. χαλαρώτερον γὰρ τὸ δέρμα κατὰ
<span class="lb" data-page="18a.551" data-line="13" id="l18a.551.13"></span>τὸ τρῶμα γίνεται καὶ τὰ ὀστέα ἧσσον ἐνθράσσει, ἀτὰρ
<span class="lb" data-page="18a.551" data-line="14" id="l18a.551.14"></span>καὶ ἤν τις ψαύῃ αὐτῶν κατὰ τοῦτο, ὑπείκουσι λορδοῦντες
<span class="lb" data-page="18a.551" data-line="15" id="l18a.551.15"></span>καὶ τὸ χωρίον κενὸν καὶ μαλθακὸν ψαυόμενον ταύτῃ
<span class="lb" data-page="18a.551" data-line="16" id="l18a.551.16"></span>φαίνεται. ταῦτα πάντα τὰ εἰρημένα προσεξαπατᾷ τοὺς
<span class="lb" data-page="18a.551" data-line="17" id="l18a.551.17"></span>ἰητρούς. ὑγιέες δὲ ταχέως καὶ ἀσινέως αὐτόματοι οἱ
<span class="pb" data-page="18a.552" id="p18a.552"></span>
<span class="lb" data-page="18a.552" data-line="1" id="l18a.552.1"></span>τοιοῦτοι γίνονται. <span class="milestone ed2page" data-n="12.388" data-unit="ed2page" id="ed2page.12.388"></span>ταχέως γὰρ πάντα τὰ τοιαῦτα
<span class="lb" data-page="18a.552" data-line="2" id="l18a.552.2"></span>ὀστέα ἐπιπωροῦται ὅσα χαῦνά ἐστιν.
</blockquote>
<span class="lb rule" data-page="18a.552" data-line="3" id="l18a.552.3"></span>
            <p>
<span class="lb" data-page="18a.552" data-line="4" id="l18a.552.4"></span>Ἐσμασάμενος τουτέστι ἐντιθεὶς εἰς βάθος τὴν χεῖρα
<span class="lb" data-page="18a.552" data-line="5" id="l18a.552.5"></span>χάριν τοῦ διαζητῆσαί τι τῶν ἐν αὐτῷ.
</p>
<span class="lb rule" data-page="18a.552" data-line="6" id="l18a.552.6"></span>
          </article>

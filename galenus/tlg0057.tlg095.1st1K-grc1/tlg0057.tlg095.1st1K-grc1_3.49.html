<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.49">
<span class="pb page1" data-page="18a.553" id="p18a.553"></span>
<span class="milestone ed1page page1" data-n="5.620" data-unit="ed1page" id="ed1page.5.620"></span>
<span class="milestone ed2page page1" data-n="12.388" data-unit="ed2page" id="ed2page.12.388"></span>
<span class="lb head" data-page="18a.553" data-line="15" id="l18a.553.15"></span>
            <blockquote class="quote lemma">
<span class="lb" data-page="18a.553" data-line="16" id="l18a.553.16"></span>Χρὴ δὲ τὴν κατασκευὴν τοῦ διαναγκαζομένου τοιήνδε κατεσκευάσθαι.
<span class="lb" data-page="18a.553" data-line="17" id="l18a.553.17"></span>ἔξεστι μὲν ξύλον ἰσχυρὸν καὶ πλατὺ ἐντομὴν
<span class="lb" data-page="18a.553" data-line="18" id="l18a.553.18"></span>παραμήκεα ἔχον κατορύξαι, ἔξεστι δὲ καὶ ἀντὶ τοῦ
<span class="pb" data-page="18a.554" id="p18a.554"></span>
<span class="lb" data-page="18a.554" data-line="1" id="l18a.554.1"></span>ξύλου ἐν τοίχῳ ἐντομὴν παραμήκεα ἐντεμεῖν ἢ πήχεϊ ἀνωτέρω
<span class="lb" data-page="18a.554" data-line="2" id="l18a.554.2"></span>τοῦ ἐδάφεος ἢ ὅκως ἂν μετρίως ἔχῃ, ἔπειτα οἷον
<span class="lb" data-page="18a.554" data-line="3" id="l18a.554.3"></span>στύλον δρύϊνον, τετράγωνον, πλάγιον παραβάλλειν ἀπολείποντα
<span class="lb" data-page="18a.554" data-line="4" id="l18a.554.4"></span>ἀπὸ τοῦ τείχου, ὅσον παρελθεῖν τινα, ἢν δέῃ, καὶ
<span class="lb" data-page="18a.554" data-line="5" id="l18a.554.5"></span>ἐπὶ μὲν τὸν στύλον ἐπιστορέσαι ἢ χιτῶνας ἢ ἄλλο τι ὃ
<span class="lb" data-page="18a.554" data-line="6" id="l18a.554.6"></span>μαλθακὸν μὲν ἔσται, ὑπείξει δὲ μὴ μέγα, τὸν δὲ ἄνθρωπον
<span class="lb" data-page="18a.554" data-line="7" id="l18a.554.7"></span>πυριῆσαι.<span class="milestone ed1page" data-n="5.621" data-unit="ed1page" id="ed1page.5.621"></span> ἢν δὲ δέχηται, πολλῷ καὶ θερμῷ
<span class="lb" data-page="18a.554" data-line="8" id="l18a.554.8"></span>λούσας, κἄπειτα πρηνέα κατακλῖναι κατατεταμένον, καὶ
<span class="lb" data-page="18a.554" data-line="9" id="l18a.554.9"></span>τὰς μὲν χεῖρας αὐτοῦ παρατείναντα κατὰ φύσιν, προσδῆσαι
<span class="lb" data-page="18a.554" data-line="10" id="l18a.554.10"></span>πρὸς τὸ σῶμα. ἱμᾶντι δὲ μαλθακῷ ἱκανῷ πλατέϊ τε καὶ
<span class="lb" data-page="18a.554" data-line="11" id="l18a.554.11"></span>μακρῷ ἐκ δύο διαντέων ξυμβεβλημένῳ μέσῳ, κατὰ μέσον
<span class="lb" data-page="18a.554" data-line="12" id="l18a.554.12"></span>τὸ στῆθος δὶς περιβεβλῆσθαι χρὴ ὡς ἐγγυτάτω τῶν μασχαλέων,
<span class="lb" data-page="18a.554" data-line="13" id="l18a.554.13"></span>ἔπειτα τὸ περισσεῦον τῶν ἱμάντων κατὰ τὴν
<span class="lb" data-page="18a.554" data-line="14" id="l18a.554.14"></span>μασχάλην, ἑκάτερον περὶ τοὺς ὤμους περιβεβλήσθω, ἔπειτα
<span class="lb" data-page="18a.554" data-line="15" id="l18a.554.15"></span>αἰ ἀρχαὶ πρὸς ξύλον ὑπεροειδές τι προσδεδέσθωσαν ἁρμόζουσαι
<span class="lb" data-page="18a.554" data-line="16" id="l18a.554.16"></span>κατὰ μῆκος τῷ ξύλῳ τῷ ὑποτεταμένῳ
<span class="lb" data-page="18a.554" data-line="17" id="l18a.554.17"></span><span class="milestone ed2page" data-n="12.389" data-unit="ed2page" id="ed2page.12.389"></span>πρὸς ὅ τι προσβάλλον τὸ ὑπεροειδὲς ἀντιστηρίζοντα κατατείνει.
<span class="lb" data-page="18a.554" data-line="18" id="l18a.554.18"></span>τοιούτῳ δέ τινι ἑτέρῳ δεσμῷ χρὴ ἄνωθεν τῶν
<span class="pb" data-page="18a.555" id="p18a.555"></span>
<span class="lb" data-page="18a.555" data-line="1" id="l18a.555.1"></span>γουνάτων δήσαντα καὶ ἄνωθεν τῶν πτερνέων τὰς ἀρχὰς
<span class="lb" data-page="18a.555" data-line="2" id="l18a.555.2"></span>τῶν ἱμάντων πρὸς τοιοῦτό τι ξύλον προσδῆσαι, ἄλλῳ δὲ
<span class="lb" data-page="18a.555" data-line="3" id="l18a.555.3"></span>ἱμᾶντι πλατέϊ καὶ μαλθακῷ καὶ δυνατῷ ταινιοειδέϊ πλάτος
<span class="lb" data-page="18a.555" data-line="4" id="l18a.555.4"></span>ἔχοντι καὶ μῆκος ἱκανὸν ἰσχυρῶς περὶ τὰς ἰξύας κύκλῳ
<span class="lb" data-page="18a.555" data-line="5" id="l18a.555.5"></span>περιδεδέσθαι, ὡς ἐγγύτατα τῶν ἰσχίων, ἔπειτα τὸ
<span class="lb" data-page="18a.555" data-line="6" id="l18a.555.6"></span>περισσεῦον τοῦ ταινιοειδέος ἅμα ἀμφοτέρας τὰς ἀρχὰς
<span class="lb" data-page="18a.555" data-line="7" id="l18a.555.7"></span>τῶν ἱμάντων πρὸς τὸ ξύλον προσδῆσαι τῶν ποδῶν, κἄπειτα
<span class="lb" data-page="18a.555" data-line="8" id="l18a.555.8"></span>κατατείνειν ἐν τούτῳ σχήματι καὶ ἔνθεν καὶ ἔνθεν,
<span class="lb" data-page="18a.555" data-line="9" id="l18a.555.9"></span>ἅμα μὲν ἰσοῤῥόπως, ἅμα δὲ ἐς ἰθύ. οὐδὲν γὰρ ἂν μέγα
<span class="lb" data-page="18a.555" data-line="10" id="l18a.555.10"></span>κακὸν ἡ τοιαύτη κατάτασις ποιήσῃ, εἰ χρηστῶς σκευασθείη·
<span class="lb" data-page="18a.555" data-line="11" id="l18a.555.11"></span>εἰ μὴ ἄρα ἐξεπίτηδές τις βούλοιτο τείνεσθαι. τὸν
<span class="lb" data-page="18a.555" data-line="12" id="l18a.555.12"></span>δὲ ἰητρὸν χρὴ ἢ ἄλλον ὅστις ἰσχυρὸς καὶ μὴ ἀμαθὴς
<span class="lb" data-page="18a.555" data-line="13" id="l18a.555.13"></span>ἐπιθέντα τὸ θέναρ τῆς χειρὸς ὑπὸ τὸ ὕβωμα καὶ τὴν
<span class="lb" data-page="18a.555" data-line="14" id="l18a.555.14"></span>ἑτέρην χεῖρα προσεπιθέντα ἐπὶ τὴν ἑτέρην καταναγκάζειν
<span class="lb" data-page="18a.555" data-line="15" id="l18a.555.15"></span>προσξυνιέντα, ἤν τε ἐς ἰθὺ ἐς τὸ κάτω πεφύκῃ καταναγκάζεσθαι,
<span class="lb" data-page="18a.555" data-line="16" id="l18a.555.16"></span>ἤν τε πρὸς τῆς κεφαλῆς, ἤν τε πρὸς τῶν
<span class="lb" data-page="18a.555" data-line="17" id="l18a.555.17"></span>ἰσχίων. καὶ ἀσινεστάτη μὲν αὕτη ἡ ἀνάγκη. ἀσινὲς δὲ
<span class="lb" data-page="18a.555" data-line="18" id="l18a.555.18"></span>καὶ ἐπικαθίζεσθαί τινα πρὸς τὸ κύφωμα τοῦ ἅμα κατατεινομένου
<span class="pb" data-page="18a.556" id="p18a.556"></span>
<span class="lb" data-page="18a.556" data-line="1" id="l18a.556.1"></span>ἐνσεῖσαι μετεωρισθέντα, ἀτὰρ καὶ ἐπιβῆναι
<span class="lb" data-page="18a.556" data-line="2" id="l18a.556.2"></span>τῷ ποδὶ καὶ ὀχηθῆναι ἐπὶ τὸ κύφωμα ἡσύχως τε ἐπενσεῖσαι
<span class="lb" data-page="18a.556" data-line="3" id="l18a.556.3"></span>οὐδὲν κωλύει. τὸ τοιοῦτο δὲ ποιῆσαι μετρίως
<span class="lb" data-page="18a.556" data-line="4" id="l18a.556.4"></span>ἐπιτήδειος ἄν τις εἴη τῶν ἐπὶ παλαίστραν εἰθισμένων.
<span class="lb" data-page="18a.556" data-line="5" id="l18a.556.5"></span>δυνατωτάτη μέντοι τῶν ἀναγκαίων ἐστὶν, εἰ ὁ μὲν τοῖχος
<span class="lb" data-page="18a.556" data-line="6" id="l18a.556.6"></span>ἐντετμημένος εἴη, τὸ δὲ ξύλον τὸ κατορωρυγμένον ᾗ ἐντέτμηται
<span class="lb" data-page="18a.556" data-line="7" id="l18a.556.7"></span>κατωτέρω εἴη τῆς ῥάχιος τοῦ ἀνθρώπου, ὁκόσῳ
<span class="lb" data-page="18a.556" data-line="8" id="l18a.556.8"></span>ἂν δοκέῃ μετρίως ἔχειν, σανὶς δὲ φιλυρίνη μὴ λεπτὴ
<span class="lb" data-page="18a.556" data-line="9" id="l18a.556.9"></span>ἐνείη ἢ καὶ ἄλλου τινὸς ξύλου, ἔπειτα ἐπὶ τὸ ὕβωμα
<span class="lb" data-page="18a.556" data-line="10" id="l18a.556.10"></span>ἐπιτεθείη ἢ τρύχιόν τι πολύπτυχον ἢ μικρόν τι σκύτινον
<span class="lb" data-page="18a.556" data-line="11" id="l18a.556.11"></span>ὑποκεφάλαιον, ὡς ἐλάχιστα μὴν ὑποκεῖσθαι ξυμφέρει, μόνον
<span class="lb" data-page="18a.556" data-line="12" id="l18a.556.12"></span>προμηθεόμενον ὡς μὴ ἡ σανὶς ὑπὸ σκληρότητος ὀδύνην
<span class="lb" data-page="18a.556" data-line="13" id="l18a.556.13"></span>παρὰ καιρὸν προσπαρέχῃ. κατὰ ἴξιν δὲ ἔστω ὡς
<span class="lb" data-page="18a.556" data-line="14" id="l18a.556.14"></span>μάλιστα τῇ ἐντομῇ τῇ ἐς τὸν τοῖχον τὸ ὕβωμα. ὡς ἂν
<span class="lb" data-page="18a.556" data-line="15" id="l18a.556.15"></span>ἡ σανὶς ᾗ μάλιστα ἐξέστηκε ταύτῃ μάλιστα πιέζῃ ἐπιτεθεῖσα.
<span class="lb" data-page="18a.556" data-line="16" id="l18a.556.16"></span>ὅταν δὲ ἐπιτεθῇ τὸν μέν τινα καταναγκάζειν
<span class="lb" data-page="18a.556" data-line="17" id="l18a.556.17"></span>χρὴ τὸ ἄκρον τῆς σανίδος, ἥν τε ἕνα δέῃ, ἤν τε δύο.
<span class="lb" data-page="18a.556" data-line="18" id="l18a.556.18"></span>τοὺς δὲ κατατείνειν τὸ σῶμα κατὰ μῆκος, ὡς πρόσθεν
<span class="pb" data-page="18a.557" id="p18a.557"></span>
<span class="lb" data-page="18a.557" data-line="1" id="l18a.557.1"></span>εἴρηται, τοὺς μὲν τῇ, τοὺς δὲ τῇ. ἔξεστι δὲ καὶ ὀνίσκοισι
<span class="lb" data-page="18a.557" data-line="2" id="l18a.557.2"></span>τὴν κατάτασιν ποιέεσθαι ἢ παρακατορύξαντα παρὰ τὸ ξύλον
<span class="lb" data-page="18a.557" data-line="3" id="l18a.557.3"></span>ἢ ἐν αὐτῷ τῷ ξύλῳ τὰς φλιὰς τῶν ὀνίσκων ἐντεκτηνάμενον,
<span class="lb" data-page="18a.557" data-line="4" id="l18a.557.4"></span>ἤν τε ὀρθὰς ἐθέλῃς ἑκατέρωθεν μικρὸν ὑπερεχούσας,
<span class="lb" data-page="18a.557" data-line="5" id="l18a.557.5"></span>ἤν τε κατὰ κορυφὴν τοῦ ξύλου ἔνθεν καὶ ἔνθεν.
<span class="lb" data-page="18a.557" data-line="6" id="l18a.557.6"></span>αὗται αἱ ἀνάγκαι εὐταμίευτοί εἰσι καὶ ἐς τὸ ἰσχυρότατον
<span class="lb" data-page="18a.557" data-line="7" id="l18a.557.7"></span>καὶ τὸ ἧσσον καὶ ἰσχὺν ἔχουσι τοιαύτην, ὥστε καὶ εἴ τις
<span class="lb" data-page="18a.557" data-line="8" id="l18a.557.8"></span>ἐπὶ λύμῃ βούλοιτο, ἀλλὰ μὴ ἐπὶ ἰητρείῃ ἐς τοιαύτας
<span class="lb" data-page="18a.557" data-line="9" id="l18a.557.9"></span>ἀνάγκας ἀγαγεῖν, κἀν τούτῳ ἰσχυρῶς δύνασθαι· καὶ γὰρ
<span class="lb" data-page="18a.557" data-line="10" id="l18a.557.10"></span>ἂν κατατείνων κατὰ μῆκος μοῦνον ἔνθεν καὶ ἔνθεν, οὕτω
<span class="lb" data-page="18a.557" data-line="11" id="l18a.557.11"></span>καὶ ἄλλην ἀνάγκην οὐδεμίην προστιθεὶς, ὅμως κατατείνειεν
<span class="lb" data-page="18a.557" data-line="12" id="l18a.557.12"></span>ἄν τις, ἀλλὰ μὴν καὶ ἢν μὴ κατατείνων. αὐτῇ δὲ μοῦνον
<span class="lb" data-page="18a.557" data-line="13" id="l18a.557.13"></span>τῇ σανίδι οὕτως εἰ ποιέει τις καὶ οὕτως ἱκανῶς καταναγκάσειε.
<span class="lb" data-page="18a.557" data-line="14" id="l18a.557.14"></span>καλαὶ οὖν αἱ τοιαῦται ἰσχύες εἰσὶν, ᾗ ἔξεστι
<span class="lb" data-page="18a.557" data-line="15" id="l18a.557.15"></span>καὶ ἀσθενεστέρῃσι καὶ ἰσχυροτέρῃσι χρέεσθαι αὐτὸν
<span class="lb" data-page="18a.557" data-line="16" id="l18a.557.16"></span>ταμιεύοντα, καὶ μὲν δὴ καὶ κατὰ φύσιν γε ἀναγκάζουσι.
<span class="lb" data-page="18a.557" data-line="17" id="l18a.557.17"></span>τὰ μὲν γὰρ ἐξεστεῶτα ἐς τὴν χώρην ἀναγκάζει καὶ ἡ ἵππωσις
<span class="lb" data-page="18a.557" data-line="18" id="l18a.557.18"></span>ἰέναι, τὰ δὲ ξυνελθόντα κατὰ φύσιν κατατείνουσιν
<span class="pb" data-page="18a.558" id="p18a.558"></span>
<span class="lb" data-page="18a.558" data-line="1" id="l18a.558.1"></span>αἱ κατὰ φύσιν κατατάσιες. οὔκουν ἐγὼ ἔχω τουτέων
<span class="lb" data-page="18a.558" data-line="2" id="l18a.558.2"></span>ἀνάγκας καλλίους οὐδὲ δικαιοτέρας.
</blockquote>
<span class="lb rule" data-page="18a.558" data-line="3" id="l18a.558.3"></span>
            <p>
<span class="lb" data-page="18a.558" data-line="4" id="l18a.558.4"></span><span class="milestone ed2page" data-n="12.390" data-unit="ed2page" id="ed2page.12.390"></span><span class="milestone ed1page" data-n="5.622" data-unit="ed1page" id="ed1page.5.622"></span>Τὰ ἐφεξῆς ἅπαντα σαφῶς ἑρμηνεύοντι,
<span class="lb" data-page="18a.558" data-line="5" id="l18a.558.5"></span>δι’ ὧν νῦν καὶ ἔστιν ὅτε παρακολουθεῖ τις λεγομένοις, οὔτε
<span class="lb" data-page="18a.558" data-line="6" id="l18a.558.6"></span>ἐξηγήσεως, ἀλλὰ δείξεώς ἐστιν αὐτοῦ χρεία. καὶ μέντοι καὶ
<span class="lb" data-page="18a.558" data-line="7" id="l18a.558.7"></span>τὰ ὑπομνήματα τοῖς ἑωρακόσιν ἤδη τὰς τοιαύτας ἐνεργείας
<span class="lb" data-page="18a.558" data-line="8" id="l18a.558.8"></span>γράφεται. λέλεκται δέ μοι καὶ πρόσθεν ὅτι τὰ οὕτω σαφῶς
<span class="lb" data-page="18a.558" data-line="9" id="l18a.558.9"></span>ὑπ’ αὐτοῦ γεγραμμένα μὴ νοήσας τις κατὰ τὴν πρώτην
<span class="lb" data-page="18a.558" data-line="10" id="l18a.558.10"></span>ἐπιβολὴν καὶ δὶς καὶ τρὶς καὶ πλεονάκις ἀναγνώτω προσέχων
<span class="lb" data-page="18a.558" data-line="11" id="l18a.558.11"></span>τὸν νοῦν. εἰ γὰρ τοῦτο ποιήσῃ, πάντως ταῦτ’ ἐννοήσει σαφῶς
<span class="lb" data-page="18a.558" data-line="12" id="l18a.558.12"></span>ἑρμηνευόμενον.
</p>
<span class="lb rule" data-page="18a.558" data-line="13" id="l18a.558.13"></span>
          </article>

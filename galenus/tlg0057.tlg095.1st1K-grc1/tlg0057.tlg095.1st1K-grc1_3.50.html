<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.50">
<span class="pb page1" data-page="18a.558" id="p18a.558"></span>
<span class="milestone ed1page page1" data-n="5.622" data-unit="ed1page" id="ed1page.5.622"></span>
<span class="milestone ed2page page1" data-n="12.390" data-unit="ed2page" id="ed2page.12.390"></span>
<span class="lb head" data-page="18a.558" data-line="14" id="l18a.558.14"></span>
            <blockquote class="quote lemma">
<span class="lb" data-page="18a.558" data-line="15" id="l18a.558.15"></span>Ἡ γὰρ κατ’ αὐτὴν τὴν ἄκανθαν ἰθυωρία τῆς κατατάσιος
<span class="lb" data-page="18a.558" data-line="16" id="l18a.558.16"></span>κάτωθέν τε καὶ κατὰ τὸ ἱερὸν ὀστέον καλεόμενον οὐκ ἔχει
<span class="lb" data-page="18a.558" data-line="17" id="l18a.558.17"></span>ἐπιλαβὴν οὐδεμίην, ἄνωθεν δὲ κατὰ τὸν αὐχένα καὶ κατὰ
<span class="lb" data-page="18a.558" data-line="18" id="l18a.558.18"></span>τὴν κεφαλὴν ἐπιλαβὴν μὲν ἔχει, ἀλλ’ ἐς ἰδέην γε ἀπρεπής.
<span class="pb" data-page="18a.559" id="p18a.559"></span>
<span class="lb" data-page="18a.559" data-line="1" id="l18a.559.1"></span>ταύτῃ τοι γενομένη ἡ κατάτασις καὶ ἄλλας βλάβας
<span class="lb" data-page="18a.559" data-line="2" id="l18a.559.2"></span>ἂν προσπαρέχει πλεονασθεῖσα. ἐπειρήθην δὲ δή ποτε
<span class="lb" data-page="18a.559" data-line="3" id="l18a.559.3"></span>ὕπτιον τὸν ἄνθρωπον κατατείνας ἀσκὸν ἀφύσητον ὑποθεῖναι
<span class="lb" data-page="18a.559" data-line="4" id="l18a.559.4"></span>ὑπὸ τὸ ὕβωμα, κἄπειτα αὐλὸν ἐκ χαλκείου ἐς τὸν
<span class="lb" data-page="18a.559" data-line="5" id="l18a.559.5"></span>ἀσκὸν τὸν ὑποκείμενον ἐνιέντα φυσᾷν, ἀλλά μοι οὐκ εὐπορεῖτο.
<span class="lb" data-page="18a.559" data-line="6" id="l18a.559.6"></span>ὅτε γὰρ εὖ κατατείνοιμι τὸν ἄνθρωπον, ἡσσᾶτο
<span class="lb" data-page="18a.559" data-line="7" id="l18a.559.7"></span>ὁ ἀσκὸς καὶ οὐκ ἠδύνατο ἡ φῦσα ἐπαναγκάζεσθαι· καὶ
<span class="lb" data-page="18a.559" data-line="8" id="l18a.559.8"></span>ἄλλως ἕτοιμον περιολισθαίνειν ἦν, ἅτε ἐς τὸ αὐτὸ ἀναγκαζόμενον
<span class="lb" data-page="18a.559" data-line="9" id="l18a.559.9"></span>τό τε τοῦ ἀνθρώπου ὕβωμα καὶ τὸ τοῦ ἀσκοῦ
<span class="lb" data-page="18a.559" data-line="10" id="l18a.559.10"></span>πληρουμένου κύρτωμα. ὅτε δ’ αὖ μὴ κάρτα κατατείνουσι
<span class="lb" data-page="18a.559" data-line="11" id="l18a.559.11"></span>τὸν ἄνθρωπον, ὁ μὲν ἀσκὸς ὑπὸ τῆς φύσης ἐκυρτοῦτο, ὁ
<span class="lb" data-page="18a.559" data-line="12" id="l18a.559.12"></span>δὲ ἄνθρωπος πάντῃ μᾶλλον ἐλορδαίνετο ἢ συνέφερεν.
<span class="lb" data-page="18a.559" data-line="13" id="l18a.559.13"></span>ἔγραψα δὲ ἐπίτηδες τοῦτο. καλὰ γὰρ καὶ ταῦτα μαθήματά
<span class="lb" data-page="18a.559" data-line="14" id="l18a.559.14"></span>ἐστιν, ἃ πειρηθέντα ἀπορηθέντα ἐφάνη καὶ δι’ ἅπερ
<span class="lb" data-page="18a.559" data-line="15" id="l18a.559.15"></span>ἠπορήθη.
</blockquote>
<span class="lb rule" data-page="18a.559" data-line="16" id="l18a.559.16"></span>
            <p>
<span class="lb" data-page="18a.559" data-line="17" id="l18a.559.17"></span>Αὐτὸς ἂν ἐπιλαβὴν εἴρηκε τὴν οἷον ἀντιλαβὴν καὶ ἀντίληψιν,
<span class="lb" data-page="18a.559" data-line="18" id="l18a.559.18"></span>ὥστε στηριχθῆναι τοὺς περιβαλλομένους τροχοὺς
<span class="pb" data-page="18a.560" id="p18a.560"></span>
<span class="lb" data-page="18a.560" data-line="1" id="l18a.560.1"></span>πρός τε τῶν ἐξεχόντων ἕνεκα τοῦ ἀπορεῖν. κατὰ μὲν τὸ
<span class="lb" data-page="18a.560" data-line="2" id="l18a.560.2"></span>ἱερὸν ὀστέον οὐδὲν ἔχει τοιοῦτον ἄνωθέν τ’ ἢν τό τέ τι ἔχῃ
<span class="lb" data-page="18a.560" data-line="3" id="l18a.560.3"></span>καὶ τὴν κεφαλὴν, ἅμα φαίνοιτ’ ἂν ὁ ἄνθρωπος πνιγόμενος,
<span class="lb" data-page="18a.560" data-line="4" id="l18a.560.4"></span>εἴ τις ἐνταῦθα περιλάβοι, καὶ κατὰ τοῦτ’ ἂν ἀπρεπὴς ἡ
<span class="lb" data-page="18a.560" data-line="5" id="l18a.560.5"></span>κατάτασις φαίνοιτο. καὶ μέντοι καὶ βλάβας ἂν παράσχοι εἰ
<span class="lb" data-page="18a.560" data-line="6" id="l18a.560.6"></span>ὀλισθῇ τὸν βρόχον τις ἐπὶ τὸν λάρυγγα.
</p>
<span class="lb rule" data-page="18a.560" data-line="7" id="l18a.560.7"></span>
          </article>

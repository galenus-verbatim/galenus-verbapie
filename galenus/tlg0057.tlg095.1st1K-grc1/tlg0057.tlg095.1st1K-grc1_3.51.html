<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.51">
<span class="pb page1" data-page="18a.560" id="p18a.560"></span>
<span class="milestone ed1page page1" data-n="5.622" data-unit="ed1page" id="ed1page.5.622"></span>
<span class="milestone ed2page page1" data-n="12.390" data-unit="ed2page" id="ed2page.12.390"></span>
<span class="lb head" data-page="18a.560" data-line="8" id="l18a.560.8"></span>
            <blockquote class="quote lemma">
<span class="lb" data-page="18a.560" data-line="9" id="l18a.560.9"></span>Ὅσοισι δὲ ἐς τὸ εἴσω σκολιαίνονται οἱ σφόνδυλοι ὑπὸ πτώματος
<span class="lb" data-page="18a.560" data-line="10" id="l18a.560.10"></span>ἢ καὶ ἐμπεσόντος τινὸς βαρέος, εἷς μὲν οὐδεὶς
<span class="lb" data-page="18a.560" data-line="11" id="l18a.560.11"></span>τῶν σφονδύλων μέγα ἐξίσταται κάρτα ὡς ἐπὶ τὸ πολὺ ἐκ
<span class="lb" data-page="18a.560" data-line="12" id="l18a.560.12"></span>τῶν ἄλλων. ἢν δὲ ἐκστῇ μέγα ἢ εἷς ἢ πλείονες, θάνατον
<span class="lb" data-page="18a.560" data-line="13" id="l18a.560.13"></span>φέρουσιν, ὥσπερ δὴ καὶ πρόσθεν εἴρηται, κυκλώδης καὶ
<span class="lb" data-page="18a.560" data-line="14" id="l18a.560.14"></span>αὕτη καὶ οὐ γωνιώδης γίνεται ἡ παραλλαγή. οὖρα μὲν
<span class="lb" data-page="18a.560" data-line="15" id="l18a.560.15"></span>οὖν τοῖσι τοιούτοισι καὶ ἀπόπατος μᾶλλον ἴσχεται ἢ τοῖσιν
<span class="lb" data-page="18a.560" data-line="16" id="l18a.560.16"></span>ἔξω κυφοῖσι καὶ πόδες καὶ ὅλα τὰ σκέλεα ψύχεται
<span class="lb" data-page="18a.560" data-line="17" id="l18a.560.17"></span>μᾶλλον καὶ θανατηφόρα ταῦτα μᾶλλον ὧν ἔφην. καὶ ἢν
<span class="lb" data-page="18a.560" data-line="18" id="l18a.560.18"></span>περιγένωνται δὲ <span class="milestone ed2page" data-n="12.391" data-unit="ed2page" id="ed2page.12.391"></span>ῥυώδεες τὰ οὖρα μᾶλλον οὗτοι
<span class="pb" data-page="18a.561" id="p18a.561"></span>
<span class="lb" data-page="18a.561" data-line="1" id="l18a.561.1"></span>καὶ τῶν σκελέων ἀκρατέστεροι καὶ ναρκωδέστεροι. ἢν δὲ
<span class="lb" data-page="18a.561" data-line="2" id="l18a.561.2"></span>καὶ ἐν τῷ ἄνω μέρει μᾶλλον τὸ λόρδωμα γένηται, παντὸς
<span class="lb" data-page="18a.561" data-line="3" id="l18a.561.3"></span>τοῦ σώματος ἀκρατέες καὶ νεναρκωμένοι γίνονται.
<span class="lb" data-page="18a.561" data-line="4" id="l18a.561.4"></span>μηχανὴν δὲ οὐκ ἔχω οὐδεμίην ἔγωγε, ὅκως χρὴ τὸν τοιοῦτον
<span class="lb" data-page="18a.561" data-line="5" id="l18a.561.5"></span>ἐς τὸ αὐτὸ καταστῆσαι· καὶ εἰ μή τινα ἡ κατὰ τῆς
<span class="lb" data-page="18a.561" data-line="6" id="l18a.561.6"></span>κλίμακος κατάσεισις ὠφελέειν οἵη τε εἴη ἢ καὶ ἄλλη τις
<span class="lb" data-page="18a.561" data-line="7" id="l18a.561.7"></span>τοιαύτη ἴησις ἢ κατάσεισις, οἵηπερ ὀλίγῳ πρόσθεν εἴρηται.
<span class="lb" data-page="18a.561" data-line="8" id="l18a.561.8"></span>κατανάγκασιν δὲ σὺν τῇ κατασείσει οὐδεμίην ἔχω
<span class="lb" data-page="18a.561" data-line="9" id="l18a.561.9"></span>ἥτις ἂν γίνοιτο, ὥσπερ τῷ κυφώματι τὴν κατανάγκασιν
<span class="lb" data-page="18a.561" data-line="10" id="l18a.561.10"></span>ἡ σανὶς ἐποιέετο. πῶς γὰρ ἄν τις ἐκ τοῦ ἔμπροσθεν διὰ
<span class="lb" data-page="18a.561" data-line="11" id="l18a.561.11"></span>τῆς κοιλίης ἀναγκάσαι δύναιτο; οὐ γὰρ οἷόν τε, ἀλλὰ μὴν
<span class="lb" data-page="18a.561" data-line="12" id="l18a.561.12"></span>οὔτε βῆχες οὔτε πταρμοὶ οὐδεμίην δύναμιν ἔχουσιν, ὥστε
<span class="lb" data-page="18a.561" data-line="13" id="l18a.561.13"></span>τε τῇ τάσει συντιμωρέειν, οὐ μὴν οὐδ’ ἔνεσις φύσης
<span class="lb" data-page="18a.561" data-line="14" id="l18a.561.14"></span>ἐνιεμένης ἐς τὴν κοιλίην οὐδὲν ἂν δυνηθῇ. καὶ μὴν αἱ
<span class="lb" data-page="18a.561" data-line="15" id="l18a.561.15"></span>μεγάλαι σικύαι προσβαλλόμεναι ἀνασπάσιος εἵνεκα δῆθεν.
<span class="lb" data-page="18a.561" data-line="16" id="l18a.561.16"></span>τῶν εἴσω ῥεπόντων σφονδύλων μεγάλη ἁμαρτὰς γνώμης
<span class="lb" data-page="18a.561" data-line="17" id="l18a.561.17"></span>ἐστίν. ἀπωθέουσι γὰρ μᾶλλον ἢ ἀνασπῶσι καὶ οὐδ’ αὐτὸ
<span class="lb" data-page="18a.561" data-line="18" id="l18a.561.18"></span>τοῦτο γιγνώσκουσιν οἱ προσβάλλοντες. ὅσῳ γὰρ ἄν τις
<span class="pb" data-page="18a.562" id="p18a.562"></span>
<span class="lb" data-page="18a.562" data-line="1" id="l18a.562.1"></span>μείζω προσβάλλῃ, τοσούτῳ μᾶλλον λορδοῦντες οἱ προσβληθέντες
<span class="lb" data-page="18a.562" data-line="2" id="l18a.562.2"></span>συναναγκαζομένου ἄνω τοῦ δέρματος. τρόπους
<span class="lb" data-page="18a.562" data-line="3" id="l18a.562.3"></span>δὲ ἄλλους κατασεισίων ἢ οἶοί τε πρόσθεν εἴρηνται, ἔχοιμ’
<span class="lb" data-page="18a.562" data-line="4" id="l18a.562.4"></span>ἂν εἰπεῖν, ἁρμόσαι οὓς ἄν τι δοκέῃ τῷ παθήματι μᾶλλον,
<span class="lb" data-page="18a.562" data-line="5" id="l18a.562.5"></span>ἀλλ’ οὐ κάρτα πιστεύω αὐτοῖς, διὰ τοῦτο οὐ γράφω.
<span class="lb" data-page="18a.562" data-line="6" id="l18a.562.6"></span>ἀθρόον δὴ ξυνιέναι χρὴ περὶ τούτων ὧν ἐν κεφαλαίῳ εἴρηται.
<span class="lb" data-page="18a.562" data-line="7" id="l18a.562.7"></span>ὅτι τὰ μὲν εἰς τὸ λορδὸν ῥεύσαντα ὀλέθριά εἰσι
<span class="lb" data-page="18a.562" data-line="8" id="l18a.562.8"></span>καὶ σινόμωρα, τὰ δὲ ἐς τὸ κυφὸν ἀσινέα θανάτου καὶ
<span class="lb" data-page="18a.562" data-line="9" id="l18a.562.9"></span>οὔρων σχεσίων καὶ ἀποναρκωσίων τὸ ἐπίπαν.
</blockquote>
<span class="lb rule" data-page="18a.562" data-line="10" id="l18a.562.10"></span>
            <p>
<span class="lb" data-page="18a.562" data-line="11" id="l18a.562.11"></span>Περὶ τῆς ἔσω μεταστάσεως τῶν σφονδύλων γράφει
<span class="lb" data-page="18a.562" data-line="12" id="l18a.562.12"></span>ταῦτα, χαλεπωτέραν αὐτὴν τῆς ἔξω λέγων εἶναι, καὶ ἡ αἰτία
<span class="lb" data-page="18a.562" data-line="13" id="l18a.562.13"></span>πρόδηλος. καὶ γὰρ ἔσω ῥέπει τὰ νεῦρα πάντα τὰ ἀπὸ
<span class="lb" data-page="18a.562" data-line="14" id="l18a.562.14"></span>τοῦ νωτιαίου πεφυκότα. θλίβεται οὖν ἐν ταῖς τοιαύταις
<span class="lb" data-page="18a.562" data-line="15" id="l18a.562.15"></span><span class="milestone ed1page" data-n="5.623" data-unit="ed1page" id="ed1page.5.623"></span>μεταστάσεσι μᾶλλον ἤπερ ἐν ταῖς ἔξω. σὺν τούτοις
<span class="lb" data-page="18a.562" data-line="16" id="l18a.562.16"></span>δὲ καὶ τὰ ἐπικείμενα μόρια τῇ ῥάχει θλίβεται πάντα καὶ
<span class="lb" data-page="18a.562" data-line="17" id="l18a.562.17"></span>κατὰ τοῦτο καὶ τῆς κύστεως τὸ ἄνω πέρας θλίβεταί ποτε.
<span class="lb" data-page="18a.562" data-line="18" id="l18a.562.18"></span>καὶ μέντοι καὶ κατὰ συμπάθειαν εἰς φλεγμονὴν ἀφίξεται
<span class="pb" data-page="18a.563" id="p18a.563"></span>
<span class="lb" data-page="18a.563" data-line="1" id="l18a.563.1"></span>πάντα καὶ διὰ τοῦτ’ οὔτε ἡ κύστις οὖρον ἐκκρίνει οὔτε τὰ
<span class="lb" data-page="18a.563" data-line="2" id="l18a.563.2"></span>ἔντερα ἀπόπατον. τῆς γὰρ ἐκκριτικῆς δυνάμεως, ἥτις ἐστὶ
<span class="lb" data-page="18a.563" data-line="3" id="l18a.563.3"></span>μία τῶν φυσικῶν, πάθος ἐστὶν ἴσχεσθαι τὸ οὖρον καὶ τὸ
<span class="lb" data-page="18a.563" data-line="4" id="l18a.563.4"></span>ἀπόπατον. τὸ δὲ ναρκώδη γίνεσθαι τὰ μόρια τῆς τῶν νεύρων
<span class="lb" data-page="18a.563" data-line="5" id="l18a.563.5"></span>βλάβης ἐστίν. ἐκ μὲν οὖν τῆς κατὰ τὰ ἔντερα καὶ
<span class="lb" data-page="18a.563" data-line="6" id="l18a.563.6"></span>τὴν κύστιν βλάβης ἄχρι περ ἂν παύσεται φλεγμαίνοντα, κίνδυνος
<span class="lb" data-page="18a.563" data-line="7" id="l18a.563.7"></span>ἀπολέσθαι τὸν ἄνθρωπον καὶ δι’ ἄκρα καὶ ἀκώρω
<span class="lb" data-page="18a.563" data-line="8" id="l18a.563.8"></span>ἔντερα διαμένει καὶ διὰ τοῦτο καὶ ὁ σφίγγων τὴν κύστιν
<span class="lb" data-page="18a.563" data-line="9" id="l18a.563.9"></span>μῦς οὐκ ἐᾷ ἀκριβῶς ἐνεργῶν ἐπιτρέπειν τοῖς οὔροις. εἰκὸς
<span class="lb" data-page="18a.563" data-line="10" id="l18a.563.10"></span>καὶ δήπου καὶ τὸν ἐπὶ τῆς ἕδρας μῦν τὸν σφιγκτῆρα καλούμενον
<span class="lb" data-page="18a.563" data-line="11" id="l18a.563.11"></span>τὴν αὐτὴν ἀτονίαν ἔχειν.
</p>
<span class="lb rule" data-page="18a.563" data-line="12" id="l18a.563.12"></span>
          </article>

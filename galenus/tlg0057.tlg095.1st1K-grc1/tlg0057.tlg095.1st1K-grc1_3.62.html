<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.62">
<span class="pb page1" data-page="18a.575" id="p18a.575"></span>
<span class="milestone ed1page page1" data-n="5.625" data-unit="ed1page" id="ed1page.5.625"></span>
<span class="milestone ed2page page1" data-n="12.396" data-unit="ed2page" id="ed2page.12.396"></span>
<span class="lb head" data-page="18a.575" data-line="4" id="l18a.575.4"></span>
            <blockquote class="quote lemma">
<span class="lb" data-page="18a.575" data-line="5" id="l18a.575.5"></span>Φλέβα τε κατ’ ἀγκῶνα τέμνεσθαι, σιγᾷν τε ὡς μάλιστα.
<span class="lb" data-page="18a.575" data-line="6" id="l18a.575.6"></span>ἐπιδέεσθαι δὲ εἰς τὸ χωρίον τὸ θλασθὲν σπλήνεσι μὴ πολυπτύχεσι,
<span class="lb" data-page="18a.575" data-line="7" id="l18a.575.7"></span>συχνοῖσι δὲ καὶ πολὺ πλατυτέροισι πάντα τοῦ
<span class="lb" data-page="18a.575" data-line="8" id="l18a.575.8"></span>θλάσματος κηρωτῇ τε ὑποχρίειν ὀθονίοισί τε πλατέσι
<span class="lb" data-page="18a.575" data-line="9" id="l18a.575.9"></span>σὺν ταινίῃσι πλατείῃσι καὶ μαλθακῇσι ἐπιδέειν, ἐρείδειν
<span class="lb" data-page="18a.575" data-line="10" id="l18a.575.10"></span>τε μετρίως, ὥστε μὴ κάρτα πεπιέχθαι φάναι τὸν ἐπιδεδεσμένον,
<span class="lb" data-page="18a.575" data-line="11" id="l18a.575.11"></span>μηδ’ αὖ χαλαρόν. ἄρχεσθαι δὲ τὸν ἐπιδέοντα
<span class="lb" data-page="18a.575" data-line="12" id="l18a.575.12"></span>κατὰ τὸ θλάσμα καὶ ἐρηρεῖσθαι ταύτῃ μάλιστα.
</blockquote>
<span class="lb rule" data-page="18a.575" data-line="13" id="l18a.575.13"></span>
            <p>
<span class="lb" data-page="18a.575" data-line="14" id="l18a.575.14"></span>Μέμνηται δὴ τούτου πρὸς τοὺς ἀξιοῦντας ἐπὶ τῇ πληθωρικῇ
<span class="lb" data-page="18a.575" data-line="15" id="l18a.575.15"></span>καλουμένῃ συνδρομῇ μόνον φλεβοτομίαν ἡμᾶς παραλαμβάνειν.
<span class="lb" data-page="18a.575" data-line="16" id="l18a.575.16"></span>τούτων δέ ἐστι καὶ Μηνόδοτος ὁ ἐμπειρικός.
<span class="pb" data-page="18a.576" id="p18a.576"></span>
<span class="lb" data-page="18a.576" data-line="1" id="l18a.576.1"></span>ἐδείχθη δ’ ἐν τῷ περὶ φλεβοτομίας γράμματι κἀν τῷ περὶ
<span class="lb" data-page="18a.576" data-line="2" id="l18a.576.2"></span>πλήθους ὁ λόγος οὗτος ψευδὴς, ἐξ ἄλλων τε τινῶν ἐλεγχθεὶς
<span class="lb" data-page="18a.576" data-line="3" id="l18a.576.3"></span>κἀκ τοῦ διὰ τοιαύτας πληγὰς γιγνομένας ἔν τισι μορίοισι
<span class="lb" data-page="18a.576" data-line="4" id="l18a.576.4"></span>τοῦ σώματος ἐπὶ φλεβοτομίαν ἥκειν ἡμᾶς, εἰ καὶ μὴ
<span class="lb" data-page="18a.576" data-line="5" id="l18a.576.5"></span>πληθωρικοὶ τύχοιεν οἱ πληγέντες ὄντες, ὅτι τε μὴ φλεβοτομηθέντων
<span class="lb" data-page="18a.576" data-line="6" id="l18a.576.6"></span>αὐτῶν αἱ φλεγμοναὶ μέγισται γίγνονται καὶ δηλονότι
<span class="lb" data-page="18a.576" data-line="7" id="l18a.576.7"></span>ταύταις ἑπομέναις συμπτώματα ἀκολουθεῖ.
</p>
<span class="lb rule" data-page="18a.576" data-line="8" id="l18a.576.8"></span>
          </article>

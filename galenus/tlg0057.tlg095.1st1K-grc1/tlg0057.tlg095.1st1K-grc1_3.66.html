<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.66">
<span class="pb page1" data-page="18a.579" id="p18a.579"></span>
<span class="milestone ed1page page1" data-n="5.625" data-unit="ed1page" id="ed1page.5.625"></span>
<span class="milestone ed2page page1" data-n="12.397" data-unit="ed2page" id="ed2page.12.397"></span>
<span class="lb head" data-page="18a.579" data-line="8" id="l18a.579.8"></span>
            <blockquote class="quote lemma">
<span class="lb" data-page="18a.579" data-line="9" id="l18a.579.9"></span>Ἀτὰρ καὶ ἢν μὴ παρὰ τὸ ὀστέον, ἀλλ’ αὐτὴ ἡ σὰρξ μυξώδης
<span class="lb" data-page="18a.579" data-line="10" id="l18a.579.10"></span>ἔῃ· ὅμως γοῦν ὑποστροφαὶ γίνονται καὶ ὀδύναι ἄλλοτε
<span class="lb" data-page="18a.579" data-line="11" id="l18a.579.11"></span>καὶ ἄλλοτε. ἤν τις τῷ σώματι τύχῃ πονήσας, διὰ
<span class="lb" data-page="18a.579" data-line="12" id="l18a.579.12"></span>τοῦτο τῇ ἐπιδέσει δέεσθαι χρὴ, ἅμα μὲν ἀγαθῇ, ἅμα δὲ
<span class="lb" data-page="18a.579" data-line="13" id="l18a.579.13"></span>πολὺ προσηκούσῃ, ἕως ἂν ξηρανθῇ μὲν καὶ <span class="milestone ed1page" data-n="5.626" data-unit="ed1page" id="ed1page.5.626"></span>ἀναποθῇ
<span class="lb" data-page="18a.579" data-line="14" id="l18a.579.14"></span>τουτὶ τὸ ἐκχύμωμα τὸ ἐν τῇ θλάσει γενόμενον, αὐξηθῇ
<span class="lb" data-page="18a.579" data-line="15" id="l18a.579.15"></span>δὲ σαρκὶ ὑγιεϊ τὸ χωρίον, αὔξηται δὲ τοῦ ὀστέου
<span class="lb" data-page="18a.579" data-line="16" id="l18a.579.16"></span>ἡ σάρξ.
</blockquote>
<span class="lb rule" data-page="18a.579" data-line="17" id="l18a.579.17"></span>
            <p>
<span class="lb" data-page="18a.579" data-line="18" id="l18a.579.18"></span>Μυξώδης ἡ σὰρξ οὐ κατὰ τὸν ἑαυτῆς γίγνεται λόγον
<span class="lb" data-page="18a.579" data-line="19" id="l18a.579.19"></span>καὶ ὅσα τῶν μορίων ἐστὶν ἔναιμα. τὸ γὰρ ἴδιον περίττωμα
<span class="pb" data-page="18a.580" id="p18a.580"></span>
<span class="lb" data-page="18a.580" data-line="1" id="l18a.580.1"></span>ἑαυτῶν τοιοῦτόν ἐστιν, οἶον ἔν τε ταῖς ῥευματικαῖς διαθέσεσι
<span class="lb" data-page="18a.580" data-line="2" id="l18a.580.2"></span>φαίνεται καὶ τοῖς ἡπατικοῖς διαχωρήμασι. διὸ καὶ συνεχῶς
<span class="lb" data-page="18a.580" data-line="3" id="l18a.580.3"></span>μὲν τοῖς ὀστοῖς <span class="milestone ed2page" data-n="12.398" data-unit="ed2page" id="ed2page.12.398"></span>καὶ τοῖς χόνδροις καὶ ὑμέσι πάσχουσι
<span class="lb" data-page="18a.580" data-line="4" id="l18a.580.4"></span>τὸ μυξῶδες ὑγρὸν ἀθροίζεται, σπανίζεται δὲ ἐν ταῖς σαρξίν·
<span class="lb" data-page="18a.580" data-line="5" id="l18a.580.5"></span>ἢ γὰρ πρὸς τὰ τοιαῦτα μόρια κοινωνίᾳ ἢ διὰ τὸν ἐπιῤῥέοντα
<span class="lb" data-page="18a.580" data-line="6" id="l18a.580.6"></span>χυμὸν ἱκανῶς, ὅταν φλεγματῶδες ἢ μυξῶδες ἐν αὐτῇ
<span class="lb" data-page="18a.580" data-line="7" id="l18a.580.7"></span>ὑγρὸν συνίσταται. πρόδηλον δ’ ὅτι δυσκενότατός ἐστιν ὁ
<span class="lb" data-page="18a.580" data-line="8" id="l18a.580.8"></span>τοιοῦτος χυμὸς, οὔτε τῶν αἰονήσεων οὔτε τῶν καταπλασμάτων
<span class="lb" data-page="18a.580" data-line="9" id="l18a.580.9"></span>οὔτε τῶν φαρμάκων ἐπισπᾶσθαί τε καὶ διαφορεῖν
<span class="lb" data-page="18a.580" data-line="10" id="l18a.580.10"></span>αὐτὸν δυναμένων. οὐδὲ γὰρ οὐδ’ ἄλλων πρὶν ἀκριβῶς λεπτῦναί
<span class="lb" data-page="18a.580" data-line="11" id="l18a.580.11"></span>τε καὶ εἰς ἀτμὸν διαλῦσαι δύναται κενοῦν. ἐπεὶ
<span class="lb" data-page="18a.580" data-line="12" id="l18a.580.12"></span>τοίνυν ὁ γλίσχρος χυμὸς εἰς ἀτμοὺς διαλύεται, διὰ τοῦτό
<span class="lb" data-page="18a.580" data-line="13" id="l18a.580.13"></span>ἐστι δυσκίνητος. ὅπου δ’ ἂν ἐγκαταληφθῇ τι τοιοῦτον τὸ
<span class="lb" data-page="18a.580" data-line="14" id="l18a.580.14"></span>περισσὸν, ἐνοχλεῖται μέρος ἐπὶ βραχείαις προφάσεσι διὰ τὴν
<span class="lb" data-page="18a.580" data-line="15" id="l18a.580.15"></span>ἀσθένειαν ἑτοίμως δεχόμενον, ὅ τι ἂν ἐν τῷ ἄλλῳ σώματι
<span class="lb" data-page="18a.580" data-line="16" id="l18a.580.16"></span>περιττὸν ἤτοι κατὰ τὸ ποιὸν ἢ κατὰ τὸ ποσὸν ἀθροισθῇ.
</p>
<span class="lb rule" data-page="18a.580" data-line="17" id="l18a.580.17"></span>
          </article>

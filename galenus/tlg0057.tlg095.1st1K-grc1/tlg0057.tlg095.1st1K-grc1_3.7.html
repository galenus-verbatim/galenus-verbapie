<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.7">
<span class="pb page1" data-page="18a.501" id="p18a.501"></span>
<span class="milestone ed1page page1" data-n="5.612" data-unit="ed1page" id="ed1page.5.612"></span>
<span class="milestone ed2page page1" data-n="12.369" data-unit="ed2page" id="ed2page.12.369"></span>
<span class="lb head" data-page="18a.501" data-line="13" id="l18a.501.13"></span>
            <blockquote class="quote lemma">
<span class="lb" data-page="18a.501" data-line="14" id="l18a.501.14"></span><span class="milestone ed2page" data-n="12.370" data-unit="ed2page" id="ed2page.12.370"></span>Καὶ ὅσοισιν ἂν ᾖ ἀνωτέρω τῶν φρενῶν τὸ κῦφος,
<span class="lb" data-page="18a.501" data-line="15" id="l18a.501.15"></span>τούτοισι μὲν αἵ τε πλευραὶ οὐκ ἐθέλουσιν ἐς τὸ εὐρὺ αὔξεσθαι,
<span class="lb" data-page="18a.501" data-line="16" id="l18a.501.16"></span>ἀλλ’ ἐς τοὔμπροσθεν, τό τε στῆθος ὀξὺ γίνεται,
<span class="lb" data-page="18a.501" data-line="17" id="l18a.501.17"></span>ἀλλ’ οὐ πλατὺ, αὐτοί τε δύσπνοοι γίνονται καὶ κερχνώδεες.
<span class="lb" data-page="18a.501" data-line="18" id="l18a.501.18"></span>ἧσσον γὰρ εὐρυχωρίην ἔχουσιν αἱ κοιλίαι αἱ τὸ πνεῦμα
<span class="lb" data-page="18a.501" data-line="19" id="l18a.501.19"></span>δεχόμεναι καὶ προπέμπουσαι.
</blockquote>
<span class="lb rule" data-page="18a.501" data-line="20" id="l18a.501.20"></span>
            <span class="pb" data-page="18a.502" id="p18a.502"></span>
            <p>
<span class="lb" data-page="18a.502" data-line="1" id="l18a.502.1"></span>Ἐπὶ τῶν ἔτι ἐν αὐξήσει λόγον ποιεῖται, περὶ ὧν προείρηκεν
<span class="lb" data-page="18a.502" data-line="2" id="l18a.502.2"></span>ὅτι οὐχὶ συναύξεται τὰ κατὰ τὴν ῥάχιν αὐτοῖς. ὅταν
<span class="lb" data-page="18a.502" data-line="3" id="l18a.502.3"></span>οὖν ἐν τοῖς κατὰ τὸν θώρακα σφονδύλοις τὸ κύφωμα γένηται,
<span class="lb" data-page="18a.502" data-line="4" id="l18a.502.4"></span>μάλιστα τούτοις ἀναυξητέα ἀποτελεῖται κατὰ τὸ μῆκος.
<span class="lb" data-page="18a.502" data-line="5" id="l18a.502.5"></span>ἔκ τε οὖν τούτων καὶ ὅτι κατὰ τὸ κυφὸν εἰς τοὐπίσω
<span class="lb" data-page="18a.502" data-line="6" id="l18a.502.6"></span>μετάστασις ἐγένετο τῶν σφονδύλων, ἀναγκαῖόν ἐστι στενὸν
<span class="lb" data-page="18a.502" data-line="7" id="l18a.502.7"></span>καὶ ὀξὺν αὐτοῖς γίνεσθαι τὸν θώρακα καὶ κατὰ τοῦτο καὶ
<span class="lb" data-page="18a.502" data-line="8" id="l18a.502.8"></span>τὰς ἐντὸς κοιλίας τὰς ὑποδεχομένας τὸ πνεῦμα μικροτέρας,
<span class="lb" data-page="18a.502" data-line="9" id="l18a.502.9"></span>ὥστε καὶ τοῦ πνεύματος, ὅταν ἀναπνέωσιν, ἐλάττονος ἀπολαύειν
<span class="lb" data-page="18a.502" data-line="10" id="l18a.502.10"></span>τὸ σῶμα. λέλεκται δὲ κἀν τοῖς. περὶ δυσπνοίας ὡς
<span class="lb" data-page="18a.502" data-line="11" id="l18a.502.11"></span>ἀναγκαῖόν ἐστιν, ἔνθα τῆς χρείας ἐλάττων εἰσπνοὴ γίνεται,
<span class="lb" data-page="18a.502" data-line="12" id="l18a.502.12"></span>τὴν ἐφεξῆς αὐτῇ τὴν δευτέραν μετ’ ἐλάττονα χρόνον ἢ εἴπερ
<span class="lb" data-page="18a.502" data-line="13" id="l18a.502.13"></span>εἶχε κατὰ φύσιν ἡ προτέρα ποιῆσαι τὴν ἀρχήν. τὸ
<span class="lb" data-page="18a.502" data-line="14" id="l18a.502.14"></span>δὲ μετ’ ἐλάττονα πυκνὸν ἐργάζεται τὸ πνεῦμα καὶ τοῦτο τὸ
<span class="lb" data-page="18a.502" data-line="15" id="l18a.502.15"></span>τῆς δυσπνοίας εἶδος συνίσταται τὸ κατὰ μικρότητα καὶ
<span class="lb" data-page="18a.502" data-line="16" id="l18a.502.16"></span>πυκνότητα. κερχνώδεις δὲ γίγνονται διὰ τῶν κατὰ τὴν
<span class="lb" data-page="18a.502" data-line="17" id="l18a.502.17"></span>φάρυγγα καὶ τραχεῖαν ἀρτηρίαν μορίων στενότητα. συναύξει
<span class="lb" data-page="18a.502" data-line="18" id="l18a.502.18"></span>δὲ ταύτην τὴν στενότητα καὶ τοῦτο περὶ οὗ κατὰ τὴν
<span class="lb" data-page="18a.502" data-line="19" id="l18a.502.19"></span>ἐξῆς ῥῆσιν διδάσκει.
</p>
<span class="lb rule" data-page="18a.502" data-line="20" id="l18a.502.20"></span>
          </article>

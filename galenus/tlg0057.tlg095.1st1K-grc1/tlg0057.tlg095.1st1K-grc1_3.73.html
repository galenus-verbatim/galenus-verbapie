<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.73">
<span class="pb page1" data-page="18a.585" id="p18a.585"></span>
<span class="milestone ed1page page1" data-n="5.627" data-unit="ed1page" id="ed1page.5.627"></span>
<span class="milestone ed2page page1" data-n="12.400" data-unit="ed2page" id="ed2page.12.400"></span>
<span class="lb head" data-page="18a.585" data-line="15" id="l18a.585.15"></span>
            <blockquote class="quote lemma">
<span class="lb" data-page="18a.585" data-line="16" id="l18a.585.16"></span>Οἷσι μὲν ἂν οὖν ἐκπεσὼν μὴ ἐμπέσῃ, ἀλλὰ καταπορηθῇ
<span class="lb" data-page="18a.585" data-line="17" id="l18a.585.17"></span>καὶ ἀμεληθῇ ἣ τε ὁδοιπορίη περιφοράδην τοῦ σκέλεος,
<span class="lb" data-page="18a.585" data-line="18" id="l18a.585.18"></span>ὥσπερ τοῖς βουσὶ γίνεται καὶ ὄχλησις πλείστη αὐτοῖσιν
<span class="lb" data-page="18a.585" data-line="19" id="l18a.585.19"></span>ἐπὶ τοῦ ὑγιέος σκέλεός ἐστι.
</blockquote>
<span class="lb rule" data-page="18a.585" data-line="20" id="l18a.585.20"></span>
            <span class="pb" data-page="18a.586" id="p18a.586"></span>
            <p>
<span class="lb" data-page="18a.586" data-line="1" id="l18a.586.1"></span>Μακροτέρου τοῦ πεπονθότος σκέλους κατὰ τὴν ἐξάρθρησιν
<span class="lb" data-page="18a.586" data-line="2" id="l18a.586.2"></span>γενομένου ὁδοιπορίαν, ἀναγκαῖόν ἐστι τοὺς οὕτω παθόντας
<span class="lb" data-page="18a.586" data-line="3" id="l18a.586.3"></span>ὁμοίως τοῖς βουσὶ ποιεῖσθαι, διότι κἀκεῖνοι χαλαρὸν
<span class="lb" data-page="18a.586" data-line="4" id="l18a.586.4"></span>ἔχουσι τὸ κατ’ ἰσχίον ἄρθρον, ὡς αὐτὸς εἶπεν ἐν ἀρχῇ τοῦδε
<span class="lb" data-page="18a.586" data-line="5" id="l18a.586.5"></span>τοῦ βιβλίου, τάχα δ’ οὐ μόνον ἐχρῆν τὸ χαλαρὸν τῆς διαρθρώσεως,
<span class="lb" data-page="18a.586" data-line="6" id="l18a.586.6"></span>ἀλλὰ καὶ τὴν ἀτονίαν αἰτιάσασθαι τῶν κινούντων
<span class="lb" data-page="18a.586" data-line="7" id="l18a.586.7"></span>αὐτὸ μυῶν. οὐ γὰρ εἰ ἦσαν εὔρωστοι, ῥᾳδίως ἀνέκαμπτον
<span class="lb" data-page="18a.586" data-line="8" id="l18a.586.8"></span>τὴν διάρθρωσιν τῆς φθασάσης καμφθῆναι, τὸ περιφέρειν
<span class="lb" data-page="18a.586" data-line="9" id="l18a.586.9"></span>ἔξω τὸ σκέλος οὐκ ἦν ἀναγκαῖον. ἡ γάρ τοι βάδισις γίνεται
<span class="lb" data-page="18a.586" data-line="10" id="l18a.586.10"></span>τῶν σκελῶν ἑκατέρου καὶ περὶ μέρος ἐστηριγμένου
<span class="lb" data-page="18a.586" data-line="11" id="l18a.586.11"></span>τε καὶ κινουμένου. ἡνίκα μὲν γὰρ τὸ ἀριστερὸν ἐστήρικται,
<span class="lb" data-page="18a.586" data-line="12" id="l18a.586.12"></span>τηνικαῦτα τὸ δεξιὸν ἐκ τῶν ὀπίσω μερῶν εἰς τὸ πρόσω φέρομεν·
<span class="lb" data-page="18a.586" data-line="13" id="l18a.586.13"></span>ἡνίκα δὲ τοῦτο πρόσωθεν ἐστηρίξαμεν, ἐπὶ τὸ ἕτερον
<span class="lb" data-page="18a.586" data-line="14" id="l18a.586.14"></span>μεταβάντες ἐκεῖνο πάλιν ὄπισθεν πρόσω φέρομεν, εἶτ’
<span class="lb" data-page="18a.586" data-line="15" id="l18a.586.15"></span>αὖθις ἐν τῷ πρόσω τοῦτο στηρίξαντες, ἐπὶ τὴν τοῦ δεξιοῦ
<span class="lb" data-page="18a.586" data-line="16" id="l18a.586.16"></span>μεταβαίνοντες κίνησιν, ὀρθίου μὲν θατέρου τῶν σκελῶν
<span class="lb" data-page="18a.586" data-line="17" id="l18a.586.17"></span>ἐστηριγμένου κατὰ τῆς γῆς, ἀναφερομένου δὲ εἰς τὸ ὕψος
<span class="lb" data-page="18a.586" data-line="18" id="l18a.586.18"></span>τοῦ κινουμένου, μήτε κατὰ γόνυ μήτε κατ’ ἰσχίον πεφύκασι
<span class="lb" data-page="18a.586" data-line="19" id="l18a.586.19"></span>κάμπτεσθαι τὰ σκέλη, πάντως ἂν ἠναγκαζόμεθα, καθάπερ
<span class="pb" data-page="18a.587" id="p18a.587"></span>
<span class="lb" data-page="18a.587" data-line="1" id="l18a.587.1"></span>τι ξύλον ἑκάτερον αὐτῶν μεταφέρειν, ἀναφέροντες εἰς ὕψος
<span class="lb" data-page="18a.587" data-line="2" id="l18a.587.2"></span>ἄχρι τινὸς καὶ κυκλοτερῶς περιφέροντες. ἐπεὶ δὲ κάμπτεσθαι
<span class="lb" data-page="18a.587" data-line="3" id="l18a.587.3"></span>δύναται κατ’ ἀμφοτέρας τὰς διαρθρώσεις ὑπεναντίως
<span class="lb" data-page="18a.587" data-line="4" id="l18a.587.4"></span>μὲν ἀλλήλοις, χρησίμως δὲ τῷ παντὶ σκέλει, διὰ τοῦτο βαδίζομεν
<span class="lb" data-page="18a.587" data-line="5" id="l18a.587.5"></span>ἄνευ τοῦ καταφέρειν αὐτὰ κυκλοτερῶς ἢ ἀνατείνειν
<span class="lb" data-page="18a.587" data-line="6" id="l18a.587.6"></span>ὡς ξύλα. ἡ μὲν γὰρ κατὰ βουβῶνα διάρθρωσις εἰς τὴν
<span class="lb" data-page="18a.587" data-line="7" id="l18a.587.7"></span>πρόσω χώραν ὑψοῖ τὸν μηρὸν, ἡ κατὰ γόνυ δὲ εἰς τὴν ὀπίσω
<span class="lb" data-page="18a.587" data-line="8" id="l18a.587.8"></span>τὴν κνήμην, ὥστ’ εἰ καὶ μακρότερον εἴη τοῦ κατὰ τὴν γῆν
<span class="lb" data-page="18a.587" data-line="9" id="l18a.587.9"></span>ἐστηριγμένου σκέλος τὸ μεταφερόμενον, οὐδὲν ἂν ἐδεήθησαν
<span class="lb" data-page="18a.587" data-line="10" id="l18a.587.10"></span>ἑλίττειν αὐτὸ κατὰ τὴν ἔξω χώραν, ᾗ τοὺς μῦς εἶχεν ἱκανῶς
<span class="lb" data-page="18a.587" data-line="11" id="l18a.587.11"></span>διὰ ταχέων ἑκατέραν τῶν διαρθρώσεων κάμπτειν. ἐπειδή
<span class="lb" data-page="18a.587" data-line="12" id="l18a.587.12"></span>θ’ οἱ δι’ ἀῤῥωστίαν οὐ δύνανται ἑτοίμως κάμπτειν καὶ ὀδύνην
<span class="lb" data-page="18a.587" data-line="13" id="l18a.587.13"></span>οὐ βούλονται, καταλείπεται περιφέρειν <span class="milestone ed2page" data-n="12.401" data-unit="ed2page" id="ed2page.12.401"></span>αὐτὸ
<span class="lb" data-page="18a.587" data-line="14" id="l18a.587.14"></span>κυκλοτερῶς. οὐδὲν γὰρ οὐδ’ ἀνατείνειν ἄκαμπτον ὡς ξύλον
<span class="lb" data-page="18a.587" data-line="15" id="l18a.587.15"></span>οἷόν τ’ ἐστὶ τοῖς ἀῤῥωστοῦσιν ἢ ὀδυνωμένοις μυσίν. ὅτι
<span class="lb" data-page="18a.587" data-line="16" id="l18a.587.16"></span>δὲ διὰ ταῦτα μᾶλλον ᾖ προσγιγνόμενον μῆκος ὁδοιποροῦσι
<span class="lb" data-page="18a.587" data-line="17" id="l18a.587.17"></span>περιφοράδην ἐκ τοῦ λεγομένου παραδείγματος ὑπ’ αὐτοῦ τοῦ
<span class="lb" data-page="18a.587" data-line="18" id="l18a.587.18"></span>Ἱπποκράτους ἐναργῶς γνώσῃ. φησὶ γὰρ ἐφεξῆς, ἐπεὶ καὶ
<span class="pb" data-page="18a.588" id="p18a.588"></span>
<span class="lb" data-page="18a.588" data-line="1" id="l18a.588.1"></span>ὁκόσοι ἕλκος ἔχοντες ἐν ποδὶ ἢ ἐν κνήμῃ κάρτα μὴ δύνανται
<span class="lb" data-page="18a.588" data-line="2" id="l18a.588.2"></span>ἐπιβαίνειν τῷ σκέλει πάντες καὶ οἱ νήπιοι οὕτως ὁδοιπορέουσι.
<span class="lb" data-page="18a.588" data-line="3" id="l18a.588.3"></span>τούτοις γὰρ ἄνευ τοῦ μεμηκύνθαι τὸ σκέλος, ὁδοιπορεῖν
<span class="lb" data-page="18a.588" data-line="4" id="l18a.588.4"></span>οὕτως συμβαίνειν διὰ τὴν γιγνομένην ὀδύνην, εἰ
<span class="lb" data-page="18a.588" data-line="5" id="l18a.588.5"></span>κάμπτοιεν τὰς διαρθρώσεις, μάλιστα, μὲν τὰς κατὰ βουβῶνα
<span class="lb" data-page="18a.588" data-line="6" id="l18a.588.6"></span>καὶ γόνυ, καὶ τρίτην δ’ ἐπ’ αὐταῖς τὴν κατὰ τὸ σφυρὸν,
<span class="lb" data-page="18a.588" data-line="7" id="l18a.588.7"></span>ἐπεὶ σιμοῦσθαι κατὰ τὴν διάρθρωσιν ταύτην ἄκρον τὸ
<span class="lb" data-page="18a.588" data-line="8" id="l18a.588.8"></span>σκέλος ἀναγκαῖόν ἐστιν ἐν τῷ κατὰ φύσιν ὁδοιπορεῖν, ἀναφέρειν
<span class="lb" data-page="18a.588" data-line="9" id="l18a.588.9"></span>τε εἰς ὕψος ὅλον τὸν πόδα· προσκόπτοι μὲν γὰρ, εἰ
<span class="lb" data-page="18a.588" data-line="10" id="l18a.588.10"></span>τοῦτο γένοιτο, καὶ μάλιστα ἐν τοῖς ἀνωμάλοις ἐδάφεσι.
</p>
<span class="lb rule" data-page="18a.588" data-line="11" id="l18a.588.11"></span>
          </article>

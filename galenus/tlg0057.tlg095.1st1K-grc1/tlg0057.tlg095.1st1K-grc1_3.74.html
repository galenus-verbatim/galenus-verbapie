<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.74">
<span class="pb page1" data-page="18a.588" id="p18a.588"></span>
<span class="milestone ed1page page1" data-n="5.627" data-unit="ed1page" id="ed1page.5.627"></span>
<span class="milestone ed2page page1" data-n="12.401" data-unit="ed2page" id="ed2page.12.401"></span>
<span class="lb head" data-page="18a.588" data-line="12" id="l18a.588.12"></span>
            <blockquote class="quote lemma">
<span class="lb" data-page="18a.588" data-line="13" id="l18a.588.13"></span>Καὶ ἀναγκάζονται κατὰ τὸν κενεῶνα ἢ κατὰ τὸ ἄρθρον
<span class="lb" data-page="18a.588" data-line="14" id="l18a.588.14"></span>τὸ ἐκπεπτωκὸς κυλλοὶ καὶ σκολιοὶ εἶναι.
</blockquote>
<span class="lb rule" data-page="18a.588" data-line="15" id="l18a.588.15"></span>
            <p>
<span class="lb" data-page="18a.588" data-line="16" id="l18a.588.16"></span>Οὐχ ὅταν ἐρείσαντες τὸ ὑγιὲς κινῶσι καὶ μεταφέρωσι
<span class="lb" data-page="18a.588" data-line="17" id="l18a.588.17"></span>περιφοράδην τὸ ἐξηρθρηκὸς ἀναγκάζονται σχηματίζειν οὕτως
<span class="lb" data-page="18a.588" data-line="18" id="l18a.588.18"></span>ἑαυτοὺς, ἀλλ’ ὅταν ἐπὶ τοῦ πεπονθότος ἐρειδόμενον μεταφέρειν
<span class="lb" data-page="18a.588" data-line="19" id="l18a.588.19"></span>τὸ ὑγιές. οὐ γὰρ ὑπερήρεισται τῷ ὑπερκειμένῳ σώματι
<span class="pb" data-page="18a.589" id="p18a.589"></span>
<span class="lb" data-page="18a.589" data-line="1" id="l18a.589.1"></span>τὸ πεπονθὸς ὄρθιον, ὡς ὅθεν εἶχε κατὰ φύσιν ἐν εὐθείᾳ
<span class="lb" data-page="18a.589" data-line="2" id="l18a.589.2"></span>γραμμῇ, καθ’ ὃ πρὸς τὸ ἔδαφος, ἀλλὰ λοξὸν ἐκ τοῦ
<span class="lb" data-page="18a.589" data-line="3" id="l18a.589.3"></span>βουβῶνος εἰς τὴν ἐκτὸς ἀπονεύει χώραν. ἐπ’ ἐκείνην οὖν
<span class="lb" data-page="18a.589" data-line="4" id="l18a.589.4"></span>τὸ κατ’ εὐθὺ τῷ πεπονθότι σκέλει μέρος τοῦ σώματος ἀποκλείουσιν
<span class="lb" data-page="18a.589" data-line="5" id="l18a.589.5"></span>εἰς κίνδυνον ἀφικνούμενοι τοῦ περιτραπῆναι πρὸς
<span class="lb" data-page="18a.589" data-line="6" id="l18a.589.6"></span>τὴν ἐναντίαν χώραν καὶ οὕτω συμβαίνει κατὰ τὸν κενεῶνα
<span class="lb" data-page="18a.589" data-line="7" id="l18a.589.7"></span>λαμβάνειν αὐτῶν τὸ σῶμα. κενεῶνα δὲ δηλονότι καὶ τὸ
<span class="lb" data-page="18a.589" data-line="8" id="l18a.589.8"></span>μεταξὺ τοῦτο τῆς λαγόνος ὀστοῦ καὶ τῆς νόθου πλευρᾶς καλεῖ
<span class="lb" data-page="18a.589" data-line="9" id="l18a.589.9"></span>χωρίον, ὅπερ δὴ καὶ κενὸν ὀστῶν ἐστι. δυνάμενον δὲ
<span class="lb" data-page="18a.589" data-line="10" id="l18a.589.10"></span>οὐδ’ οὕτω τὸ πεπονθὸς σκέλος ὀχεῖν τὸ σῶμα διά τε τὴν
<span class="lb" data-page="18a.589" data-line="11" id="l18a.589.11"></span>ἀσθένειαν καὶ τὸ σχῆμα βοηθείας δεῖται. ταύτην οὖν ἐπ’
<span class="lb" data-page="18a.589" data-line="12" id="l18a.589.12"></span>αὐτοῦ τοῦ πράγματος οἱ πάσχοντες διδασκόμενοι πορίζουσιν
<span class="lb" data-page="18a.589" data-line="13" id="l18a.589.13"></span>αὐτὸ στηρίζοντες τῇ χειρὶ τὸ πεπονθὸς σκέλος. ἔνθα δὲ
<span class="lb" data-page="18a.589" data-line="14" id="l18a.589.14"></span>μάλιστα δεῖται, κατ’ ἐκεῖνον τὸν μηρὸν ἔξωθεν ἐριζομένου
<span class="lb" data-page="18a.589" data-line="15" id="l18a.589.15"></span>τοῦ στηρίζοντος· καὶ τοῦτ’ οὖν πάλιν αὐτοὺς ἀναγκάζον
<span class="lb" data-page="18a.589" data-line="16" id="l18a.589.16"></span>ἐπινεύειν εἰς τὴν τοῦ βεβλαμμένου σκέλους χώραν, αὐξάνει
<span class="lb" data-page="18a.589" data-line="17" id="l18a.589.17"></span>τὴν κατὰ τὸν κενεῶνα σκολίωσιν. εἰ γὰρ καὶ χωρὶς τοῦ
<span class="lb" data-page="18a.589" data-line="18" id="l18a.589.18"></span>ἔξω ῥέπειν τὸ σκέλος οὕτω τις αὐτὸν σχηματίσειεν ὑφίσαρφος
<span class="lb" data-page="18a.589" data-line="19" id="l18a.589.19"></span>ὁ κενεὼν αὐτός.
</p>
<span class="lb rule" data-page="18a.589" data-line="20" id="l18a.589.20"></span>
          </article>

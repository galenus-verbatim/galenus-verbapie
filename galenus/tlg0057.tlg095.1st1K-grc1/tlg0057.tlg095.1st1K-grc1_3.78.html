<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.78">
<span class="pb page1" data-page="18a.593" id="p18a.593"></span>
<span class="milestone ed1page page1" data-n="5.628" data-unit="ed1page" id="ed1page.5.628"></span>
<span class="milestone ed2page page1" data-n="12.402" data-unit="ed2page" id="ed2page.12.402"></span>
<span class="lb head" data-page="18a.593" data-line="1" id="l18a.593.1"></span>
            <blockquote class="quote lemma">
<span class="lb" data-page="18a.593" data-line="2" id="l18a.593.2"></span>Ἐν τούτοισι γοῦν τοῖσι σχήμασιν ἀναγκάζονται ἐσχηματίσθαι,
<span class="lb" data-page="18a.593" data-line="3" id="l18a.593.3"></span>οἷσιν ἂν εἴσω ἐκβὰν τὸ ἄρθρον μὴ ἐμπέση
<span class="lb" data-page="18a.593" data-line="4" id="l18a.593.4"></span><span class="milestone ed2page" data-n="12.403" data-unit="ed2page" id="ed2page.12.403"></span>οὐ προβουλεύσαντος τοῦ ἀνθρώπου, ὅπως ἂν ῥήϊστα ἐσχηματισμένον
<span class="lb" data-page="18a.593" data-line="5" id="l18a.593.5"></span>ἔῃ, ἀλλ’ αὐτὴ ἡ ξυμφορὴ διδάσκει ἐκ τῶν παρεόντων
<span class="lb" data-page="18a.593" data-line="6" id="l18a.593.6"></span>τὰ ῥήϊστα αἱρέεσθαι. ἐπεὶ καὶ ὁκόσοι ἕλκος
<span class="lb" data-page="18a.593" data-line="7" id="l18a.593.7"></span>ἔχοντες ἐν ποδὶ ἢ κνήμῃ, οὐ κάρτα δύνανται ἐπιβαίνειν
<span class="lb" data-page="18a.593" data-line="8" id="l18a.593.8"></span>τῷ σκέλει πάντες καὶ οἱ νήπιοι οὕτως ὁδοιπορέουσιν. ἕξω
<span class="lb" data-page="18a.593" data-line="9" id="l18a.593.9"></span>γὰρ βαίνουσι τῷ σιναρῷ σκέλει.
</blockquote>
<span class="lb rule" data-page="18a.593" data-line="10" id="l18a.593.10"></span>
            <p>
<span class="lb" data-page="18a.593" data-line="11" id="l18a.593.11"></span>Δυοῖν σχήμασιν, οὐχὶ ἑνὶ χρωμένων ἐν ταῖς ὁδοιπορίαις
<span class="lb" data-page="18a.593" data-line="12" id="l18a.593.12"></span>τῶν οὕτω πεπονθότων εἰκότως εἶπεν ἐν τούτοισι ἐπ’ αὐτὸ
<span class="lb" data-page="18a.593" data-line="13" id="l18a.593.13"></span>καὶ τῇ χειρὶ τὸν μηρὸν στηρίζοντες· ἕτερον δ’ ὅταν ἐπὶ
<span class="lb" data-page="18a.593" data-line="14" id="l18a.593.14"></span>τοῦ κατὰ φύσιν ἔχοντος ὅλοι πάλιν ἐπὶ τοῦτ’ ἐγκλινόμενοι,
<span class="lb" data-page="18a.593" data-line="15" id="l18a.593.15"></span>διὸ καὶ τοῦ κοντοῦ δέονται. δι’ οὗ ῥέπειν οὖν ἐπὶ τἀναντία
<span class="lb" data-page="18a.593" data-line="16" id="l18a.593.16"></span>συμβαίνει τὸ σῶμα ποτὲ μὲν ἐπὶ τὸ δεξιὸν ἐγκλινόμενον
<span class="lb" data-page="18a.593" data-line="17" id="l18a.593.17"></span>μέρος, ὅταν τῷ δεξιῷ ποδὶ στηρίζωνται, ποτὲ δὲ ἐπὶ
<span class="lb" data-page="18a.593" data-line="18" id="l18a.593.18"></span>θάτερον, ὅταν θατέρῳ. καὶ ὅταν πρὸς τοῖς ἄλλοις ἔτυχεν
<span class="pb" data-page="18a.594" id="p18a.594"></span>
<span class="lb" data-page="18a.594" data-line="1" id="l18a.594.1"></span>ἀσχήμονι χρῆσθαι τῇ βαδίσει μᾶλλον τῶν ἐξαρθρησάντων
<span class="lb" data-page="18a.594" data-line="2" id="l18a.594.2"></span>ἑτέρῳ ἰσχίων, ὑπὲρ ὧν ἐφεξῆς ἐρεῖ.
</p>
<span class="lb rule" data-page="18a.594" data-line="3" id="l18a.594.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.79">
<span class="pb page1" data-page="18a.594" id="p18a.594"></span>
<span class="milestone ed1page page1" data-n="5.628" data-unit="ed1page" id="ed1page.5.628"></span>
<span class="milestone ed2page page1" data-n="12.403" data-unit="ed2page" id="ed2page.12.403"></span>
<span class="lb head" data-page="18a.594" data-line="4" id="l18a.594.4"></span>
            <blockquote class="quote lemma">
<span class="lb" data-page="18a.594" data-line="5" id="l18a.594.5"></span>Καὶ δισσὰ κερδαίνουσι, δισσῶν γὰρ δέονται. τό τε γὰρ
<span class="lb" data-page="18a.594" data-line="6" id="l18a.594.6"></span>σῶμα οὐκ ὀχέεται ὁμοίως ἐπὶ τοῦ ἔξω ἀποβαινομένου,
<span class="lb" data-page="18a.594" data-line="7" id="l18a.594.7"></span>ὥσπερ ἐπὶ τοῦ εἴσω. οὐδὲ γὰρ κατ’ ἰθυωρίην αὐτῷ γίνεται
<span class="lb" data-page="18a.594" data-line="8" id="l18a.594.8"></span>τὸ ἄχθος, ἀλλὰ πολλῷ μᾶλλον ἐπὶ τοῦ ὑπερβαινομένου,
<span class="lb" data-page="18a.594" data-line="9" id="l18a.594.9"></span>κατ’ ἰθυωρίην γὰρ αὐτῷ γίνεται τὸ ἄχθος ἔν τε
<span class="lb" data-page="18a.594" data-line="10" id="l18a.594.10"></span>αὐτῇ τῇ ὁδοιπορίῃ καὶ τῇ μεταλλαγῇ τῶν σκελέων. ἐν
<span class="lb" data-page="18a.594" data-line="11" id="l18a.594.11"></span>τούτῳ τῷ σχήματι τάχιστα ἂν δύναιτο ὑποτιθέναι τὸ
<span class="lb" data-page="18a.594" data-line="12" id="l18a.594.12"></span>ὑγιὲς σκέλος. ἢν τῷ μὲν σιναρῷ ἐξωτέρω βαίνοι, τῷ δὲ
<span class="lb" data-page="18a.594" data-line="13" id="l18a.594.13"></span>ὑγιεῖ ἐσωτέρω, περὶ οὗ νῦν ὁ λόγος. ἀγαθὸν εὑρίσκεσθαι
<span class="lb" data-page="18a.594" data-line="14" id="l18a.594.14"></span>αὐτὸ ἑωυτῷ τὸ σῶμα ἐς τὰ ῥήϊστα τῶν σχημάτων.
</blockquote>
<span class="lb rule" data-page="18a.594" data-line="15" id="l18a.594.15"></span>
            <p>
<span class="lb" data-page="18a.594" data-line="16" id="l18a.594.16"></span>Ἐν τῷ περιφέρειν μὲν ἔξω τὸ πεπονθὸς σκέλος, ἐρίζειν
<span class="lb" data-page="18a.594" data-line="17" id="l18a.594.17"></span>δὲ ἐνδοτάτω τοῦ ὑγιέος τὸ δισσὸν κέρδος αὐτοῖς γίγνεται,
<span class="pb" data-page="18a.595" id="p18a.595"></span>
<span class="lb" data-page="18a.595" data-line="1" id="l18a.595.1"></span>μήτε βαρύνεσθαί ποτε τὸ πεπονθὸς ὑπερειδόμενον ὅλον
<span class="lb" data-page="18a.595" data-line="2" id="l18a.595.2"></span>τῷ σώματι μήθ’ ὑπηρεσίαν αὐτοῦ πολυχρόνιον γίγνεσθαι,
<span class="lb" data-page="18a.595" data-line="3" id="l18a.595.3"></span>βραχύτατον διάστημα κινουμένου τοῦ ὑγιοῦς. ἐὰν γὰρ θελήσῃς
<span class="lb" data-page="18a.595" data-line="4" id="l18a.595.4"></span>ἀκριβῶς προσέχειν, ἑκατέρου τοῦ χρόνου τῆς ἑκατέρου
<span class="lb" data-page="18a.595" data-line="5" id="l18a.595.5"></span>τῶν σκελῶν ὑπηρεσίας οὐ διπλάσιον μόνον, ἀλλὰ καὶ τριπλάσιον
<span class="lb" data-page="18a.595" data-line="6" id="l18a.595.6"></span>εὑρήσεις γιγνόμενον. ὀλίγιστον μὲν γὰρ διάστημα
<span class="lb" data-page="18a.595" data-line="7" id="l18a.595.7"></span>καὶ ταχείᾳ τῇ φορᾷ μόνῃ κινουμένου τοῦ ὑγιοῦς, πολὺ δὲ
<span class="lb" data-page="18a.595" data-line="8" id="l18a.595.8"></span>καὶ βραδείᾳ τοῦ πεπονθότος. εὔδηλον γὰρ ὁπόσῳ μείζων
<span class="lb" data-page="18a.595" data-line="9" id="l18a.595.9"></span>ἐστὶν ἡ κυκλοτερὴς ὁδοιπορία τῆς εὐθείας, εἰ καὶ τοῖς αὐτοῖς
<span class="lb" data-page="18a.595" data-line="10" id="l18a.595.10"></span>πέρασιν ἀμφότεραι χρῶνται.
</p>
<span class="lb rule" data-page="18a.595" data-line="11" id="l18a.595.11"></span>
          </article>

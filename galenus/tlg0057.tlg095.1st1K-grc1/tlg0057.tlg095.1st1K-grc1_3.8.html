<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.8">
<span class="pb page1" data-page="18a.503" id="p18a.503"></span>
<span class="milestone ed1page page1" data-n="5.612" data-unit="ed1page" id="ed1page.5.612"></span>
<span class="milestone ed2page page1" data-n="12.370" data-unit="ed2page" id="ed2page.12.370"></span>
<span class="lb head" data-page="18a.503" data-line="1" id="l18a.503.1"></span>
            <blockquote class="quote lemma">
<span class="lb" data-page="18a.503" data-line="2" id="l18a.503.2"></span>Καὶ μέντοι καὶ ἀναγκάζονται κατὰ τὸν μέγαν σφόνδυλον
<span class="lb" data-page="18a.503" data-line="3" id="l18a.503.3"></span>λορδὸν τὸν αὐχένα ἔχειν, ὡς μὴ προπετὴς ἔῃ αὐτοῖσιν ἡ
<span class="lb" data-page="18a.503" data-line="4" id="l18a.503.4"></span>κεφαλή. στενοχωρίην μὲν οὖν πολλὴν τῷ φάρυγγι παρέχει
<span class="lb" data-page="18a.503" data-line="5" id="l18a.503.5"></span>καὶ τοῦτο ἐς τὸ εἴσω ῥέπον· καὶ γὰρ τοῖσιν ὀρθοῖσι
<span class="lb" data-page="18a.503" data-line="6" id="l18a.503.6"></span>φύσει δύσπνοιαν παρέχει τοῦτο τὸ ὀστέον, ἢν ἔσω ῥέψῃ,
<span class="lb" data-page="18a.503" data-line="7" id="l18a.503.7"></span>ἔς τ’ ἂν ἀναπιεχθῇ. δι’ οὖν τὸ τοιοῦτον σχῆμα ἐξεχέβρογχοι
<span class="lb" data-page="18a.503" data-line="8" id="l18a.503.8"></span>οἱ τοιοῦτοι τῶν ἀνθρώπων μᾶλλον φαίνονται ὑγιέες.
</blockquote>
<span class="lb rule" data-page="18a.503" data-line="9" id="l18a.503.9"></span>
            <p>
<span class="lb" data-page="18a.503" data-line="10" id="l18a.503.10"></span>Εἰς τἀναντία ἐχόντων τῶν κατὰ τὸν θώρακα σφονδύλων
<span class="lb" data-page="18a.503" data-line="11" id="l18a.503.11"></span>εἰς τὴν ὀπίσω χώραν μεταστάντων ἐν τοῖς κυφώμασιν,
<span class="lb" data-page="18a.503" data-line="12" id="l18a.503.12"></span>ἀναγκαῖόν ἐστιν ὅλον τὸν τράχηλον εἰς τὸ πρόσω ῥέπειν,
<span class="lb" data-page="18a.503" data-line="13" id="l18a.503.13"></span>ὥστε καὶ τὴν κεφαλήν· ἐπίκειται γὰρ τούτῳ· κατ’ εὐθὺ τοίνυν
<span class="lb" data-page="18a.503" data-line="14" id="l18a.503.14"></span>συμβήσεται τοῖς κυφοῖς ἐν τοιούτῳ σχήματι βαδίζειν,
<span class="lb" data-page="18a.503" data-line="15" id="l18a.503.15"></span>ἐν ᾧ οἱ πάντες, ὅταν ἐπινεύσωμεν ὅλον τὸν τράχηλον ἅμα
<span class="lb" data-page="18a.503" data-line="16" id="l18a.503.16"></span>τῇ ῥάχει καὶ κάμψαντες ἄμφω καὶ κυρτώσαντες εἰς τοὐπίσω
<span class="lb" data-page="18a.503" data-line="17" id="l18a.503.17"></span>κάτω βλέπομεν εἰς τὴν γῆν. ὅπως οὖν μὴ πάσχωσιν
<span class="pb" data-page="18a.504" id="p18a.504"></span>
<span class="lb" data-page="18a.504" data-line="1" id="l18a.504.1"></span>οἱ κυρτοὶ τοῦτο, τὸν τράχηλον ἀναγκάζονται πρὸς τοὐπίσω,
<span class="lb" data-page="18a.504" data-line="2" id="l18a.504.2"></span>τοῖς αὐτῶν σφονδύλοις ὀλίγον εἰς τοῦτο συντελοῦσιν, ὡς ἂν
<span class="lb" data-page="18a.504" data-line="3" id="l18a.504.3"></span>ἐλαχίστην ἔχουσι τὴν κίνησιν, ἔνθα μάλιστα ταύτην ἀξιόλογον
<span class="lb" data-page="18a.504" data-line="4" id="l18a.504.4"></span>εὑρίσκουσιν, ἐνταῦθα πλεῖστον ἀνανεύουσιν. εὑρίσκεται
<span class="lb" data-page="18a.504" data-line="5" id="l18a.504.5"></span>δὲ κατὰ τὴν τῶν πρώτων δυοῖν σφονδύλων διάρθρωσιν, ἣν
<span class="lb" data-page="18a.504" data-line="6" id="l18a.504.6"></span>πρὸς ἀλλήλους καὶ τὴν κεφαλὴν ἔχουσιν. ὅπερ οὖν τοῖς
<span class="lb" data-page="18a.504" data-line="7" id="l18a.504.7"></span>ἀπαθέσιν ἄγουσιν εἰς ὀπίσω τὴν κεφαλὴν γίνεται σχῆμα,
<span class="lb" data-page="18a.504" data-line="8" id="l18a.504.8"></span>κατὰ τὴν διάρθρωσιν αὐτῆς, τοῦτο τοῖς κυφοῖς <span class="milestone ed2page" data-n="12.371" data-unit="ed2page" id="ed2page.12.371"></span>ὀρθουμένοις·
<span class="lb" data-page="18a.504" data-line="9" id="l18a.504.9"></span>καὶ δὴ καὶ ὥσπερ οἱ κατὰ φύσιν ἔχοντες ἐξεχέβρογχοι
<span class="lb" data-page="18a.504" data-line="10" id="l18a.504.10"></span>γίνονται κατὰ τὰς εἰς τοὐπίσω τῆς κεφαλῆς ἀνανεύσεις,
<span class="lb" data-page="18a.504" data-line="11" id="l18a.504.11"></span>οὕτως οἱ κυφοὶ κατὰ τὰς ὀρθίας τάσεις. ἐξεχεβρόγχους
<span class="lb" data-page="18a.504" data-line="12" id="l18a.504.12"></span>δηλονότι καλεῖ τοὺς ἐξέχοντας εἰς τοὐπίσω, εἰς τὸ
<span class="lb" data-page="18a.504" data-line="13" id="l18a.504.13"></span>πρόσω τὴν δίκην ἔχοντας. οὕτως δ’ εἰκὸς ὀνομάζειν αὐτὸν,
<span class="lb" data-page="18a.504" data-line="14" id="l18a.504.14"></span>ἤτοι τὴν τραχεῖαν ἀρτηρίαν ὅλην ἢ μόνον τὸν φάρυγγα, καὶ
<span class="lb" data-page="18a.504" data-line="15" id="l18a.504.15"></span>τοῦτ’ ἔστι τὸ μάλιστα κερχνώδη τὴν ἀναπνοὴν ἐργαζόμενον,
<span class="lb" data-page="18a.504" data-line="16" id="l18a.504.16"></span>ἀμέλει καὶ τοῖς κοιμωμένοις ἐν τοιούτῳ σχήματι μάλισθ’
<span class="lb" data-page="18a.504" data-line="17" id="l18a.504.17"></span>ὑπάρχει τὸ ῥέγχειν. διὰ τοῦτ’ ἔφη· καὶ γὰρ τοῖσιν ὀρθοῖσι
<span class="lb" data-page="18a.504" data-line="18" id="l18a.504.18"></span>φύσει δύσπνοιαν παρέχει τοῦτο τὸ ὀστέον, ἢν ἔσω ῥέψῃ,
<span class="lb" data-page="18a.504" data-line="19" id="l18a.504.19"></span>ἔς τ’ ἂν ἀναπιεχθῇ τοῦτο τὸ ὀστέον, ἀναφορικῶς εἰπὼν ἐπὶ
<span class="pb" data-page="18a.505" id="p18a.505"></span>
<span class="lb" data-page="18a.505" data-line="1" id="l18a.505.1"></span>τὸ προειρημένον ἐν ἀρχῇ τῆς ῥήσεως, ἔνθα φησί· καὶ γὰρ
<span class="lb" data-page="18a.505" data-line="2" id="l18a.505.2"></span>δὴ καὶ ἀναγκάζονται κατὰ τὸν μέγαν σφόνδυλον λορδὸν τὸν
<span class="lb" data-page="18a.505" data-line="3" id="l18a.505.3"></span>αὐχένα ἔχειν. ἐξ οὗ τεκμήραιτ’ ἄν τις μέγαν σφόνδυλον ὀνομάζειν
<span class="lb" data-page="18a.505" data-line="4" id="l18a.505.4"></span>αὐτὸν τὸν δεύτερον, ὃς χωρῆσαι μάλιστα δύναται πρόσω,
<span class="lb" data-page="18a.505" data-line="5" id="l18a.505.5"></span>καὶ πάλιν ἐντεῦθεν ἀναπιεχθῆναι. πρόδηλον δ’ ὅτι καὶ
<span class="lb" data-page="18a.505" data-line="6" id="l18a.505.6"></span>τὴν αὐτὴν χώραν τὴν πρόσω καὶ ἔσω κέκληκε· πρόσω μὲν
<span class="lb" data-page="18a.505" data-line="7" id="l18a.505.7"></span>ὡς βαίνοντα ἐκ τῶν ὀπίσω μερῶν εἰς αὐτὴν σφόνδυλον, ἔσω
<span class="lb" data-page="18a.505" data-line="8" id="l18a.505.8"></span>δ’ ὅτι κατὰ τὸ βάθος ἐστὶ τοῦ σώματος, ἐάν τε πρὸς τὴν
<span class="lb" data-page="18a.505" data-line="9" id="l18a.505.9"></span>ἔσωθεν ἐπιφάνειάν τις, ἐάν τε πρὸς τὴν ὀπίσω σκοπῇ.
</p>
<span class="lb rule" data-page="18a.505" data-line="10" id="l18a.505.10"></span>
          </article>

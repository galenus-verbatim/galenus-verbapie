<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.81">
<span class="pb page1" data-page="18a.596" id="p18a.596"></span>
<span class="milestone ed1page page1" data-n="5.629" data-unit="ed1page" id="ed1page.5.629"></span>
<span class="milestone ed2page page1" data-n="12.404" data-unit="ed2page" id="ed2page.12.404"></span>
<span class="lb head" data-page="18a.596" data-line="16" id="l18a.596.16"></span>
            <blockquote class="quote lemma">
<span class="lb" data-page="18a.596" data-line="17" id="l18a.596.17"></span>Ἄσαρκόν τε ἅπαν τὸ σκέλος καὶ ἄμυον καὶ ἐκτεθηλυσμένον
<span class="lb" data-page="18a.596" data-line="18" id="l18a.596.18"></span>καὶ λεπτότερον γίνεται, ἅμα μὲν διὰ τὴν στέρησιν τῆς
<span class="pb" data-page="18a.597" id="p18a.597"></span>
<span class="lb" data-page="18a.597" data-line="1" id="l18a.597.1"></span>χώρης τοῦ ἄρθρου, ἅμα δὲ ὅτι ἀδύνατον χρέεσθαί ἐστιν,
<span class="lb" data-page="18a.597" data-line="2" id="l18a.597.2"></span>ὅτι οὐ κατὰ φύσιν κέεται.
</blockquote>
<span class="lb rule" data-page="18a.597" data-line="3" id="l18a.597.3"></span>
            <p>
<span class="lb" data-page="18a.597" data-line="4" id="l18a.597.4"></span>Τῆς ὅλης τῶν μηρῶν οὐσίας μόριά εἰσιν αἱ σάρκες,
<span class="lb" data-page="18a.597" data-line="5" id="l18a.597.5"></span>ὡς ἐθεάσασθε πολλάκις ἐν τῇ τῶν μυῶν ἀνατομῆ, δεικνύοντος
<span class="lb" data-page="18a.597" data-line="6" id="l18a.597.6"></span>μου τὰ τῆς αἰσθήσεως αὐτῶν αἰσθητὰ στοιχεῖα δύο
<span class="lb" data-page="18a.597" data-line="7" id="l18a.597.7"></span>ὄντα τάς τε νευρώδεις ἶνας καὶ τὰς ἔξωθεν αὐταῖς περιπηγνυμένας
<span class="lb" data-page="18a.597" data-line="8" id="l18a.597.8"></span>σάρκας. ὅταν οὖν τις ἐκ γυμνασίων καὶ τρίψεων
<span class="lb" data-page="18a.597" data-line="9" id="l18a.597.9"></span>ἰσχυρότερος ἑαυτοῦ γένοιτο, τὴν μὲν τῶν ἰνῶν οὐσίαν ἐντροφοτέραν
<span class="lb" data-page="18a.597" data-line="10" id="l18a.597.10"></span>ἔχει, τὴν δὲ τῶν σαρκῶν ἐλάττονα μὲν, ἰσχυροτέραν
<span class="lb" data-page="18a.597" data-line="11" id="l18a.597.11"></span>δέ. τοῖς δὲ ἀγυμνάστοις καλουμένοις πολλὰ τοὐναντίον
<span class="lb" data-page="18a.597" data-line="12" id="l18a.597.12"></span>συμβαίνει τῶν ἴνων ἰσχνῶν οὐσῶν πολλὴν μὲν, ἀλλὰ
<span class="lb" data-page="18a.597" data-line="13" id="l18a.597.13"></span>μαλακὴν δι’ ὑγρότητος γίγνεσθαι. προσέοικε γὰρ ἡ τοιαύτη
<span class="lb" data-page="18a.597" data-line="14" id="l18a.597.14"></span>σὰρξ τοῖς ἐπιπηγνυμένοις τυροῖς, ὥσπερ ἡ τῶν γυμναστικῶν
<span class="lb" data-page="18a.597" data-line="15" id="l18a.597.15"></span>τοῖς ἀκριβῶς ἤδη πεπηγόσι· διὸ καὶ φαίνονται μὲν
<span class="lb" data-page="18a.597" data-line="16" id="l18a.597.16"></span>τούτοισιν οἱ μύες σκληροὶ καὶ νευρώδεις καὶ περιγραφὰς
<span class="lb" data-page="18a.597" data-line="17" id="l18a.597.17"></span>ἔχοντες. τοῖς δ’ ἀγυμνάστοις μαλακοὶ καὶ σαρκώδεις, ἤτοι
<span class="lb" data-page="18a.597" data-line="18" id="l18a.597.18"></span>δ’ οὐδ’ ὅλως, ἀλλ’ ἀμυδρῶς φαινόμενοι ἐμφαίνοντες τὰς
<span class="pb" data-page="18a.598" id="p18a.598"></span>
<span class="lb" data-page="18a.598" data-line="1" id="l18a.598.1"></span>ὑπογραφάς. διὰ τοῦτ’ οὖν εἰπὼν ὁ Ἱπποκράτης τὸ σκέλος
<span class="lb" data-page="18a.598" data-line="2" id="l18a.598.2"></span>τούτοις ἄσαρκον γίγνεσθαι. γιγνώσκειν δὲ καὶ τοῖς ἐκ γυμνασίων
<span class="lb" data-page="18a.598" data-line="3" id="l18a.598.3"></span>πλεόνων τοιοῦτον γενόμενον ἐπήνεγκε τῷ καὶ ἄσαρκον
<span class="lb" data-page="18a.598" data-line="4" id="l18a.598.4"></span>καὶ ἄμυον ἐν ἴσῳ τῷ τὰς περιγραφὰς οὐκ ἔχον αἰσθητὰς μυῶν.
<span class="lb" data-page="18a.598" data-line="5" id="l18a.598.5"></span>οὐ γὰρ δὴ παντάπασι καὶ διαφθείρεταί τις αὐτῶν μῦς, ἀλλὰ
<span class="lb" data-page="18a.598" data-line="6" id="l18a.598.6"></span>ὥσπερ ἄφλεβον σῶμα λέγομεν τὸ μὴ φαινομένας ἔχον τὰς
<span class="lb" data-page="18a.598" data-line="7" id="l18a.598.7"></span>φλέβας, οὕτω καὶ ἄμυον, ἐν ᾧ παντάπασιν ἀφανεῖς εἰσιν αἱ
<span class="lb" data-page="18a.598" data-line="8" id="l18a.598.8"></span>περιγραφαὶ τῶν μυῶν. ἔτι δὲ σαφέστερον ἐνδείξασθαι βουλόμενος
<span class="lb" data-page="18a.598" data-line="9" id="l18a.598.9"></span>ὁποία τις ἡ τοῦ σκέλους αὐτοῖς ἰδέα γίγνεται προσέθηκε
<span class="lb" data-page="18a.598" data-line="10" id="l18a.598.10"></span>τὸ ἐκτεθηλυσμένον, ὅπερ ἐστὶν ὑγρὸν καὶ μαλακὸν καὶ
<span class="lb" data-page="18a.598" data-line="11" id="l18a.598.11"></span>μὴ σφίγγον καὶ διαῤῥέον, ὁποῖον αἱ γυναῖκες ἔχουσιν. ἅπαντα
<span class="lb" data-page="18a.598" data-line="12" id="l18a.598.12"></span>γὰρ ταῦτα προσηκόντως ἄν τις εἴποι κατὰ τῆς τῶν γυναικῶν
<span class="lb" data-page="18a.598" data-line="13" id="l18a.598.13"></span>σαρκὸς, ἀφ’ ἧς κατὰ μεταφορὰν ἐποιήσατο ἐκτεθηλυσμένον
<span class="lb" data-page="18a.598" data-line="14" id="l18a.598.14"></span>ὄνομα. τὸ δὲ λεπτότερον ἐπὶ τῆς τελευτῆς τοῦ λόγου προσέθηκεν
<span class="lb" data-page="18a.598" data-line="15" id="l18a.598.15"></span>ἐνδεικνύμενος, ἁπάντων τῶν κατ’ αὐτὸ μορίων ὅπερ ἐν ἀρχῇ
<span class="lb" data-page="18a.598" data-line="16" id="l18a.598.16"></span>τῆς ῥήσεως εἶπε γυιοῦται. τὸ γὰρ <span class="milestone ed2page" data-n="12.405" data-unit="ed2page" id="ed2page.12.405"></span>ἄσαρκον ἐπὶ τῆς
<span class="lb" data-page="18a.598" data-line="17" id="l18a.598.17"></span>κατὰ σάρκα ἐνδείας μόνης λέγεται, τὸ γυιοῦσθαι δὲ τὸ σκέλος
<span class="lb" data-page="18a.598" data-line="18" id="l18a.598.18"></span>ἐπὶ πάντων τῶν μερῶν ἐλαττόνων γιγνομένων.
</p>
<span class="lb rule" data-page="18a.598" data-line="19" id="l18a.598.19"></span>
          </article>

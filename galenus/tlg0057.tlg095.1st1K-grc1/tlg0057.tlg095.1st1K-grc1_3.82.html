<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.82">
<span class="pb page1" data-page="18a.599" id="p18a.599"></span>
<span class="milestone ed1page page1" data-n="5.629" data-unit="ed1page" id="ed1page.5.629"></span>
<span class="milestone ed2page page1" data-n="12.405" data-unit="ed2page" id="ed2page.12.405"></span>
<span class="lb head" data-page="18a.599" data-line="1" id="l18a.599.1"></span>
            <blockquote class="quote lemma">
<span class="lb" data-page="18a.599" data-line="2" id="l18a.599.2"></span>Χρῆσις γὰρ μετεξετέρη ῥύεται τῆς ἄγαν ἐκθηλύνσιος, ῥύεται
<span class="lb" data-page="18a.599" data-line="3" id="l18a.599.3"></span>δέ τι καὶ τῆς ἐπὶ μῆκος ἀναυξήσιος. κακοῦται μὲν
<span class="lb" data-page="18a.599" data-line="4" id="l18a.599.4"></span>οὖν μάλιστα, οἷσιν ἂν ἐν γαστρὶ ἐοῦσιν ἐξαρθρήσῃ τοῦτο
<span class="lb" data-page="18a.599" data-line="5" id="l18a.599.5"></span>τὸ ἄρθρον, δεύτερον δὲ οἷσιν ἂν ὡς νηπιωτάτοισιν ἐοῦσιν,
<span class="lb" data-page="18a.599" data-line="6" id="l18a.599.6"></span>ἥκιστα δὲ τοῖσι τετελειωμένοισι. τοῖσι μὲν οὖν τετελειωμένοισιν,
<span class="lb" data-page="18a.599" data-line="7" id="l18a.599.7"></span>οἵη τις ὁδοιπορίη γίνεται, οἷσι δ’ ἂν νηπίοισιν
<span class="lb" data-page="18a.599" data-line="8" id="l18a.599.8"></span>ἐοῦσιν ἡ ξυμφορὴ αὕτη φαίνεται.
</blockquote>
<span class="lb rule" data-page="18a.599" data-line="9" id="l18a.599.9"></span>
            <p>
<span class="lb" data-page="18a.599" data-line="10" id="l18a.599.10"></span>Ἔνεστι μὲν παρ’ Ἡρόδοτον μάλιστα μαθεῖν οὐδὲν
<span class="lb" data-page="18a.599" data-line="11" id="l18a.599.11"></span>πλέον σημαῖνον παρὰ τοῖς Ἴωσι τὸ μετεξετέρην τοῦ παρ’
<span class="lb" data-page="18a.599" data-line="12" id="l18a.599.12"></span>ἡμῖν ἑτέρην· πολλάκις γὰρ αὐτῷ κέχρηται, καθάπερ καὶ τῷ
<span class="lb" data-page="18a.599" data-line="13" id="l18a.599.13"></span>μετεξέτερον. δῆλον οὖν καὶ διὰ τοῦτο πάλιν ὅπερ ἡμῖν διὰ
<span class="lb" data-page="18a.599" data-line="14" id="l18a.599.14"></span>τοῦ τινὲς μὲν εἰ καὶ νῦν οὖν οὐ καὶ μετεξετέρου τοιοῦτον
<span class="lb" data-page="18a.599" data-line="15" id="l18a.599.15"></span>τὸ δῆλον. προειρηκὼς γὰρ ὅτι διὰ τὴν ἀργίαν αὐτοῖς τὸ
<span class="lb" data-page="18a.599" data-line="16" id="l18a.599.16"></span>σκέλος γυιοῦται καὶ τάχα τινὰ παρακοῦσαι νομίσας, ὡς
<span class="lb" data-page="18a.599" data-line="17" id="l18a.599.17"></span>ἅπασιν χρῆσιν τῶν μορίων οὐ τρόφιμον εἶναί φησι πᾶσαν,
<span class="pb" data-page="18a.600" id="p18a.600"></span>
<span class="lb" data-page="18a.600" data-line="1" id="l18a.600.1"></span>ἀλλά τινα ἐργάσασθαι λέγει τὴν σύμμετρον δηλονότι, καθάπερ
<span class="lb" data-page="18a.600" data-line="2" id="l18a.600.2"></span>καὶ τἄλλα πάντα καθ’ ὅλην τὴν ὑγιεινὴν δίαιταν, ὡς ἐν ἄλλοις
<span class="lb" data-page="18a.600" data-line="3" id="l18a.600.3"></span>τέ τισιν ὑπ’ αὐτοῦ λέλεκται τοῦτο καὶ δι’ ἑνὸς κεφαλαίου
<span class="lb" data-page="18a.600" data-line="4" id="l18a.600.4"></span>ἐν τῷ τῶν ἐπιδημιῶν ἕκτῳ, ἔνθα φησὶ, πόνοι, σιτία, ποτὰ,
<span class="lb" data-page="18a.600" data-line="5" id="l18a.600.5"></span>ὕπνοι, ἀφροδίσια, πάντα μέτρα.
</p>
<span class="lb rule" data-page="18a.600" data-line="6" id="l18a.600.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.83">
<span class="pb page1" data-page="18a.600" id="p18a.600"></span>
<span class="milestone ed1page page1" data-n="5.629" data-unit="ed1page" id="ed1page.5.629"></span>
<span class="milestone ed2page page1" data-n="12.405" data-unit="ed2page" id="ed2page.12.405"></span>
<span class="lb head" data-page="18a.600" data-line="7" id="l18a.600.7"></span>
            <blockquote class="quote lemma">
<span class="lb" data-page="18a.600" data-line="8" id="l18a.600.8"></span>Οἱ μὲν πλεῖστοι καταβλακεύουσι τὴν διόρθωσιν τοῦ σώματος,
<span class="lb" data-page="18a.600" data-line="9" id="l18a.600.9"></span>ἀλλὰ κακῶς εἱλέονται ἐπὶ τὸ ὑγιὲς σκέλος τῇ χειρὶ
<span class="lb" data-page="18a.600" data-line="10" id="l18a.600.10"></span>πρὸς τὴν γῆν ἀπερειδόμενοι τῇ κατὰ τὸ ὑγιὲς σκέλος.
<span class="lb" data-page="18a.600" data-line="11" id="l18a.600.11"></span>καταβλακεύουσι δὲ ἔνιοι, τὴν ἐς τὸ ὀρθὸν ὁδοιπορίην καὶ
<span class="lb" data-page="18a.600" data-line="12" id="l18a.600.12"></span>οἷσιν ἂν τετελειωμένοισιν αὕτη ἡ ξυμφορὰ γένηται. ὁκόσοι
<span class="lb" data-page="18a.600" data-line="13" id="l18a.600.13"></span>δ’ ἂν νήπιοι ὄντες ταύτῃ τῇ ξυμφορῇ χρησάμενοι ὀρθῶς
<span class="lb" data-page="18a.600" data-line="14" id="l18a.600.14"></span>παιδαγωγηθῶσι, τῷ μὲν ὑγιεῖ σκέλει χρέονται ἐς ὀρθὸν,
<span class="lb" data-page="18a.600" data-line="15" id="l18a.600.15"></span>ἐπὶ δὲ τὴν μασχάλην τὴν κατὰ τὸ ὑγιὲς σκέλος σκίπωνα
<span class="lb" data-page="18a.600" data-line="16" id="l18a.600.16"></span>περιφέρουσι. μετεξέτεροι δὲ καὶ ὑπ’ ἀμφοτέρας τὰς χεῖρας,
<span class="lb" data-page="18a.600" data-line="17" id="l18a.600.17"></span>τὸ δὲ σιναρὸν σκέλος μετέωρον ἔχουσι.
</blockquote>
<span class="lb rule" data-page="18a.600" data-line="18" id="l18a.600.18"></span>
            <span class="pb" data-page="18a.601" id="p18a.601"></span>
            <p>
<span class="lb" data-page="18a.601" data-line="1" id="l18a.601.1"></span>Τοῖς μὲν ἤδη κεκρατυσμένοις τὰ κῶλα τοιαύτης συμφορᾶς
<span class="lb" data-page="18a.601" data-line="2" id="l18a.601.2"></span>γιγνομένης, γίγνεται χρῆσθαι τῷ σκέλει χωλεύοντι.
<span class="lb" data-page="18a.601" data-line="3" id="l18a.601.3"></span>τοῖς δὲ μικροῖς πάνυ παιδίοις, ἀλλ’ εἰ καὶ κατὰ φύσιν ἔχοι
<span class="lb" data-page="18a.601" data-line="4" id="l18a.601.4"></span>καὶ χρῆσθαι πῶς καλῶς δύναιτο τοῖς σκέλεσι; ῥαθυμία τις
<span class="lb" data-page="18a.601" data-line="5" id="l18a.601.5"></span>ἐγγίγνεται περὶ τὴν τοῦ κώλου ἐνέργειαν καὶ διὰ τοῦτο καταβλακεύουσιν
<span class="lb" data-page="18a.601" data-line="6" id="l18a.601.6"></span>ὀρθοῦσθαι, τουτέστιν ἀμελοῦσι καὶ καταῤῥαθυμοῦσι.
<span class="lb" data-page="18a.601" data-line="7" id="l18a.601.7"></span>καὶ τί θαυμαστὸν, εἰ καὶ αὐτὰ καταφρονεῖ τοῦ
<span class="lb" data-page="18a.601" data-line="8" id="l18a.601.8"></span>διαναστάντος κωλύειν ὀρθὰ καὶ τῶν ἤδη τελειουμένων ἐνίοτε
<span class="lb" data-page="18a.601" data-line="9" id="l18a.601.9"></span>μὴ τολμώντων ὀρθῶς χωλεύειν, ἀλλ’ ὡς εἴρηκεν αὐτὸς, εἱλουμένων
<span class="lb" data-page="18a.601" data-line="10" id="l18a.601.10"></span>ἐπὶ τὸ ὑγιὲς σκέλος; ἐνεδείξατο δὲ σαφῶς αὐτῶν
<span class="lb" data-page="18a.601" data-line="11" id="l18a.601.11"></span>καὶ τὸν τρόπον τῆς κινήσεως, ὁποῖός τις γίγνεται διὰ τοῦ
<span class="lb" data-page="18a.601" data-line="12" id="l18a.601.12"></span>εἱλέονται ῥήματος.
</p>
<span class="lb rule" data-page="18a.601" data-line="13" id="l18a.601.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.87">
<span class="pb page1" data-page="18a.603" id="p18a.603"></span>
<span class="milestone ed1page page1" data-n="5.630" data-unit="ed1page" id="ed1page.5.630"></span>
<span class="milestone ed2page page1" data-n="12.406" data-unit="ed2page" id="ed2page.12.406"></span>
<span class="lb head" data-page="18a.603" data-line="17" id="l18a.603.17"></span>
            <blockquote class="quote lemma">
<span class="lb" data-page="18a.603" data-line="18" id="l18a.603.18"></span>Κατὰ μὲν οὖν τὰ ἰσχία μέζον τὸ διάφορόν ἐστιν, ἐς τὸ εἴσω
<span class="lb" data-page="18a.603" data-line="19" id="l18a.603.19"></span>ἢ ἐς τὸ ἔξω ἐξαρθρῆσαι. κατὰ γούνατα δὲ διαφέρει μέν
<span class="pb" data-page="18a.604" id="p18a.604"></span>
<span class="lb" data-page="18a.604" data-line="1" id="l18a.604.1"></span>τι, ἔλασσον δέ τι διαφέρει. τρόπος δὲ ἑκατέρου τοῦ χωλώματος
<span class="lb" data-page="18a.604" data-line="2" id="l18a.604.2"></span>ἴδιός ἐστι. γυιοῦνται γὰρ μᾶλλον οἷσιν ἂν ἐς
<span class="lb" data-page="18a.604" data-line="3" id="l18a.604.3"></span>τὸ ἔξω ἐξαρθρήσῃ. ὀρθοὶ δὲ ἧσσον ἵστανται οἷσιν ἂν
<span class="lb" data-page="18a.604" data-line="4" id="l18a.604.4"></span>ἐς τὸ εἴσω ἐξαρθρήσῃ. ὡσαύτως δὲ καὶ εἰ παρὰ τὸ
<span class="lb" data-page="18a.604" data-line="5" id="l18a.604.5"></span>σφυρὸν ἐξαρθρήσῃ, ἢν μὲν ἐς τὸ ἔξω μέρος κυλλοὶ μὲν
<span class="lb" data-page="18a.604" data-line="6" id="l18a.604.6"></span>γίνονται, ἑστάναι δὲ δύνανται. ἢν δὲ ἐς τὸ εἴσω μέρος
<span class="lb" data-page="18a.604" data-line="7" id="l18a.604.7"></span>ἐξαρθρήσῃ, βλαισσοὶ μὲν γίνονται, ἧσσον δὲ ἑστάναι
<span class="lb" data-page="18a.604" data-line="8" id="l18a.604.8"></span>δύνανται.
</blockquote>
<span class="lb rule" data-page="18a.604" data-line="9" id="l18a.604.9"></span>
            <p>
<span class="lb" data-page="18a.604" data-line="10" id="l18a.604.10"></span><span class="milestone ed2page" data-n="12.407" data-unit="ed2page" id="ed2page.12.407"></span>Τὸ κυλλὸν ὄνομα τινὲς μὲν ἅπασαν διαστροφὴν
<span class="lb" data-page="18a.604" data-line="11" id="l18a.604.11"></span>κώλου φασὶ δηλοῦν, γενικόν τι σημαινόμενον ὑποτιθέντες
<span class="lb" data-page="18a.604" data-line="12" id="l18a.604.12"></span>αὐτῷ, τινὲς δὲ τὴν τοιαύτην μόνην διαστροφὴν δηλοῦσθαί
<span class="lb" data-page="18a.604" data-line="13" id="l18a.604.13"></span>φασιν, ἐν ᾗ πρὸς τὴν ἔσω χώραν ἡ ῥοπὴ γίνεται
<span class="lb" data-page="18a.604" data-line="14" id="l18a.604.14"></span>τοῦ κώλου. τούτου γὰρ συμβάντος ἀναγκαῖόν ἐστι τὸ ἄκρον
<span class="lb" data-page="18a.604" data-line="15" id="l18a.604.15"></span>αὐτοῦ, τουτέστι πρὸς πόδα πρὸς τὴν ἔσω χώραν, ὅπερ εἰς
<span class="lb" data-page="18a.604" data-line="16" id="l18a.604.16"></span>τὸ τῆς στάσιος ἑδραῖον οὐ μικρὰ συντελεῖ, ὥστε καὶ αὐτῶν
<span class="lb" data-page="18a.604" data-line="17" id="l18a.604.17"></span>τῶν κατὰ φύσιν ἐχόντων τῶν ῥαιβῶν ἢ ῥοικῶν ὀνομαζομένων,
<span class="lb" data-page="18a.604" data-line="18" id="l18a.604.18"></span>ἀσφαλέστερον δὲ καὶ δυσανατρεπτότερον ἵστασθαι τῶν
<span class="pb" data-page="18a.605" id="p18a.605"></span>
<span class="lb" data-page="18a.605" data-line="1" id="l18a.605.1"></span>ἀκριβῶς ἐχόντων τὰ σκέλη ὀρθά. δηλοῦται δὲ τοῦτο κἀξ
<span class="lb" data-page="18a.605" data-line="2" id="l18a.605.2"></span>ὧν Ἀρχίλοχος εἶπεν, οὐ φιλέω μέγαν στρατηγὸν, οὐδὲ διαπεπηγμένον,
<span class="lb" data-page="18a.605" data-line="3" id="l18a.605.3"></span>ἀλλ’ ὅς μοι, φησὶ, μακρὸς εἵη καὶ περὶ κνήμας
<span class="lb" data-page="18a.605" data-line="4" id="l18a.605.4"></span>ἰδεῖν ῥοικοὺς, ἀσφαλέως βεβηκὼς ποσὶ, καρδίας πλέως. οὐ
<span class="lb" data-page="18a.605" data-line="5" id="l18a.605.5"></span>μὴν εἴς τε τὰ προκείμενα νῦν ἡμῖν ἡ ἀκρίβεια συντελεῖ τῆς
<span class="lb" data-page="18a.605" data-line="6" id="l18a.605.6"></span>εὑρέσεως τοῦ σημαινομένου πρὸς τῆς κυλλὸν φωνῆς. ἐκ τοῦ
<span class="lb" data-page="18a.605" data-line="7" id="l18a.605.7"></span>λόγου πάντως γίνεται δῆλον ὡς Ἱπποκράτης οὐκ ἄδηλός
<span class="lb" data-page="18a.605" data-line="8" id="l18a.605.8"></span>ἐστιν. ὅταν γοῦν εἰς τὴν ἐκτὸς χώραν μεταστῇ τὸ ἄρθρον,
<span class="lb" data-page="18a.605" data-line="9" id="l18a.605.9"></span>ἵστασθαί φησι δύνασθαι τούτους μᾶλλον ἢ εἰ ὀπίσω μετασταίη.
<span class="lb" data-page="18a.605" data-line="10" id="l18a.605.10"></span>κατὰ θάτερον γὰρ ὁ ποὺς γίνεται τῷ παντὶ σώματι
<span class="lb" data-page="18a.605" data-line="11" id="l18a.605.11"></span>τοῖς ἔξω μετεστηκὸς ἔχουσι τὸ κατ’ ἰσχίον ἄρθρον. ἀποκεχώρηκε
<span class="lb" data-page="18a.605" data-line="12" id="l18a.605.12"></span>δὲ τῆς εὐθυωρίας ἐκτὸς, οἷς ἐβλήθη τὸ σκέλος.
<span class="lb" data-page="18a.605" data-line="13" id="l18a.605.13"></span>ἴσμεν δὲ καὶ αὐτῶν τῶν ἀνθρώπων ὅσοι φύσει βλασσότεροι
<span class="lb" data-page="18a.605" data-line="14" id="l18a.605.14"></span>χεῖρον ἱσταμένους ἅπαντας καὶ μήτε θεῖν ὠκέως δυναμένους
<span class="lb" data-page="18a.605" data-line="15" id="l18a.605.15"></span>εὐανατρέπτους τε γινομένους καὶ καταπίπτοντας ἑτοίμως ἐπὶ
<span class="lb" data-page="18a.605" data-line="16" id="l18a.605.16"></span>σμικραῖς προφάσεσι. ταύτην οὖν τὴν διαφορὰν τῶν πραγμάτων
<span class="lb" data-page="18a.605" data-line="17" id="l18a.605.17"></span>μεγίστην μὲν δύναμιν ἔχειν ἐν τῷ ἰσχίῳ, δευτέραν
<span class="lb" data-page="18a.605" data-line="18" id="l18a.605.18"></span>δ’ ἐν τῷ γόνατι, καὶ τρίτην ἐν τῷ σφυρῷ· κατὰ γὰρ τὸ
<span class="pb" data-page="18a.606" id="p18a.606"></span>
<span class="lb" data-page="18a.606" data-line="1" id="l18a.606.1"></span>μέγεθος δηλονότι τῆς διαρθρώσεως καὶ τῆς βλάβης ἕπεται
<span class="lb" data-page="18a.606" data-line="2" id="l18a.606.2"></span>μέγεθος. ἐκ τούτων οὖν δῆλον ὡς ἄμεινον ἵστανται καὶ βαδίζουσιν
<span class="lb" data-page="18a.606" data-line="3" id="l18a.606.3"></span>οἷς εἰς τὴν ἔξω χώραν ὤλισθεν ἡ κεφαλὴ τοῦ μηροῦ,
<span class="lb" data-page="18a.606" data-line="4" id="l18a.606.4"></span>περὶ ἧς ὀλίγον ὕστερον ἐρεῖ.
</p>
<span class="lb rule" data-page="18a.606" data-line="5" id="l18a.606.5"></span>
          </article>

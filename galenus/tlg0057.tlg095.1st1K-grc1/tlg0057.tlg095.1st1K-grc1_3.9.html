<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.9">
<span class="pb page1" data-page="18a.505" id="p18a.505"></span>
<span class="milestone ed1page page1" data-n="5.612" data-unit="ed1page" id="ed1page.5.612"></span>
<span class="milestone ed2page page1" data-n="12.371" data-unit="ed2page" id="ed2page.12.371"></span>
<span class="lb head" data-page="18a.505" data-line="11" id="l18a.505.11"></span>
            <blockquote class="quote lemma">
<span class="lb" data-page="18a.505" data-line="12" id="l18a.505.12"></span>Φυμάτιά τε ὡς ἐπὶ τὸ πολὺ κατὰ τὸν πνεύμονά εἰσιν οἱ
<span class="lb" data-page="18a.505" data-line="13" id="l18a.505.13"></span>τοιοῦτοι σκληρῶν φυμάτων καὶ ἀπέπτων· καὶ γὰρ ἡ πρόφασις
<span class="lb" data-page="18a.505" data-line="14" id="l18a.505.14"></span>τοῦ κυφώματος καὶ ἡ ξύντασις τοῖσι πλείστοισι διὰ
<span class="lb" data-page="18a.505" data-line="15" id="l18a.505.15"></span>τοιαύτας συστροφὰς γίνεται, ᾗσιν ἂν κοινωνήσωσιν οἱ
<span class="lb" data-page="18a.505" data-line="16" id="l18a.505.16"></span>τόνοι οἱ σύνεγγυς.
</blockquote>
<span class="lb rule" data-page="18a.505" data-line="17" id="l18a.505.17"></span>
            <p>
<span class="lb" data-page="18a.505" data-line="18" id="l18a.505.18"></span>Οἷς ἐν τοῖς ἄνω τῶν φρενῶν ἐστί τὸ κύφωμα, τούτοις
<span class="lb" data-page="18a.505" data-line="19" id="l18a.505.19"></span>κατὰ τὸν πνεύμονα τὰ φύματά φησιν ὡς τὸ πολὺ γίγνεσθαι.
<span class="pb" data-page="18a.506" id="p18a.506"></span>
<span class="lb" data-page="18a.506" data-line="1" id="l18a.506.1"></span>δῆλον οὖν ὅτι καὶ οἷς ἐν ὀσφύϊ τὸ κύφωμα ᾖ καὶ τούτοις
<span class="lb" data-page="18a.506" data-line="2" id="l18a.506.2"></span>ἐνταῦθα τὰ φύματα συνίσταται. ὡς τὸ πολὺ δ’ εἶπεν,
<span class="lb" data-page="18a.506" data-line="3" id="l18a.506.3"></span>ἐπειδὴ καὶ κατὰ τὴν διάπτωσιν καὶ πληγὴν κυφοῦται ῥάχις,
<span class="lb" data-page="18a.506" data-line="4" id="l18a.506.4"></span>ὥσπερ οὖν καὶ λορδοῦται καὶ σκολιοῦται. διὰ δὲ τοῦ
<span class="lb" data-page="18a.506" data-line="5" id="l18a.506.5"></span><span class="milestone ed1page" data-n="5.613" data-unit="ed1page" id="ed1page.5.613"></span>φάναι· καὶ γὰρ ἡ πρόφασις τοῦ κυφώματος καὶ ἡ
<span class="lb" data-page="18a.506" data-line="6" id="l18a.506.6"></span>σύντασις τοῖσι πλείστοισι διὰ ταύτας συστροφὰς γίγνεται, τὴν
<span class="lb" data-page="18a.506" data-line="7" id="l18a.506.7"></span>αὐτὴν γνώμην ἐνδείκνυται κατ’ ἀρχὰς, ὁπότε λέγει· σφόνδυλοι
<span class="lb" data-page="18a.506" data-line="8" id="l18a.506.8"></span>δὲ οἱ κατὰ ῥάχιν, οἷσι μὲν ὑπὸ νοσημάτων ἕλκονται εἰς
<span class="lb" data-page="18a.506" data-line="9" id="l18a.506.9"></span>τὸ κυφόν. τὸ δ’ ἐν τῇ νῦν ῥήσει λελεγμένον, ᾗσιν δ’ ἂν
<span class="lb" data-page="18a.506" data-line="10" id="l18a.506.10"></span>κοινωσήσωσιν οἱ τόνοι οἱ ξύνεγγυς ἐπὶ τὰ νεῦρα τὴν ἀναφορὰν
<span class="lb" data-page="18a.506" data-line="11" id="l18a.506.11"></span>ἔχει, κατὰ τὸν νῶτόν τε καὶ τοὺς σφονδύλους. ἐγὼ
<span class="lb" data-page="18a.506" data-line="12" id="l18a.506.12"></span>δὲ πρόσθεν ᾐτιασάμην τοὺς συνδέσμους τῶν σφονδύλων ἑλκομένους
<span class="lb" data-page="18a.506" data-line="13" id="l18a.506.13"></span>ἑαυτοῖς συνεπισπᾶσθαι καὶ αὐτοὺς τοὺς σπονδύλους.
<span class="lb" data-page="18a.506" data-line="14" id="l18a.506.14"></span>οὐ γὰρ ἡγοῦμαι τὰ ἀπὸ νωτιαίου πεφυκότα νεῦρα τὰ ἑλκόμενα
<span class="lb" data-page="18a.506" data-line="15" id="l18a.506.15"></span>πρὸς τοῦ φύματος ἑαυτοῖς δύνασθαι συνεπισπᾶσθαι
<span class="lb" data-page="18a.506" data-line="16" id="l18a.506.16"></span>τοὺς σφονδύλους· καὶ γὰρ ἀσθενέστερον πολὺ τῆς τοιαύτης
<span class="lb" data-page="18a.506" data-line="17" id="l18a.506.17"></span>δυνάμεώς ἐστι διά τε σμικρότητα καὶ μαλακότητα, διὸ καὶ
<span class="lb" data-page="18a.506" data-line="18" id="l18a.506.18"></span>οὐδὲν ἐκπέφυκεν ἐκ τῶν ὀστῶν, ὥσπερ οἱ σύνδεσμοι. ῥωμαλεώτεροι
<span class="lb" data-page="18a.506" data-line="19" id="l18a.506.19"></span>γὰρ ὄντες οὗτοι καὶ συνεχεῖς τοῖς τόνοις. εἰ δ’
<span class="pb" data-page="18a.507" id="p18a.507"></span>
<span class="lb" data-page="18a.507" data-line="1" id="l18a.507.1"></span>ἂν κοινωνήσωσι τοῖς φύμασι, δύνανται οὖν ἐπισπᾶσθαι
<span class="lb" data-page="18a.507" data-line="2" id="l18a.507.2"></span>τοὺς σφονδύλους.
</p>
<span class="lb rule" data-page="18a.507" data-line="3" id="l18a.507.3"></span>
          </article>

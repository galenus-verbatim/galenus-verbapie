<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.92">
<span class="pb page1" data-page="18a.612" id="p18a.612"></span>
<span class="milestone ed1page page1" data-n="5.631" data-unit="ed1page" id="ed1page.5.631"></span>
<span class="milestone ed2page page1" data-n="12.409" data-unit="ed2page" id="ed2page.12.409"></span>
<span class="lb head" data-page="18a.612" data-line="5" id="l18a.612.5"></span>
            <blockquote class="quote lemma">
<span class="lb" data-page="18a.612" data-line="6" id="l18a.612.6"></span><span class="milestone ed1page" data-n="5.632" data-unit="ed1page" id="ed1page.5.632"></span>Οἷσι μὲν οὖν τετελειωμένοισιν ἤδη ἐκπεσὸν τὸ ἄρθρον
<span class="lb" data-page="18a.612" data-line="7" id="l18a.612.7"></span>μὴ ἐμπέσῃ, τούτοισι βραχύτερον μὲν φαίνεται τὸ
<span class="lb" data-page="18a.612" data-line="8" id="l18a.612.8"></span>σύμπαν σκέλος, ἐν δὲ τῇ ὁδοιπορίῃ τῇ μὲν πτέρνῃ οὐ
<span class="lb" data-page="18a.612" data-line="9" id="l18a.612.9"></span>δύνανται καθικνέεσθαι ἐπὶ τῆς γῆς, τῷ δὲ στήθει τοῦ
<span class="lb" data-page="18a.612" data-line="10" id="l18a.612.10"></span>ποδὸς βαίνουσι ἐπὶ τὴν γῆν. ὀλίγον δὲ εἰς τὸ ἔσω μέρος
<span class="lb" data-page="18a.612" data-line="11" id="l18a.612.11"></span>ῥέπουσι τοῖσι δακτύλοισιν ἄκροισιν. ὀχέειν δὲ δύναται
<span class="lb" data-page="18a.612" data-line="12" id="l18a.612.12"></span>τὸ σῶμα τὸ σιναρὸν σκέλος τούτοισι πολλῷ μᾶλλον ἢ
<span class="lb" data-page="18a.612" data-line="13" id="l18a.612.13"></span>οἷσιν ἂν ἐς τὸ ἔσω μέρος ἐκπεπτώκῃ, ἅμα μὲν ὅτι ἡ κεφαλὴ
<span class="lb" data-page="18a.612" data-line="14" id="l18a.612.14"></span>τοῦ μηροῦ καὶ ὁ αὐχὴν τοῦ ἄρθρου πλάγιος φύσει
<span class="lb" data-page="18a.612" data-line="15" id="l18a.612.15"></span>πεφυκὼς ὑπὸ συχνῷ μέρει τοῦ ἰσχίου τὴν ὑπόστασιν πεποίηται,
<span class="lb" data-page="18a.612" data-line="16" id="l18a.612.16"></span>ἅμα δὲ ἄκρος ὁ ποὺς οὐκ ἐς τὸ ἔξω μέρος
<span class="lb" data-page="18a.612" data-line="17" id="l18a.612.17"></span>ἀναγκάζεται ἐγκεκλεῖσθαι, ἀλλ’ ἐγγύς ἐστι τῆς ἰθυωρίης
<span class="lb" data-page="18a.612" data-line="18" id="l18a.612.18"></span>τῆς κατὰ τὸ σῶμα καὶ τείνει καὶ ἐσωτέρω.
</blockquote>
<span class="lb rule" data-page="18a.612" data-line="19" id="l18a.612.19"></span>
            <span class="pb" data-page="18a.613" id="p18a.613"></span>
            <p>
<span class="lb" data-page="18a.613" data-line="1" id="l18a.613.1"></span><span class="milestone ed2page" data-n="12.410" data-unit="ed2page" id="ed2page.12.410"></span>Στῆθος ποδὸς εἴρηκε τὸ καλούμενον ἐπὶ τῶν
<span class="lb" data-page="18a.613" data-line="2" id="l18a.613.2"></span>ἀνατομικῶν πεδίον, ἔστι δὲ τοῦτο πρὸ τῆς τῶν δακτύλων
<span class="lb" data-page="18a.613" data-line="3" id="l18a.613.3"></span>ἀρχῆς, ἐπὶ γὰρ τῶν κατὰ φύσιν ἐσχηματισμένων ποδῶν τὸ
<span class="lb" data-page="18a.613" data-line="4" id="l18a.613.4"></span>μέσον κοῖλόν ἐστιν, ὀπίσω μὲν ὁριζόμενον τῷ τῆς πτέρνης
<span class="lb" data-page="18a.613" data-line="5" id="l18a.613.5"></span>πέρατι, κατὰ δὲ τὰ πρόσω τῇ ἀρχῇ τοῦ πεδίου, ὥστε ἐπὶ
<span class="lb" data-page="18a.613" data-line="6" id="l18a.613.6"></span>μέν τι τῆς γῆς στηρίζεσθαι τὸν πόδα διά τε τῆς πτέρνης
<span class="lb" data-page="18a.613" data-line="7" id="l18a.613.7"></span>καὶ τοῦ πεδίου καὶ τῶν ποδῶν καὶ τῆς ἐν τῷ πέρατι τῶν
<span class="lb" data-page="18a.613" data-line="8" id="l18a.613.8"></span>δακτύλων ὑποκάτω σαρκὸς μετέωρον εἶναι, τὸ δ’ ἄλλο πᾶν
<span class="lb" data-page="18a.613" data-line="9" id="l18a.613.9"></span>τοῦ ποδὸς ὅσον ἐν τῷ μεταξὺ τῶν εἰρημένων μορίων ἐστὶ,
<span class="lb" data-page="18a.613" data-line="10" id="l18a.613.10"></span>πλὴν κατὰ τὸ ἔξω τοῦ ποδός ἐστιν· ἐνταῦθα γὰρ ὅλος ἐπὶ
<span class="lb" data-page="18a.613" data-line="11" id="l18a.613.11"></span>γῆς στηρίζεται. μοχθηρῶς δ’ ἐνίοις διαπέπλασται τὰ κατὰ
<span class="lb" data-page="18a.613" data-line="12" id="l18a.613.12"></span>τοὺς πόδας οὓς ὀνομάζουσι λειόποδας οὐκ ἔχοντας τὸ μέσον
<span class="lb" data-page="18a.613" data-line="13" id="l18a.613.13"></span>αὐτῶν ἔνδοθεν ὑψηλόν· ἀλλὰ τούτοις μὲν οὐκ ἄλλως διαπεπλασμένους,
<span class="lb" data-page="18a.613" data-line="14" id="l18a.613.14"></span>ὥσπερ καὶ τοὺς βλαισοὺς, ἐν τῷ νῦν λόγῳ
<span class="lb" data-page="18a.613" data-line="15" id="l18a.613.15"></span>κατέλιπε. παρακολούθησον δὲ τοῖς ἐφεξῆς εἰρημένοις ἐξετάζων
<span class="lb" data-page="18a.613" data-line="16" id="l18a.613.16"></span>τὸν λόγον ἐπὶ τῶν κατὰ φύσιν ἐσχηματισμένων. οὗτοι
<span class="lb" data-page="18a.613" data-line="17" id="l18a.613.17"></span>γὰρ ἐπειδὰν μὲν μετρίως προβαίνουσιν, ἐρείδουσι κατὰ τῆς
<span class="lb" data-page="18a.613" data-line="18" id="l18a.613.18"></span>γῆς ὅλην τε τὴν πτέρναν καὶ τὸ πεδίον καὶ τὰ σαρκώδη
<span class="pb" data-page="18a.614" id="p18a.614"></span>
<span class="lb" data-page="18a.614" data-line="1" id="l18a.614.1"></span>τῶν σκελῶν. εἰ μέντοι μέγιστον διαβαίνειν ἐπιχειρήσειεν,
<span class="lb" data-page="18a.614" data-line="2" id="l18a.614.2"></span>ἐρείδουσι μὲν ἐν ἀρχῇ τὴν πτέρναν, ὕστερον δ’ ὅταν ἤδη
<span class="lb" data-page="18a.614" data-line="3" id="l18a.614.3"></span>μεταφέρωσι πρὸς τὸ ἕτερον σκέλος, τηνικαῦτα καὶ τῷ πεδίῳ
<span class="lb" data-page="18a.614" data-line="4" id="l18a.614.4"></span>στηρίζονται καὶ τελευτῶντες ὅταν ὁμοίως ἐπὶ πλεῖστον προβαίνοντες
<span class="lb" data-page="18a.614" data-line="5" id="l18a.614.5"></span>θατέρῳ, κατὰ γῆς ἄρχονται τὴν πτέρναν ἐρείδειν,
<span class="lb" data-page="18a.614" data-line="6" id="l18a.614.6"></span>τότε καὶ τοῦ πρότερον ἐστηριγμένου ποδὸς ἐπαίρουσι μὲν
<span class="lb" data-page="18a.614" data-line="7" id="l18a.614.7"></span>τὴν πτέρναν, ἐρείδουσι δὲ κατὰ τῆς γῆς ἄκρους τοὺς δακτύλους.
<span class="lb" data-page="18a.614" data-line="8" id="l18a.614.8"></span>αὕτη μὲν ἡ τῶν κατὰ φύσιν ἐχόντων ὁδοιπορία· τῶν
<span class="lb" data-page="18a.614" data-line="9" id="l18a.614.9"></span>δ’ ἐκ πάθους τινὸς ἤτοι μακρότερον ἐχόντων τὸ σκέλος αἰτία
<span class="lb" data-page="18a.614" data-line="10" id="l18a.614.10"></span>μὲν ἑκατέρων διττὴ, τῶν μὲν προτέρων ὑγρότης πολλὴ
<span class="lb" data-page="18a.614" data-line="11" id="l18a.614.11"></span>τοῦ νευρώδους γέγονεν ἢ ἐξαρθρήματος εἶδος, ὅσον καὶ νῦν
<span class="lb" data-page="18a.614" data-line="12" id="l18a.614.12"></span>πρόκειται. τρόπος δὲ βαδίσεως τῶν μὲν προτέρων οἷος
<span class="lb" data-page="18a.614" data-line="13" id="l18a.614.13"></span>ὀλίγον ἔμπροσθεν εἴρηται, τῶν δὲ δευτέρων ὁποῖον νῦν διηγεῖται.
<span class="lb" data-page="18a.614" data-line="14" id="l18a.614.14"></span>πρῶτον μὲν διδάξας ὅτι τὴν κεφαλὴν τοῦ μηροῦ
<span class="lb" data-page="18a.614" data-line="15" id="l18a.614.15"></span>σαρκῶδες ὑποδέχεται χωρίον, οὐχ ὥσπερ ἐπὶ τῆς ἑτέρας ἐκπτώσεως
<span class="lb" data-page="18a.614" data-line="16" id="l18a.614.16"></span>ὀστοῦ. ἥκει τοιγαροῦν αὕτη τὸ σαρκῶδες τοῦτο
<span class="lb" data-page="18a.614" data-line="17" id="l18a.614.17"></span>καὶ τῶν μυῶν ἐπὶ τὴν ἰδίαν ἑκάστου κεφαλὴν ἀνασπωμένων
<span class="lb" data-page="18a.614" data-line="18" id="l18a.614.18"></span>συνανασπᾶσθαι συμβαίνει τὸν ὅλον μηρόν. εἰκότως οὖν
<span class="pb" data-page="18a.615" id="p18a.615"></span>
<span class="lb" data-page="18a.615" data-line="1" id="l18a.615.1"></span>ἔλαττόν σοι φαίνεται θατέρου τὸ σκέλος καὶ τῆς γῆς οὐκέθ’
<span class="lb" data-page="18a.615" data-line="2" id="l18a.615.2"></span>ὁμοίως δύναται ψαύειν, ὡς ὅτ’ εἶχε κατὰ φύσιν. ὅταν οὖν
<span class="lb" data-page="18a.615" data-line="3" id="l18a.615.3"></span>ἀναγκάζωνται βαδίζειν οἱ οὕτω παθόντες, ἐναντίως σχηματίζουσι
<span class="lb" data-page="18a.615" data-line="4" id="l18a.615.4"></span>τὸν πόδα τοῖς ἔμπροσθεν εἰρημένοις, ὧν μακρότερον
<span class="lb" data-page="18a.615" data-line="5" id="l18a.615.5"></span>ἐφαίνετο τοῦ κατὰ φύσιν ἔχοντος σκέλος τὸ πεπονθός.
<span class="lb" data-page="18a.615" data-line="6" id="l18a.615.6"></span>ἐκεῖνοι μὲν γὰρ τῇ κατὰ τὸν ἀστράγαλον διαρθρώσει τὸν
<span class="lb" data-page="18a.615" data-line="7" id="l18a.615.7"></span>πόδα σιμοῦντες εἰς ὕψος ἀνέτειναν τοὺς δακτύλους, οὗτοι δ’
<span class="lb" data-page="18a.615" data-line="8" id="l18a.615.8"></span>ἔμπαλιν ἐπινεύουσί τε καὶ κατακάμπτουσιν ἐπὶ τὴν γῆν τὸν
<span class="lb" data-page="18a.615" data-line="9" id="l18a.615.9"></span>πόδα καὶ διὰ τῶν δακτύλων ἄκρων αὐτῆς ἐπιψαῦσαι ποθοῦντες·
<span class="lb" data-page="18a.615" data-line="10" id="l18a.615.10"></span>διὰ τοῦτο δὲ καὶ ταπεινοῦσιν ἑαυτοὺς κατὰ τὸ
<span class="lb" data-page="18a.615" data-line="11" id="l18a.615.11"></span>πεπονθὸς ἰσχίον, ὅπως ἐρείσωνται κατὰ τῆς γῆς οὐ μόνον
<span class="lb" data-page="18a.615" data-line="12" id="l18a.615.12"></span>ἄκρους τοὺς δακτύλους, ἀλλὰ καὶ ἐπὶ πλέον αὐτῶν, ὥσπερ
<span class="lb" data-page="18a.615" data-line="13" id="l18a.615.13"></span>ἔφην ὀνομάζεσθαι πεδίον ὑπὸ τῶν ἀνατομικῶν. Ἱπποκράτης
<span class="lb" data-page="18a.615" data-line="14" id="l18a.615.14"></span>δὲ αὐτὸ στῆθος ἐκάλεσεν, εἰ καὶ τὴν πτέρναν ἐπὶ τῆς
<span class="lb" data-page="18a.615" data-line="15" id="l18a.615.15"></span>γῆς ἠθέλησεν ἑδράσαι, πάνυ χρὴ ταπεινοὺς αὐτοὺς γενέσθαι
<span class="lb" data-page="18a.615" data-line="16" id="l18a.615.16"></span>κατὰ τὸ πεπονθὸς ἰσχίον, ὡς κινδυνεῦσαι καταπεσεῖν, ἑτεροκλινεῖς
<span class="lb" data-page="18a.615" data-line="17" id="l18a.615.17"></span>ἀπεργασθέντας. οὗτοι τοίνυν οὐδ’ ἐπιχειροῦσι
<span class="lb" data-page="18a.615" data-line="18" id="l18a.615.18"></span>διὰ τοῦτ’ αὐτὸ χρῆσθαι τῇ πτέρνῃ.
</p>
<span class="lb rule" data-page="18a.615" data-line="19" id="l18a.615.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.93">
<span class="pb page1" data-page="18a.616" id="p18a.616"></span>
<span class="milestone ed1page page1" data-n="5.632" data-unit="ed1page" id="ed1page.5.632"></span>
<span class="milestone ed2page page1" data-n="12.410" data-unit="ed2page" id="ed2page.12.410"></span>
<span class="lb head" data-page="18a.616" data-line="1" id="l18a.616.1"></span>
            <blockquote class="quote lemma">
<span class="lb" data-page="18a.616" data-line="2" id="l18a.616.2"></span><span class="milestone ed2page" data-n="12.411" data-unit="ed2page" id="ed2page.12.411"></span>Ὅταν μὲν οὖν τρίβον λάβῃ τὸ ἄρθρον, ἐν τῇ σαρκὶ εἰς
<span class="lb" data-page="18a.616" data-line="3" id="l18a.616.3"></span>ἣν ἐξεκλείσθη, ἡ δὲ σὰρξ γλισχρανθῇ, ἀνώδυνον τῷ χρόνῳ
<span class="lb" data-page="18a.616" data-line="4" id="l18a.616.4"></span>γίνεται. ὅταν δὲ ἀνώδυνον γένηται, δύνανται μὲν ὁδοιπορέειν
<span class="lb" data-page="18a.616" data-line="5" id="l18a.616.5"></span>ἄνευ ξύλου· ἢν ἄλλως βούλωνται, δύναται δὲ
<span class="lb" data-page="18a.616" data-line="6" id="l18a.616.6"></span>ὀχέειν τὸ σῶμα ἐπὶ τὸ σιναρὸν σκέλος. δι’ οὖν τὴν χρῆσιν
<span class="lb" data-page="18a.616" data-line="7" id="l18a.616.7"></span>ἧσσον τοῖσι τοιούτοισιν ἐκθηλύνονται αἱ σάρκες ἢ
<span class="lb" data-page="18a.616" data-line="8" id="l18a.616.8"></span>οἷσιν ὀλίγον πρόσθεν εἴρηται. ἐκθηλύνονται δὲ ἢ πλεῖον
<span class="lb" data-page="18a.616" data-line="9" id="l18a.616.9"></span>ἢ ἔλασσον. μᾶλλον δ’ ἔτι ἐκθηλύνονται κατὰ τὸ εἴσω
<span class="lb" data-page="18a.616" data-line="10" id="l18a.616.10"></span>μέρος ἢ κατὰ τὸ ἔξω ὡς ἐπὶ τὸ πολύ. τὸ μέντοι ὑπόδημα
<span class="lb" data-page="18a.616" data-line="11" id="l18a.616.11"></span>μετεξέτεροι τούτων ὑποδέεσθαι οὐ δύνανται διὰ τὴν
<span class="lb" data-page="18a.616" data-line="12" id="l18a.616.12"></span>ἀκαμπίην τοῦ σκέλεος, οἱ δέ τινες καὶ δύνανται. οἷσι δὲ
<span class="lb" data-page="18a.616" data-line="13" id="l18a.616.13"></span>ἂν ἐν γαστρὶ ἐοῦσιν ἐξαρθρήσῃ τοῦτο τὸ ἄρθρον ἢ ἔτι
<span class="lb" data-page="18a.616" data-line="14" id="l18a.616.14"></span>ἐν αὐξήσει ἐοῦσι βίῃ ἐκπεσὸν ἤδη μὴ διεμπέσῃ ἢ καὶ
<span class="lb" data-page="18a.616" data-line="15" id="l18a.616.15"></span>ὑπὸ νόσου ἐξαρθρήσῃ τοῦτο τὸ ἄρθρον καὶ ἐκπαλήσῃ,
<span class="lb" data-page="18a.616" data-line="16" id="l18a.616.16"></span>πολλὰ γὰρ τοιαῦτα γίνεται· καὶ ἐνίων μὲν τῶν τοιούτων,
<span class="lb" data-page="18a.616" data-line="17" id="l18a.616.17"></span>ἢν ἐπισφακελίσῃ ὁ μηρὸς, ἐκπυήματα χρόνια καὶ ἔμμοτα
<span class="lb" data-page="18a.616" data-line="18" id="l18a.616.18"></span>γίνεται καὶ ὀστέων ψιλώσιες ἐνίοισιν. ὁμοίως δὲ καὶ οἷσιν
<span class="lb" data-page="18a.616" data-line="19" id="l18a.616.19"></span>ἐπισφακελίζει καὶ οἷσι μὴ ἐπισφακελίζει τοῦ μηροῦ
<span class="pb" data-page="18a.617" id="p18a.617"></span>
<span class="lb" data-page="18a.617" data-line="1" id="l18a.617.1"></span>τὸ ὀστέον πολλῷ βραχύτερον γίνεται καὶ οὐκ ἐθέλει ξυναύξεσθαι,
<span class="lb" data-page="18a.617" data-line="2" id="l18a.617.2"></span>ὥσπερ τοῦ ὑγιέος. τὰ μέντοι τῆς κνήμης βραχύτερα
<span class="lb" data-page="18a.617" data-line="3" id="l18a.617.3"></span>μὲν γίνεται ἢ τὰ τῆς ἑτέρης, ὀλίγῳ δὲ διὰ τὰς
<span class="lb" data-page="18a.617" data-line="4" id="l18a.617.4"></span>αὐτὰς προφάσιας αἳ <span class="milestone ed1page" data-n="5.633" data-unit="ed1page" id="ed1page.5.633"></span>καὶ πρόσθεν εἴρηνται ὁδοιπορέειν
<span class="lb" data-page="18a.617" data-line="5" id="l18a.617.5"></span>τε δύνανται οἱ τοιοῦτοι. οἱ μέν τινες αὐτῶν τοῦτον
<span class="lb" data-page="18a.617" data-line="6" id="l18a.617.6"></span>τὸν τρόπον, ὥσπερ τοῖς τετελειωμένοισιν ἐξέπεσε καὶ
<span class="lb" data-page="18a.617" data-line="7" id="l18a.617.7"></span>μὴ ἐνέπεσεν, οἱ δὲ καὶ βαίνουσι μὲν παντὶ τῷ ποδί.
</blockquote>
<span class="lb rule" data-page="18a.617" data-line="8" id="l18a.617.8"></span>
            <p>
<span class="lb" data-page="18a.617" data-line="9" id="l18a.617.9"></span>Κατὰ μεταφορὰν εἴρηκε τρίβον ἀπὸ τῶν τετριμμένων
<span class="lb" data-page="18a.617" data-line="10" id="l18a.617.10"></span>χωρίων ὑπὸ τῶν ὁδοιπορούντων. ἔστι δὲ ὁ λόγος αὐτοῦ
<span class="lb" data-page="18a.617" data-line="11" id="l18a.617.11"></span>οὗτος· ἡ κεφαλὴ τοῦ μηροῦ τῆς οἰκείας χώρας μεταστᾶσα
<span class="lb" data-page="18a.617" data-line="12" id="l18a.617.12"></span>ἐν τοῖς ἔξω μέρεσι τῆς διαρθρώσεως ἐν σαρκὶ στηρίζεται.
<span class="lb" data-page="18a.617" data-line="13" id="l18a.617.13"></span>κατ’ ἀρχὰς μὲν οὖν οἱ οὕτω παθόντες ὀδυνῶνται τὴν θλιβομένην
<span class="lb" data-page="18a.617" data-line="14" id="l18a.617.14"></span>ὑπ’ αὐτοῦ σάρκα, τῷ χρόνῳ δὲ τυλοῦται καθάπερ
<span class="lb" data-page="18a.617" data-line="15" id="l18a.617.15"></span>αἱ τῶν σκαπτόντων χεῖρες. ὅταν δὲ τοῦτο γένηται, παραπλησίον
<span class="lb" data-page="18a.617" data-line="16" id="l18a.617.16"></span>τῇ διαρθρώσει κατασκευάζεται χρωμένου τῇ γεγενημένῃ
<span class="lb" data-page="18a.617" data-line="17" id="l18a.617.17"></span>τρίβῳ καθάπερ ἔμπροσθεν ἐχρῆτο τῇ κοτύλῃ τοῦ
<span class="lb" data-page="18a.617" data-line="18" id="l18a.617.18"></span>ἰσχίου· τά τε γὰρ ἄλλα καὶ ὑγρότης τις αὕτη γίγνεται,
<span class="pb" data-page="18a.618" id="p18a.618"></span>
<span class="lb" data-page="18a.618" data-line="1" id="l18a.618.1"></span>κατ’ ἀρχὰς μὲν διὰ τὴν φλεγμονὴν ἀθροιζομένη πλείων, ἐν
<span class="lb" data-page="18a.618" data-line="2" id="l18a.618.2"></span>δὲ τῷ χρόνῳ τοῦ λεπτοτέρου τε καὶ ὑδατώδους ἐν αὐτῇ
<span class="lb" data-page="18a.618" data-line="3" id="l18a.618.3"></span>διατμηθέντος ὑπὸ τῶν συμπιπτόντων ἐπιτιθεμένων ἔξωθεν
<span class="lb" data-page="18a.618" data-line="4" id="l18a.618.4"></span>φαρμάκων καταλειπομένου τε τοῦ γλίσχρου τε καὶ μυξώδους
<span class="lb" data-page="18a.618" data-line="5" id="l18a.618.5"></span>ὃ πρὸς τὴν κίνησιν τῇ κεφαλῇ τοῦ μηροῦ συμφορώτατόν
<span class="lb" data-page="18a.618" data-line="6" id="l18a.618.6"></span>ἐστι. καὶ διὰ ταύτην οὖν τὴν ὑγρότητα καθάπερ ἄρθρῳ
<span class="lb" data-page="18a.618" data-line="7" id="l18a.618.7"></span>χρῶνται τῇ τρίβῳ, μᾶλλον δὲ ἐπικλίνονται κατὰ τὸ ἔξω μέρος
<span class="lb" data-page="18a.618" data-line="8" id="l18a.618.8"></span>ἢ κατὰ τὸ ἔσω· εἴρηται δὲ καὶ πρόσθεν ὡς καὶ τἀναντία
<span class="lb" data-page="18a.618" data-line="9" id="l18a.618.9"></span>μέρη τῶν ὑποδεξαμένων τὸ ἐκπεπτωκὸς ἄρθρον ἀτροφώτερά
<span class="lb" data-page="18a.618" data-line="10" id="l18a.618.10"></span>τε καὶ μαλακώτερα γίνεται κατὰ τὸ μᾶλλον ἀργεῖν.
<span class="lb" data-page="18a.618" data-line="11" id="l18a.618.11"></span>ἐν οἷς δ’ ἂν μᾶλλον στηριχθῇ τὸ ἐκπεπτωκὸς καὶ παρὰ φύσιν·
<span class="lb" data-page="18a.618" data-line="12" id="l18a.618.12"></span>ὅμως γοῦν γίνονταί τινες κινήσεις ὅθεν ἀπεχώρησε.
<span class="lb" data-page="18a.618" data-line="13" id="l18a.618.13"></span>πρῶτον μὲν οὖν γίγνονται, κατὰ συμβεβηκὸς δέ τινες βραχεῖαι
<span class="lb" data-page="18a.618" data-line="14" id="l18a.618.14"></span>ἕπονται τοῖς πρώτοις κινουμένοις θηλυνομένων τῶν
<span class="lb" data-page="18a.618" data-line="15" id="l18a.618.15"></span>μορίων ἐν τοῖς νῦν, τουτέστι τὸ μαρτύριον ὃ ἐν τοῖς ἐφεξῆς
<span class="lb" data-page="18a.618" data-line="16" id="l18a.618.16"></span>λόγοις ἐρεῖν ἐπηγγείλατο, περὶ τῶν μᾶλλον ἢ ἧττον
<span class="lb" data-page="18a.618" data-line="17" id="l18a.618.17"></span>ἀτροφούντων τε καὶ καταλεπτυνομένων μερῶν.
</p>
<span class="lb rule" data-page="18a.618" data-line="18" id="l18a.618.18"></span>
          </article>

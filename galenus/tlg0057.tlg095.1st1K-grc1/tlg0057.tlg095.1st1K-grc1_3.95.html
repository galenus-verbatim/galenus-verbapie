<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.95">
<span class="pb page1" data-page="18a.621" id="p18a.621"></span>
<span class="milestone ed1page page1" data-n="5.633" data-unit="ed1page" id="ed1page.5.633"></span>
<span class="milestone ed2page page1" data-n="12.412" data-unit="ed2page" id="ed2page.12.412"></span>
<span class="lb head" data-page="18a.621" data-line="14" id="l18a.621.14"></span>
            <blockquote class="quote lemma">
<span class="lb" data-page="18a.621" data-line="15" id="l18a.621.15"></span><span class="milestone ed2page" data-n="12.413" data-unit="ed2page" id="ed2page.12.413"></span>Ὁμοίως γὰρ σαλεύουσιν ἐν τῇ ὁδοιπορίῃ ἔνθα
<span class="lb" data-page="18a.621" data-line="16" id="l18a.621.16"></span>καὶ ἔνθα, ἐξεχέγλουτοι δὲ οὗτοι ἰσχυρῶς φαίνονται διὰ
<span class="lb" data-page="18a.621" data-line="17" id="l18a.621.17"></span>τὴν ἔκστασιν τῶν ἄρθρων.
</blockquote>
<span class="lb rule" data-page="18a.621" data-line="18" id="l18a.621.18"></span>
            <span class="pb" data-page="18a.622" id="p18a.622"></span>
            <p>
<span class="lb" data-page="18a.622" data-line="1" id="l18a.622.1"></span>Οἶσιν ἀμφότερα τὰ ἄρθρα παθόντων σκελῶν ἑκατέρων
<span class="lb" data-page="18a.622" data-line="2" id="l18a.622.2"></span>τὴν εἰς τοὐκτὸς ἐξάρθρησιν ἢ μεταβολὴν τῶν γινομένων
<span class="lb" data-page="18a.622" data-line="3" id="l18a.622.3"></span>σχημάτων ὅλου τοῦ σώματος ὁδοιποροῦσιν αὐτοῖς ὅμοια γίνεται
<span class="lb" data-page="18a.622" data-line="4" id="l18a.622.4"></span>καθ’ ἕτερον τὸ σκέλος, ὅταν ἐπ’ αὐτῷ στηρίζωνται
<span class="lb" data-page="18a.622" data-line="5" id="l18a.622.5"></span>ταπεινουμένων τε καὶ κοιλαινομένων κατὰ τὸν κενεῶνα, θατέρου
<span class="lb" data-page="18a.622" data-line="6" id="l18a.622.6"></span>μόνον ἐξαρθρήσαντος. ἡνίκα μὲν οὖν τοῦ πεπονθότος
<span class="lb" data-page="18a.622" data-line="7" id="l18a.622.7"></span>ἐστηρίζοντο, τὸν εἰρημένον νῦν τρόπον ἐσχημάτιζον αὐτό·
<span class="lb" data-page="18a.622" data-line="8" id="l18a.622.8"></span>ὁπότε δὲ ἐπὶ θατέρου, τὸν ἐναντίον ἀνατεταμένον μὲν ἔχοντες
<span class="lb" data-page="18a.622" data-line="9" id="l18a.622.9"></span>σῶμα ὑψηλὸν, εὐθεῖαν δὲ τὴν λαγόνα· πρόδηλον οὖν
<span class="lb" data-page="18a.622" data-line="10" id="l18a.622.10"></span>ὡς τεταμένον ὁμοίως ἐσχηματίζοντο. νυνὶ δ’ ὁμοίως
<span class="lb" data-page="18a.622" data-line="11" id="l18a.622.11"></span><span class="milestone ed1page" data-n="5.634" data-unit="ed1page" id="ed1page.5.634"></span>καθ’ ἕτερα τὰ μέρη τό τε δεξιὸν καὶ τὸ ἀριστερόν. διαῤῥέπουσι
<span class="lb" data-page="18a.622" data-line="12" id="l18a.622.12"></span>δὲ καὶ νῦν οὐδὲν ἧττον τῇ μεταβολῇ τῶν στηριζόντων
<span class="lb" data-page="18a.622" data-line="13" id="l18a.622.13"></span>ποδῶν, ὅπερ ὠνόμασε σαλεύειν ἐν τῇ ὁδοιπορίῃ, δύναμιν
<span class="lb" data-page="18a.622" data-line="14" id="l18a.622.14"></span>δὲ τὴν αὐτὴν ἔχει τὸ σαλεύουσι τῷ διαῤῥέπουσιν, ἀλλ’
<span class="lb" data-page="18a.622" data-line="15" id="l18a.622.15"></span>ἐπὶ τῷ κοινῷ τὸ διαῤῥέπειν. ἐνταῦθα δὲ ὁμοίως ἀμφοτέροις
<span class="lb" data-page="18a.622" data-line="16" id="l18a.622.16"></span>τοῖς τοῦ σώματος μέρεσι συμβαίνει σχηματίζεσθαι στηριζομένου
<span class="lb" data-page="18a.622" data-line="17" id="l18a.622.17"></span>τοῦ σκέλους ἑκατέρου παρὰ μέρος ἐπὶ τῆς γῆς,
<span class="lb" data-page="18a.622" data-line="18" id="l18a.622.18"></span>ἔμπροσθεν δὲ οὐ τοῦθ’ ὑπῆρχεν αὐτοῖς, ὡς δέδεικται.
</p>
<span class="lb rule" data-page="18a.622" data-line="19" id="l18a.622.19"></span>
          </article>

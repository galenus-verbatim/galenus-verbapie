<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.96">
<span class="pb page1" data-page="18a.623" id="p18a.623"></span>
<span class="milestone ed1page page1" data-n="5.634" data-unit="ed1page" id="ed1page.5.634"></span>
<span class="milestone ed2page page1" data-n="12.413" data-unit="ed2page" id="ed2page.12.413"></span>
<span class="lb head" data-page="18a.623" data-line="1" id="l18a.623.1"></span>
            <blockquote class="quote lemma">
<span class="lb" data-page="18a.623" data-line="2" id="l18a.623.2"></span>Ἢν δὲ μὴ ἐπισφακελίσῃ αὐτοῖσι τὰ ὀστέα μηδὲ κυφοὶ ἀνωτέρω
<span class="lb" data-page="18a.623" data-line="3" id="l18a.623.3"></span>τῶν ἰσχίων γένωνται· ἐνίους γὰρ καὶ τὰ τοιαῦτα
<span class="lb" data-page="18a.623" data-line="4" id="l18a.623.4"></span>καταλαμβάνει· ἢν οὖν μὴ τοιοῦτόν τι γένηται, ἱκανῶς
<span class="lb" data-page="18a.623" data-line="5" id="l18a.623.5"></span>ὑγιηροὶ τἄλλα διαφέρονται.
</blockquote>
<span class="lb rule" data-page="18a.623" data-line="6" id="l18a.623.6"></span>
            <p>
<span class="lb" data-page="18a.623" data-line="7" id="l18a.623.7"></span>Κατὰ συμπάθειαν δῆλον ὅτι οὕτω τῶν ἐξαρθρήσεων
<span class="lb" data-page="18a.623" data-line="8" id="l18a.623.8"></span>τῶν σκελῶν ἔνιαι κυφοῦνται, φλεγμονῆς μὲν τὸ πρῶτον ἐν
<span class="lb" data-page="18a.623" data-line="9" id="l18a.623.9"></span>τοῖς συνδέσμοις τῶν σφονδύλων γενομένης, ὕστερον δὲ καὶ
<span class="lb" data-page="18a.623" data-line="10" id="l18a.623.10"></span>σκιῤῥώδους τινὸς ἀπολειφθέντος λειψάνου. φαίνεται γὰρ
<span class="lb" data-page="18a.623" data-line="11" id="l18a.623.11"></span>καὶ ἐπὶ τῶν ἐκτὸς τοῦτο γιγνόμενον ἐν ἰγνύϊ τε καὶ τῇ κατ’
<span class="lb" data-page="18a.623" data-line="12" id="l18a.623.12"></span>ἀγκῶνα διαρθρώσει κἀπὶ τῶν δακτύλων οὐκ ὀλίγον, ὅπερ
<span class="lb" data-page="18a.623" data-line="13" id="l18a.623.13"></span>ὀνομάζουσιν ἀγκύλην. καὶ πρόδηλός ἐστιν ἐν ταῖς τοιαύταις
<span class="lb" data-page="18a.623" data-line="14" id="l18a.623.14"></span>διαθέσεσιν ἡ ἀγκύλη γινομένη διὰ τὸν σκίῤῥον, οὐχ ἑπομένου
<span class="lb" data-page="18a.623" data-line="15" id="l18a.623.15"></span>τοῦ τένοντος τοῖς ἐκτείνουσι τὸ μόριον μυσὶν, ὥσπερ
<span class="lb" data-page="18a.623" data-line="16" id="l18a.623.16"></span>οὐδ’ ὅταν τις τῶν ἐκτεινόντων σκιῤῥωθῇ. τοῖς κάμπτουσιν
<span class="lb" data-page="18a.623" data-line="17" id="l18a.623.17"></span>ἑπομένου τὸ καλούμενον ὀρθόκωλον σχῆμα περὶ τὴν οὕτω
<span class="lb" data-page="18a.623" data-line="18" id="l18a.623.18"></span>πεπονθυῖαν ἀποτελεῖται διάρθρωσιν. δύναται μὲν οὖν καὶ
<span class="pb" data-page="18a.624" id="p18a.624"></span>
<span class="lb" data-page="18a.624" data-line="1" id="l18a.624.1"></span>διὰ τοιοῦτόν τινα σκίῤῥον ἡ ῥάχις διαστραφῆναι, δύναται
<span class="lb" data-page="18a.624" data-line="2" id="l18a.624.2"></span>δὲ καὶ τῷ λόγῳ τῆς συμπαθείας φύματος ἀπέπτου καὶ κακοῦ
<span class="lb" data-page="18a.624" data-line="3" id="l18a.624.3"></span>γενέσθαι στέγνωσις ἐπ’ αὐτῆς. ὅπως δὲ ἕπεται ταῖς
<span class="lb" data-page="18a.624" data-line="4" id="l18a.624.4"></span>τοιαύταις διαθέσεσιν ἡ διαστροφὴ τῆς ῥάχεως, ἔμπροσθεν
<span class="lb" data-page="18a.624" data-line="5" id="l18a.624.5"></span>εἴρηται κατὰ τὸν ἴδιον ὑπὲρ αὐτῆς λόγον.
</p>
<span class="lb rule" data-page="18a.624" data-line="6" id="l18a.624.6"></span>
          </article>

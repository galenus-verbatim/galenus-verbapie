<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.97">
<span class="pb page1" data-page="18a.624" id="p18a.624"></span>
<span class="milestone ed1page page1" data-n="5.634" data-unit="ed1page" id="ed1page.5.634"></span>
<span class="milestone ed2page page1" data-n="12.413" data-unit="ed2page" id="ed2page.12.413"></span>
<span class="lb head" data-page="18a.624" data-line="7" id="l18a.624.7"></span>
            <blockquote class="quote lemma">
<span class="lb" data-page="18a.624" data-line="8" id="l18a.624.8"></span><span class="milestone ed2page" data-n="12.414" data-unit="ed2page" id="ed2page.12.414"></span>Ἀναυξέστεροι μέντοι τὸ πᾶν σῶμα οὗτοι γίνονται
<span class="lb" data-page="18a.624" data-line="9" id="l18a.624.9"></span>πλὴν τῆς κεφαλῆς.
</blockquote>
<span class="lb rule" data-page="18a.624" data-line="10" id="l18a.624.10"></span>
            <p>
<span class="lb" data-page="18a.624" data-line="11" id="l18a.624.11"></span>Ἢν ἔξω τὸ κατ’ ἰσχίον ἄρθρον ἐκπέσῃ, βέλτιον μὲν
<span class="lb" data-page="18a.624" data-line="12" id="l18a.624.12"></span>βαδίζουσιν οἱ τοιοῦτοι τῶν ἔσω τὴν μετάστασιν τοῦ ἄρθρου
<span class="lb" data-page="18a.624" data-line="13" id="l18a.624.13"></span>ἐχόντων, ὅταν ἐκφύγωσι τοὺς ἐκ τῆς φλεγμονῆς τε
<span class="lb" data-page="18a.624" data-line="14" id="l18a.624.14"></span>καὶ συμπαθείας τῶν ἐπικαίρων μορίων κινδύνους, αὐτὰ δὲ
<span class="lb" data-page="18a.624" data-line="15" id="l18a.624.15"></span>ταῦτα μᾶλλον ἐκείνων πάσχουσιν· ἡ μὲν γὰρ εἰς τὴν ἔσω
<span class="lb" data-page="18a.624" data-line="16" id="l18a.624.16"></span>χώραν μετάστασις τοῦ ἄρθρου· κἀκ τούτου οὖν ἐπίβασιν
<span class="lb" data-page="18a.624" data-line="17" id="l18a.624.17"></span>ἔχει, μήτε θλιβόμενος διὰ τὴν σκληρότητα μήτε καὶ τούτου
<span class="lb" data-page="18a.624" data-line="18" id="l18a.624.18"></span>αὐτῷ συμβαίνεσθαι δυναμένου. τὸ δ’ ἔξω τοῦ μηροῦ
<span class="pb" data-page="18a.625" id="p18a.625"></span>
<span class="lb" data-page="18a.625" data-line="1" id="l18a.625.1"></span>χωρίον, ὅτι ὑπὸ μεγίστων μυῶν κατειλημμένον εἰς ὀδύνην
<span class="lb" data-page="18a.625" data-line="2" id="l18a.625.2"></span>ἰσχυρὰν ἀφίκωνται. καὶ γὰρ θλίβονται πρὸς τοῦ μεταστάντος
<span class="lb" data-page="18a.625" data-line="3" id="l18a.625.3"></span>εἰς αὐτοὺς ὀστοῦ καὶ θλῶνται καὶ περιτείνονται τῷ παρὰ
<span class="lb" data-page="18a.625" data-line="4" id="l18a.625.4"></span>φύσιν ὄγκῳ τῆς τοῦ μηροῦ κεφαλῆς, αἰσθάνονται τούτων
<span class="lb" data-page="18a.625" data-line="5" id="l18a.625.5"></span>ἁπάντων ὡς πάσχουσι καὶ διὰ τοῦτο ὀδυνῶνται. διά τε
<span class="lb" data-page="18a.625" data-line="6" id="l18a.625.6"></span>οὖν τὴν θλάσιν καὶ τὴν θλίψιν τὴν γινομένην φλεγμοναῖς
<span class="lb" data-page="18a.625" data-line="7" id="l18a.625.7"></span>ἐν τοῖς ὑποδεξαμένοις τὸ ἄρθρον μυσὶν, εἰς συμπάθειαν
<span class="lb" data-page="18a.625" data-line="8" id="l18a.625.8"></span>ἔρχονται τὰ ὑποκείμενα μόρια τά τε ἄλλα καὶ τὰ κατὰ τὴν
<span class="lb" data-page="18a.625" data-line="9" id="l18a.625.9"></span>ῥάχιν. ἢν δ’ ἅπαξ οὖν νοσήσῃ ταῦτα, καθάπερ ὁ μηρὸς,
<span class="lb" data-page="18a.625" data-line="10" id="l18a.625.10"></span>οὕτω καὶ ταῦτα γίνεται τοῖς τε ἐν αὐξήσει σώμασι παθοῦσι
<span class="lb" data-page="18a.625" data-line="11" id="l18a.625.11"></span>τὸ τοιοῦτον πάθος, ἀναυξέστερά τε καὶ μικρότερα καὶ πάντα
<span class="lb" data-page="18a.625" data-line="12" id="l18a.625.12"></span>φαυλότερα. μεμνῆσθαι γάρ σε χρὴ καὶ τοιούτου διὰ παντὸς
<span class="lb" data-page="18a.625" data-line="13" id="l18a.625.13"></span>ἤδη πολλάκις εἰρημένου καὶ τοιούτου μαρτυροῦντος τοῖς
<span class="lb" data-page="18a.625" data-line="14" id="l18a.625.14"></span>ὀλίγον ἔμπροσθεν, ὡς τοῖς μὲν αὐξήσει παθοῦσιν, οὕτως ἐνδεέστερον
<span class="lb" data-page="18a.625" data-line="15" id="l18a.625.15"></span>αὔξεται τὰ μόρια, τοῖς δὲ τελειωμένοις ἀτροφώτερα
<span class="lb" data-page="18a.625" data-line="16" id="l18a.625.16"></span>γίνεται καὶ μαλακώτερα, τῆς ῥάχεως δὲ ἀναυξεστέρας
<span class="lb" data-page="18a.625" data-line="17" id="l18a.625.17"></span>γενομένης ἀκόλουθόν ἐστι καὶ τὸ σύμπαν σῶμα τοῖς οὕτω
<span class="lb" data-page="18a.625" data-line="18" id="l18a.625.18"></span>παθοῦσιν ἔλαττον γίνεσθαι. κάτω μὲν γὰρ τὰ σκέλη συμπάσχει,
<span class="lb" data-page="18a.625" data-line="19" id="l18a.625.19"></span>τὸ δὲ ἄνω τῶν σκελῶν ἄχρι τῆς κεφαλῆς ἡ ῥάχις
<span class="pb" data-page="18a.626" id="p18a.626"></span>
<span class="lb" data-page="18a.626" data-line="1" id="l18a.626.1"></span>ἐστίν. ὅταν οὖν αὕτη τε μικροτέρα γένηται καὶ σύμπαν τὸ
<span class="lb" data-page="18a.626" data-line="2" id="l18a.626.2"></span>σκέλος, εἰκότως ἐπὶ τῶν τοιούτων ἐρεῖ, πλὴν τῆς κεφαλῆς,
<span class="lb" data-page="18a.626" data-line="3" id="l18a.626.3"></span>ἀναυξεστέρους τοὺς ἀνθρώπους γεγονέναι τὸ πᾶν σῶμα.
</p>
<span class="lb rule" data-page="18a.626" data-line="4" id="l18a.626.4"></span>
          </article>

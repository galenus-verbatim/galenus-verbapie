<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:3.98">
<span class="pb page1" data-page="18a.626" id="p18a.626"></span>
<span class="milestone ed1page page1" data-n="5.634" data-unit="ed1page" id="ed1page.5.634"></span>
<span class="milestone ed2page page1" data-n="12.414" data-unit="ed2page" id="ed2page.12.414"></span>
<span class="lb head" data-page="18a.626" data-line="5" id="l18a.626.5"></span>
            <blockquote class="quote lemma">
<span class="lb" data-page="18a.626" data-line="6" id="l18a.626.6"></span>Ὅσοισι δ’ ἂν εἰς τοὔπισθεν ἡ κεφαλὴ τοῦ μηροῦ ἐκπέσοι,
<span class="lb" data-page="18a.626" data-line="7" id="l18a.626.7"></span>ὀλίγοισι δὲ ἐκπίπτει, οὗτοι ἐκτανύειν οὐ δύνανται τὸ
<span class="lb" data-page="18a.626" data-line="8" id="l18a.626.8"></span>σκέλος, οὔτε κατὰ τὸ ἄρθρον τὸ ἐκπεσὸν οὔτε τι κάρτα
<span class="lb" data-page="18a.626" data-line="9" id="l18a.626.9"></span>κατὰ τὴν ἰγνύην, ἀλλ’ ἥκιστα τῶν ἐκ παλαιῶν, οὗτοι
<span class="lb" data-page="18a.626" data-line="10" id="l18a.626.10"></span>μᾶλλον ἐκταννύουσι καὶ τὸ κατὰ τὸν βουβῶνα καὶ τὸ
<span class="lb" data-page="18a.626" data-line="11" id="l18a.626.11"></span>κατὰ τὴν ἰγνύην ἄρθρον.
</blockquote>
<span class="lb rule" data-page="18a.626" data-line="12" id="l18a.626.12"></span>
            <p>
<span class="lb" data-page="18a.626" data-line="13" id="l18a.626.13"></span>Ὀλίγοις μὲν διαρθρεῖ τὸν νῦν προκείμενον τρόπον ἡ
<span class="lb" data-page="18a.626" data-line="14" id="l18a.626.14"></span>κεφαλὴ τοῦ μηροῦ δι’ ἣν εἴπομεν ἔμπροσθεν αἰτίαν, ὅτι τὸ
<span class="lb" data-page="18a.626" data-line="15" id="l18a.626.15"></span>βάθος τῆς κοτύλης ἄνισόν ἐστιν. ἔνθα μὲν οὖν βραχύτερον
<span class="lb" data-page="18a.626" data-line="16" id="l18a.626.16"></span>μᾶλλον<span class="milestone ed2page" data-n="12.415" data-unit="ed2page" id="ed2page.12.415"></span> ἐκπίπτει καὶ διὰ τοῦτ’ ἔσω μᾶλλον,
<span class="lb" data-page="18a.626" data-line="17" id="l18a.626.17"></span>ἔνθα δὲ ὑψηλότερον, ὀλίγοις, ἐνταῦθα δὲ ἐξανίσταται τοῦτο
<span class="lb" data-page="18a.626" data-line="18" id="l18a.626.18"></span>σπανίως ὀπίσω. συμβαίνει δὲ ἐν τούτῳ τῷ τρόπῳ τῆς
<span class="pb" data-page="18a.627" id="p18a.627"></span>
<span class="lb" data-page="18a.627" data-line="1" id="l18a.627.1"></span>ἐξαρθρήσεως κατὰ μὲν τὸν βουβῶνα μηδ’ ὅλως ἐκτείνεσθαι
<span class="lb" data-page="18a.627" data-line="2" id="l18a.627.2"></span>τῷ σκέλει, κατὰ δὲ τὸ γόνυ μὴ τελέως. αἰτία δ’ ἑκατέρου
<span class="lb" data-page="18a.627" data-line="3" id="l18a.627.3"></span>τῶν μυῶν ἡ θέσις, ἣν ἅπασαν ἀκριβῶς τὴν φύσιν ἔν τε τῇ
<span class="lb" data-page="18a.627" data-line="4" id="l18a.627.4"></span>τῶν μυῶν ἀνατομῇ κἀν τῷ δευτέρῳ τῶν ἀνατομικῶν ἐγχειρήσεων
<span class="lb" data-page="18a.627" data-line="5" id="l18a.627.5"></span>ἔχετε γεγραμμένην, ὑπομνήσεως δ’ ἕνεκα ὧν ἐθεάσασθε
<span class="lb" data-page="18a.627" data-line="6" id="l18a.627.6"></span>πολλάκις ἀνατεμνομένου πιθήκου, διότι τὰ πολλὰ τὸ
<span class="lb" data-page="18a.627" data-line="7" id="l18a.627.7"></span>ζῶον τοῦτο παραπλησίως ἀνθρώπῳ παρεσκεύασται. πρῶτον
<span class="lb" data-page="18a.627" data-line="8" id="l18a.627.8"></span>οὖν ἀναμνήσθητε νῦν ἐκ τῆς ψόας εἰς τὸν μικρὸν ἥκοντα
<span class="lb" data-page="18a.627" data-line="9" id="l18a.627.9"></span>τροχαντῆρα, δεύτερον δὲ ἐκ τοῦ τῆς ἥβης ὀστοῦ συνεχῆ.
<span class="lb" data-page="18a.627" data-line="10" id="l18a.627.10"></span>τὸ δὲ κατὰ φύσιν εἰς τὸν αὐτὸν τροχαντῆρα ποιούμενον
<span class="lb" data-page="18a.627" data-line="11" id="l18a.627.11"></span>οὕτω μεταστήσεις ὀπίσω τῆς κεφαλῆς τείνονται βιαίως,
<span class="lb" data-page="18a.627" data-line="12" id="l18a.627.12"></span>ἐκεῖσε περιελιττόμενοι καὶ περικλώμενοι τῇ κοτύλῃ καὶ εἰ
<span class="lb" data-page="18a.627" data-line="13" id="l18a.627.13"></span>ἐπιχειρήσειεν ὁ οὕτω πεπονθὼς ἄνθρωπος ἐκτείνειν τοῦτο
<span class="lb" data-page="18a.627" data-line="14" id="l18a.627.14"></span>τὸ ἄρθρον, δεήσει τὸν μηρὸν ὅλον ἑλιχθῆναι πρὸς τοὐπίσω,
<span class="lb" data-page="18a.627" data-line="15" id="l18a.627.15"></span>μειζόνως πονήσουσιν οἱ προειρημένοι δύο μύες ἐπὶ πλεῖστον
<span class="lb" data-page="18a.627" data-line="16" id="l18a.627.16"></span>ἑλκόμενοί τε καὶ τεινόμενοι καὶ ὅτι μείζονες εἴπερ ἦσαν,
<span class="lb" data-page="18a.627" data-line="17" id="l18a.627.17"></span>ἀνώδυνοι πλείονα τάσιν ἀνέχουσιν. εἰ δ’ ἡδύναται πρᾶξαι
<span class="lb" data-page="18a.627" data-line="18" id="l18a.627.18"></span>τοῦτο διὰ τὴν κεφαλὴν τοῦ μηροῦ τῆς κοτύλης ἐκπεσοῦσαν
<span class="pb" data-page="18a.628" id="p18a.628"></span>
<span class="lb" data-page="18a.628" data-line="1" id="l18a.628.1"></span>ἐκ τῶν ὀπίσω μερῶν τοῦ περιέχοντος αὐτὴν ὀστοῦ τετάχθαι.
<span class="lb" data-page="18a.628" data-line="2" id="l18a.628.2"></span>εἴπερ οὖν ἔμελλε τὸ κατὰ γόνυ πέρας τοῦ μηροῦ καμψάντων
<span class="lb" data-page="18a.628" data-line="3" id="l18a.628.3"></span>τελέως τὸν βουβῶνα μετέωρον ἱκανῶς ἔσεσθαι τὴν κεφαλὴν
<span class="lb" data-page="18a.628" data-line="4" id="l18a.628.4"></span>τοῦ ἰσχίου πρὸς τὴν ἔσω χώραν ἀναγκαῖον ἦν, ὅπερ
<span class="lb" data-page="18a.628" data-line="5" id="l18a.628.5"></span>οὐκ ἐνδέχεται γενέσθαι χωρὶς τοῦ διασπασθῆναι τὸν ὑποδεξάμενον
<span class="lb" data-page="18a.628" data-line="6" id="l18a.628.6"></span>αὐτὴν μῦν, ὃν ἔξεστιν ἐν τῇ διαρθρώσει, ἣν εἶχε
<span class="lb" data-page="18a.628" data-line="7" id="l18a.628.7"></span>κατὰ φύσιν, οὔθ’ ἕτερον ὑπάρχειν τῇ κατὰ βουβῶνα διαρθρώσει
<span class="lb" data-page="18a.628" data-line="8" id="l18a.628.8"></span>τῶν ἔμπροσθεν ὑπαρχόντων, πρὶν ἐκπαλαῖσαι τὸ
<span class="lb" data-page="18a.628" data-line="9" id="l18a.628.9"></span>ἄρθρον· οὔτε γὰρ ἐκτείνεσθαι τελέως οὔτε κάμπτεσθαι δύναται.
<span class="lb" data-page="18a.628" data-line="10" id="l18a.628.10"></span>τί δή ποτ’ οὖν ὁ Ἱπποκράτης τὸ ἕτερον <span class="milestone ed1page" data-n="5.635" data-unit="ed1page" id="ed1page.5.635"></span>αὐτῶν
<span class="lb" data-page="18a.628" data-line="11" id="l18a.628.11"></span>εἶπε μόνον; ὅτι μετὰ τὴν ἔκπτωσιν εὐθέως φαίνεται
<span class="lb" data-page="18a.628" data-line="12" id="l18a.628.12"></span>κεκομμένος ὁ μηρὸς, ὡς ἂν πρὸς τῷ γόνατι πέρατος αὐτὸ
<span class="lb" data-page="18a.628" data-line="13" id="l18a.628.13"></span>τὸ σῶσον ἀποχωροῦντος εἰς τὸ πρόσω μέρος, ὅσον ἡ κεφαλὴ
<span class="lb" data-page="18a.628" data-line="14" id="l18a.628.14"></span>μετέστη εἰς τοὐπίσω. ὅσον δ’ ἐν τῇ κατὰ τὸν βουβῶνα
<span class="lb" data-page="18a.628" data-line="15" id="l18a.628.15"></span>φαίνεται καμφθὲν τὸ σκέλος, οὕτω καὶ κατὰ τὴν
<span class="lb" data-page="18a.628" data-line="16" id="l18a.628.16"></span>ἰγνύαν ἐντείνονται οἱ ὄπισθεν μύες ἅπαντες ἐν ταῖς ἄνωθεν
<span class="pb" data-page="18a.629" id="p18a.629"></span>
<span class="lb" data-page="18a.629" data-line="1" id="l18a.629.1"></span>ἀρχαῖς, ὀπίσω μεταχωρήσαντος κατὰ ταῦτα τοῦ μηροῦ.
<span class="lb" data-page="18a.629" data-line="2" id="l18a.629.2"></span>τεινομένων δὴ τούτων αὐτοῖς τῶν μερῶν συνεντείνεται καὶ
<span class="lb" data-page="18a.629" data-line="3" id="l18a.629.3"></span>τὸ λοιπὸν σῶμα ἅπαν ἄχρι τῶν εἰς τὴν κνήμην καθηκόντων
<span class="lb" data-page="18a.629" data-line="4" id="l18a.629.4"></span>τενόντων· ἡ δὲ τούτων ἔντασις κάμπτει τὴν ἰγνύαν,
<span class="lb" data-page="18a.629" data-line="5" id="l18a.629.5"></span>ὥστε οἱ οὕτως ἐκπαλαίσαντες εὐλόγως ἀμφοτέρας τὰς διαρθρώσεις
<span class="lb" data-page="18a.629" data-line="6" id="l18a.629.6"></span>ὁρῶνται κεκαμμένας ἔχοντες. ἐπεὶ τοίνυν ἐκτείνονται
<span class="lb" data-page="18a.629" data-line="7" id="l18a.629.7"></span>ἑαυτὰς ἀδυνατοῦσιν ἂν καὶ μάλιστα τὴν κατὰ βουβῶνα,
<span class="lb" data-page="18a.629" data-line="8" id="l18a.629.8"></span>διὰ δὴ τοῦθ’ Ἱπποκράτης τοῦτο μόνον εἶπε, τὸ μὴ δύνασθαι
<span class="lb" data-page="18a.629" data-line="9" id="l18a.629.9"></span>τὰς διαρθρώσεις ταύτας ἐκτείνειν. ἀλλ’ ἐπὶ τῆς κατ’
<span class="lb" data-page="18a.629" data-line="10" id="l18a.629.10"></span>ἰσχίον ἁπλῶς εἶπεν· ἐπὶ δὲ τῆς κατὰ γόνυ προσέθηκε τὸ
<span class="lb" data-page="18a.629" data-line="11" id="l18a.629.11"></span>κάρτα, τουτέστι τὸ λίαν, ὡς ἐκτείνεσθαι τῆς δυνάμεως, οὐ
<span class="lb" data-page="18a.629" data-line="12" id="l18a.629.12"></span>μὴν λίαν γε τοῦτο πασχούσης, ἐπεὶ δύναται τὸ τελέως μηδὲν
<span class="lb" data-page="18a.629" data-line="13" id="l18a.629.13"></span>ἀπολείπεσθαι τοῦ κατὰ φύσιν· αὐτὸ δὲ τὸ σύμπτωμα
<span class="lb" data-page="18a.629" data-line="14" id="l18a.629.14"></span>γίνεται διὰ τὴν αὐτὴν αἰτίαν, δι’ ἣν καταπίπτεται μετὰ τὴν
<span class="lb" data-page="18a.629" data-line="15" id="l18a.629.15"></span>ἐξάρθρησιν αὐτίκα τὸ κατὰ τὴν ἰγνύαν ἄρθρον. ἐπὶ πασῶν
<span class="lb" data-page="18a.629" data-line="16" id="l18a.629.16"></span>γάρ σε χρὴ τοῦτο γιγνώσκειν τῶν διαστροφῶν κοινὸν,
<span class="lb" data-page="18a.629" data-line="17" id="l18a.629.17"></span>ὡς ἐκτεινομένων μερῶν αἱ πρὸς ἐκεῖνο ῥοπαὶ γίγνονται,
<span class="lb" data-page="18a.629" data-line="18" id="l18a.629.18"></span>συνακολουθούντων αὐτοῖς τῶν συνεχῶν. οὐδὲν γὰρ τῶν μεθισταμένων
<span class="pb" data-page="18a.630" id="p18a.630"></span>
<span class="lb" data-page="18a.630" data-line="1" id="l18a.630.1"></span><span class="milestone ed2page" data-n="12.416" data-unit="ed2page" id="ed2page.12.416"></span>οὕτως ἰδίῳ πάθει καὶ τὴν οἰκείαν ἀπολείπει
<span class="lb" data-page="18a.630" data-line="2" id="l18a.630.2"></span>χώραν, ἀλλ’ ἀπὸ τοῦ συνεχοῦς ἑλκόμενον ἕλκει μὲν
<span class="lb" data-page="18a.630" data-line="3" id="l18a.630.3"></span>τὸ συνεχὲς ἑνὶ μὲν λόγῳ κοινῷ τεινόμενον, οὐχ ὑπὸ μιᾶς δὲ
<span class="lb" data-page="18a.630" data-line="4" id="l18a.630.4"></span>προφάσεως τοῦτο πάσχει· καὶ γὰρ ὑγρανθέντι πόῤῥω τοῦ
<span class="lb" data-page="18a.630" data-line="5" id="l18a.630.5"></span>προσήκοντος αὐτῷ καὶ ξηρανθέντι, φλεγμαίνοντί τε καὶ
<span class="lb" data-page="18a.630" data-line="6" id="l18a.630.6"></span>σκιῤῥωθέντι καὶ τῆς οἰκείας χώρας μεταστάντι κοινὸν ὑπάρχει
<span class="lb" data-page="18a.630" data-line="7" id="l18a.630.7"></span>τὸ γίνεσθαι πάθημα. διὸ περὶ πάντων τῶν τοιούτων
<span class="lb" data-page="18a.630" data-line="8" id="l18a.630.8"></span>ἐπὶ πλέον ἑξῆς ὁ Ἱπποκράτης ἐδίδαξε. καὶ ἡμεῖς ἀκολουθήσαντες
<span class="lb" data-page="18a.630" data-line="9" id="l18a.630.9"></span>αὐτοῦ ταῖς ῥήσεσιν ἁπάσας τὰς λέξεις
<span class="lb" data-page="18a.630" data-line="10" id="l18a.630.10"></span>ἐξηγησάμεθα.
</p>
<span class="lb rule" data-page="18a.630" data-line="11" id="l18a.630.11"></span>
          </article>

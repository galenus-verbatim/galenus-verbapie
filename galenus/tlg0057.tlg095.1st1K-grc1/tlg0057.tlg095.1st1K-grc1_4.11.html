<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.11">
<span class="pb page1" data-page="18a.678" id="p18a.678"></span>
<span class="milestone ed1page page1" data-n="5.643" data-unit="ed1page" id="ed1page.5.643"></span>
<span class="milestone ed2page page1" data-n="12.433" data-unit="ed2page" id="ed2page.12.433"></span>
<span class="lb head" data-page="18a.678" data-line="6" id="l18a.678.6"></span>
            <blockquote class="quote lemma">
<span class="lb" data-page="18a.678" data-line="7" id="l18a.678.7"></span>Ὑποδημάτιον δὲ ποιέεσθαι μολύβδινον ἔξωθεν τῆς ἐπιδέσιος
<span class="lb" data-page="18a.678" data-line="8" id="l18a.678.8"></span>ἐπιδεδεμένον, οἷον αἱ Χῖαι κρηπῖδες ῥυθμὸν εἶχον, ἀλλ’
<span class="lb" data-page="18a.678" data-line="9" id="l18a.678.9"></span>οὐδὲν αὐτοῦ δεῖ, ἤν τις ὀρθῶς μὲν τῇσι χερσὶ διορθώσῃ,
<span class="lb" data-page="18a.678" data-line="10" id="l18a.678.10"></span>ὀρθῶς δὲ τοῖσιν ὀθονίοισιν ἐπιδέῃ, ὀρθῶς δὲ καὶ τὰς
<span class="lb" data-page="18a.678" data-line="11" id="l18a.678.11"></span>ἀναλήψιας ποιοῖτο. ἡ μὲν οὖν ἴησις αὕτη, καὶ οὔτε τομῆς
<span class="lb" data-page="18a.678" data-line="12" id="l18a.678.12"></span>οὔτε καύσιος οὐδὲν δεῖ οὐδ’ ἄλλης ποικιλίης. θᾶσσον
<span class="lb" data-page="18a.678" data-line="13" id="l18a.678.13"></span>γὰρ ἐνακούει τὰ τοιαῦτα τῆς ἰητρείης ἢ ὡς ἄν τις
<span class="lb" data-page="18a.678" data-line="14" id="l18a.678.14"></span>οἴοιτο. προσνικᾷν μέντοι χρὴ τῷ χρόνῳ, ἕως ἂν αὐξηθῇ
<span class="lb" data-page="18a.678" data-line="15" id="l18a.678.15"></span>τὸ σῶμα ἐν τοῖσι δικαίοισι σχήμασιν.
</blockquote>
<span class="lb rule" data-page="18a.678" data-line="16" id="l18a.678.16"></span>
            <p>
<span class="lb" data-page="18a.678" data-line="17" id="l18a.678.17"></span><span class="milestone ed2page" data-n="12.434" data-unit="ed2page" id="ed2page.12.434"></span>Ὁποῖον μὲν ῥυθμὸν εἶχον αἱ Χῖαι κρηπῖδες
<span class="lb" data-page="18a.678" data-line="18" id="l18a.678.18"></span>οὐχ οἷόν τε γνῶναι σαφές· οὐδὲ γὰρ κατ’ αὐτὸν ἔτι τὸν
<span class="pb" data-page="18a.679" id="p18a.679"></span>
<span class="lb" data-page="18a.679" data-line="1" id="l18a.679.1"></span>Ἱπποκράτην ἐσώζετο. διὰ τοῦτο γοῦν εἶπεν, οἷς αἱ Χῖαι
<span class="lb" data-page="18a.679" data-line="2" id="l18a.679.2"></span>κρηπῖδες ῥυθμὸν εἶχον, δυνάμενος εἰπεῖν ἔχουσιν. εὔδηλον
<span class="lb" data-page="18a.679" data-line="3" id="l18a.679.3"></span>δ’ ὅτι τὸ συνέχον μὲν ἀκριβῶς τὸν πόδα, μὴ θλῖβον δὲ
<span class="lb" data-page="18a.679" data-line="4" id="l18a.679.4"></span>τὸν χρῶτα τοῖς διαπλασσομένοις παιδίοις ἐπιτηδειότατόν
<span class="lb" data-page="18a.679" data-line="5" id="l18a.679.5"></span>ἐστιν ὑπόδημα, ὥστε πρὸς τούτους ἀποβλέποντι τοὺς σκοποὺς
<span class="lb" data-page="18a.679" data-line="6" id="l18a.679.6"></span>καὶ νῦν ἂν δύναιντο ποιεῖν ὑπόδημα χρήσιμον ἄνευ
<span class="lb" data-page="18a.679" data-line="7" id="l18a.679.7"></span>τοῦ ζητεῖν <span class="milestone ed1page" data-n="5.644" data-unit="ed1page" id="ed1page.5.644"></span>ὁποῖαί τινες ἦσαν αἱ Χῖαι κρηπῖδες.
</p>
<span class="lb rule" data-page="18a.679" data-line="8" id="l18a.679.8"></span>
          </article>

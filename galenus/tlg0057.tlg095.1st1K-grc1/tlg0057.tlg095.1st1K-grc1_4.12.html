<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.12">
<span class="pb page1" data-page="18a.679" id="p18a.679"></span>
<span class="milestone ed1page page1" data-n="5.644" data-unit="ed1page" id="ed1page.5.644"></span>
<span class="milestone ed2page page1" data-n="12.434" data-unit="ed2page" id="ed2page.12.434"></span>
<span class="lb head" data-page="18a.679" data-line="9" id="l18a.679.9"></span>
            <blockquote class="quote lemma">
<span class="lb" data-page="18a.679" data-line="10" id="l18a.679.10"></span>Ὅταν δὲ ἐς ὑποδήματος λόγον εἴη, ἀρβύλαι ἐπιτηδειόταται
<span class="lb" data-page="18a.679" data-line="11" id="l18a.679.11"></span>αἱ πηλοπατίδες καλεόμεναι.
</blockquote>
<span class="lb rule" data-page="18a.679" data-line="12" id="l18a.679.12"></span>
            <p>
<span class="lb" data-page="18a.679" data-line="13" id="l18a.679.13"></span>Εἰς ὑποδήματος ἥξει λόγον τὸ θεραπευόμενον παιδίον,
<span class="lb" data-page="18a.679" data-line="14" id="l18a.679.14"></span>ὅταν τε τὸ κατορθούμενον μόριον ὑγιὲς ᾖ καὶ τηλικοῦτον
<span class="lb" data-page="18a.679" data-line="15" id="l18a.679.15"></span>ὅταν ἐν τῷ τέως αὐξηθὲν γένηται καὶ μηκέτι μαλακὴν αὐτῶν
<span class="lb" data-page="18a.679" data-line="16" id="l18a.679.16"></span>τῶν ὀστῶν τὴν οὐσίαν εἶναι. οὐδὲ γὰρ οὐδ’ ἐπιτρέψαι
<span class="lb" data-page="18a.679" data-line="17" id="l18a.679.17"></span>χρὴ πρότερον αὐτὸ βαδίζειν, ἵνα μὴ πάλιν ἐπὶ τὴν ἔμπροσθεν
<span class="lb" data-page="18a.679" data-line="18" id="l18a.679.18"></span>διαστροφὴν ἐπανέλθῃ τὸ μόριον. ὅταν δ’ ἀβλαβῶς
<span class="pb" data-page="18a.680" id="p18a.680"></span>
<span class="lb" data-page="18a.680" data-line="1" id="l18a.680.1"></span>δύναται βαδίζειν, ἀρβύλας ὑποδεῖν αὐτῷ προσήκει. κοῖλον
<span class="lb" data-page="18a.680" data-line="2" id="l18a.680.2"></span>δ’ ἔστιν ὑπόδημα τοῦτο καὶ περιεσφιγμένον ἀκριβῶς τῷ
<span class="lb" data-page="18a.680" data-line="3" id="l18a.680.3"></span>ὅλῳ ποδὶ μέχρι τῶν σφυρῶν. εὔδηλον δ’ ὅτι τοιοῦτόν ἐστι
<span class="lb" data-page="18a.680" data-line="4" id="l18a.680.4"></span>κἀξ ὧν ἐπήνεγκεν αὐτὸς ὁ Ἱπποκράτης εἰπὼν, αὐτὰς πηλοβατίδας
<span class="lb" data-page="18a.680" data-line="5" id="l18a.680.5"></span>ὀνομάζεσθαι. τοῦτο γὰρ γέγονε τὸ ὄνομα, εἰ μὲν
<span class="lb" data-page="18a.680" data-line="6" id="l18a.680.6"></span>διὰ τοῦ π γράφοιτο πηλοπατίδας διὰ τὸ πατεῖσθαι τὸν πηλὸν
<span class="lb" data-page="18a.680" data-line="7" id="l18a.680.7"></span>ὑπ’ αὐτῶν, εἰ δὲ διὰ τοῦ β πηλοβατίδας, ἐπειδὰν βαίνειν
<span class="lb" data-page="18a.680" data-line="8" id="l18a.680.8"></span>ἀσφαλῶς ἐν πηλῷ δυνατόν ἐστι τοῖς ὑποδεδεμένοις
<span class="lb" data-page="18a.680" data-line="9" id="l18a.680.9"></span>τοιοῦτον ὑπόδημα.
</p>
<span class="lb rule" data-page="18a.680" data-line="10" id="l18a.680.10"></span>
          </article>

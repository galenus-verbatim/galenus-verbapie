<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.13">
<span class="pb page1" data-page="18a.680" id="p18a.680"></span>
<span class="milestone ed1page page1" data-n="5.644" data-unit="ed1page" id="ed1page.5.644"></span>
<span class="milestone ed2page page1" data-n="12.434" data-unit="ed2page" id="ed2page.12.434"></span>
<span class="lb head" data-page="18a.680" data-line="11" id="l18a.680.11"></span>
            <blockquote class="quote lemma">
<span class="lb" data-page="18a.680" data-line="12" id="l18a.680.12"></span>Τοῦτο γὰρ ὑποδημάτων ἥκιστα κρατέεται ὑπὸ τοῦ ποδὸς,
<span class="lb" data-page="18a.680" data-line="13" id="l18a.680.13"></span>ἀλλὰ κρατέει μᾶλλον.
</blockquote>
<span class="lb rule" data-page="18a.680" data-line="14" id="l18a.680.14"></span>
            <p>
<span class="lb" data-page="18a.680" data-line="15" id="l18a.680.15"></span>Ἄλλως ἄλλος ἄνθρωπος εἴθισταί τε καὶ πέφυκε βαδίζειν,
<span class="lb" data-page="18a.680" data-line="16" id="l18a.680.16"></span>ὁ μὲν τις ὀρθῶς ἀκριβῶς ἔχων, ὁ δ’ εἴσω μᾶλλον ἢ
<span class="lb" data-page="18a.680" data-line="17" id="l18a.680.17"></span>ἔξω ῥέποντα τὸν πόδα, καὶ τινὲς μὲν αὐτῷ τῷ στήθει, τινὲς
<span class="pb" data-page="18a.681" id="p18a.681"></span>
<span class="lb" data-page="18a.681" data-line="1" id="l18a.681.1"></span>δὲ τῇ πτέρνῃ βαίνουσι μᾶλλον, τινὲς δὲ ὁμαλῶς ὅλον
<span class="lb" data-page="18a.681" data-line="2" id="l18a.681.2"></span>στηρίζουσι. καὶ τοίνυν καὶ φαίνονται συνεξομοιοῦντες ἀεὶ
<span class="lb" data-page="18a.681" data-line="3" id="l18a.681.3"></span>τῷ τρόπῳ τῆς βαδίσεως οἱ ἄνθρωποι τὰ τοιαῦτα τῶν ὑποδημάτων,
<span class="lb" data-page="18a.681" data-line="4" id="l18a.681.4"></span>ὅσα μήτε βαθέα μήτ’ ἀκριβῶς ἐστι περιεσφιγμένα
<span class="lb" data-page="18a.681" data-line="5" id="l18a.681.5"></span>τῷ ποδὶ, καί σοι θεασαμένῳ τι τῶν τοιούτων ὑποδημάτων
<span class="lb" data-page="18a.681" data-line="6" id="l18a.681.6"></span>ἔνεστιν ἐξ αὐτῶν λογίσασθαι, πῶς χρώμενος αὐτοῖς βαδίζει.
<span class="lb" data-page="18a.681" data-line="7" id="l18a.681.7"></span>τὸ μὲν γὰρ ὀρθὸν καὶ μηδαμόσε ῥέπον, ἀλλ’ οἷον ὁ σκυτοτόμος
<span class="lb" data-page="18a.681" data-line="8" id="l18a.681.8"></span>ἐποίησε αὐτὸ, τοιοῦτον διαμένον, ὀρθὸν σημαίνει τίθεσθαι
<span class="lb" data-page="18a.681" data-line="9" id="l18a.681.9"></span>τὸν πόδα τοῦ <span class="milestone ed2page" data-n="12.435" data-unit="ed2page" id="ed2page.12.435"></span>χρωμένου· τὸ δ’ ἔσω νενευκὸς
<span class="lb" data-page="18a.681" data-line="10" id="l18a.681.10"></span>ἢ ἔξωθεν τὸν χρώμενον ἐνταῦθα ῥέπειν τὸν πόδα κατὰ
<span class="lb" data-page="18a.681" data-line="11" id="l18a.681.11"></span>τὴν ὁδοιπορίαν ἐνδείκνυται, καθάπερ γε καὶ τὸ πρόσω μᾶλλον
<span class="lb" data-page="18a.681" data-line="12" id="l18a.681.12"></span>ἢ ὀπίσω νενευκὸς ἢ κατὰ τὴν πτέρναν ἢ τὸ τοῦ ποδὸς
<span class="lb" data-page="18a.681" data-line="13" id="l18a.681.13"></span>στῆθος ἐκτετραμμένους ἔχοντος ἥλους ἢ ἐκ τῶν ἔξω μερῶν
<span class="lb" data-page="18a.681" data-line="14" id="l18a.681.14"></span>ἢ ἐκ τῶν ἔνδον ἐπὶ καινὰ δηλοῖ ῥέπειν ἐν τῇ βαδίσει τὸν
<span class="lb" data-page="18a.681" data-line="15" id="l18a.681.15"></span>πόδα. τὸ τοίνυν τοιοῦτον ὑπόδημα κρατεῖσθαί φησιν ὑπὸ
<span class="lb" data-page="18a.681" data-line="16" id="l18a.681.16"></span>τοῦ ποδὸς ὁ Ἱπποκράτης, ὅπερ ἐστὶ νικᾶσθαι, τὸ δ’
<span class="lb" data-page="18a.681" data-line="17" id="l18a.681.17"></span>ἐναντίον αὐτοῦ τὸ διαμένον ἀῤῥεπὲς ἔμπαλιν τούτῳ κρατεῖν
<span class="lb" data-page="18a.681" data-line="18" id="l18a.681.18"></span>αὐτὸ τὸν πόδα ἀναγκάζον ὀρθόν τε καὶ ἀῤῥεπῆ τίθεσθαι
<span class="pb" data-page="18a.682" id="p18a.682"></span>
<span class="lb" data-page="18a.682" data-line="1" id="l18a.682.1"></span>κατὰ τῆς γῆς· κεφάλαιον δὲ τῆς τούτου κατασκευῆς ἐστιν
<span class="lb" data-page="18a.682" data-line="2" id="l18a.682.2"></span>ἐσφίγχθαι τε περὶ ὅλον ἀκριβῶς τὸν πόδα καὶ βάθος ἔχειν
<span class="lb" data-page="18a.682" data-line="3" id="l18a.682.3"></span>δαψιλές. ἐσφίγχθαι δ’ ἀδύνατον μὴ πολυσχιδὲς γινόμενον,
<span class="lb" data-page="18a.682" data-line="4" id="l18a.682.4"></span>ὥστε καὶ οἱ κυνηγέται δι’ αὐτὸ τοῦτο τοιούτοις ὑποδήμασι
<span class="lb" data-page="18a.682" data-line="5" id="l18a.682.5"></span>χρῶνται, πηδᾷν καὶ τρέχειν ἀναγκαζόμενοι δι’ ἀνωμάλων
<span class="lb" data-page="18a.682" data-line="6" id="l18a.682.6"></span>χωρίων. ἐν οἷς ἐὰν μὴ συνηρμοσμένον ᾖ ἀκριβῶς τῷ χρωτὶ
<span class="lb" data-page="18a.682" data-line="7" id="l18a.682.7"></span>τὸ ὑπόδημα, στρέμματά τε καὶ τίλματα γίγνεται κατά τε
<span class="lb" data-page="18a.682" data-line="8" id="l18a.682.8"></span>τὰ σφυρὰ καὶ τοὺς πόδας.
</p>
<span class="lb rule" data-page="18a.682" data-line="9" id="l18a.682.9"></span>
          </article>

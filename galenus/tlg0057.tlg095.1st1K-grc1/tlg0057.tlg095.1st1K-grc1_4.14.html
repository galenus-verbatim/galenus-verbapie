<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.14">
<span class="pb page1" data-page="18a.682" id="p18a.682"></span>
<span class="milestone ed1page page1" data-n="5.644" data-unit="ed1page" id="ed1page.5.644"></span>
<span class="milestone ed2page page1" data-n="12.435" data-unit="ed2page" id="ed2page.12.435"></span>
<span class="lb head" data-page="18a.682" data-line="10" id="l18a.682.10"></span>
            <blockquote class="quote lemma">
<span class="lb" data-page="18a.682" data-line="11" id="l18a.682.11"></span>Ἐπιτήδειος δὲ καὶ ὁ Κρητικὸς τρόπος τῶν ὑποδημάτων.
</blockquote>
<span class="lb rule" data-page="18a.682" data-line="12" id="l18a.682.12"></span>
            <p>
<span class="lb" data-page="18a.682" data-line="13" id="l18a.682.13"></span>Ἔτι καὶ νῦν οὗτος ἀσκεῖται κατὰ τὴν ἡμετέραν Ἀσίαν
<span class="lb" data-page="18a.682" data-line="14" id="l18a.682.14"></span>καὶ κατὰ τὴν Κρήτην οὐχ ἥκιστα μέχρι κνήμης μέσος ἀνήκων.
<span class="lb" data-page="18a.682" data-line="15" id="l18a.682.15"></span>ἔστι δ’ ἱκανῶς ὑπ’ αὐτοῦ πολυσχιδές τι δέρμα καθ’
<span class="lb" data-page="18a.682" data-line="16" id="l18a.682.16"></span>ἑκάτερον τὸ μέρος ἀριστερόν τε καὶ δεξιὸν ἴσον ἐντεταμένον
<span class="lb" data-page="18a.682" data-line="17" id="l18a.682.17"></span>τε καὶ ἰδίᾳ συντετρημένον ἐπὶ τοῖς πέρασιν, ὡς ἱμάντι
<span class="lb" data-page="18a.682" data-line="18" id="l18a.682.18"></span>διεκβαλλομένων τῶν τρημάτων συνάγεσθαι κατ’ ἄλληλα τὰ
<span class="lb" data-page="18a.682" data-line="19" id="l18a.682.19"></span>τεταγμένα τοῦ δέρματος τμήματα. πρόδηλον οὖν ὅτι συνέχει
<span class="pb" data-page="18a.683" id="p18a.683"></span>
<span class="lb" data-page="18a.683" data-line="1" id="l18a.683.1"></span>τε καὶ σφίγγει τὸν πόδα, μετὰ τῆς κατὰ φύσιν διαρθρώσεως
<span class="lb" data-page="18a.683" data-line="2" id="l18a.683.2"></span>ὅλης ἀκριβῶς τὸ τοιοῦτον ὑπόδημα. χρῶνται δὲ
<span class="lb" data-page="18a.683" data-line="3" id="l18a.683.3"></span>αὐτῷ μάλιστα παρ’ ἡμῖν οἱ κυνηγέται θηρεύοντες, ἐπειδή
<span class="lb" data-page="18a.683" data-line="4" id="l18a.683.4"></span>περ ἐν τραχέσι καὶ ἀνωμάλοις χωρίοις ἀναγκάζονται πολλάκις
<span class="lb" data-page="18a.683" data-line="5" id="l18a.683.5"></span>οὐ τρέχειν μόνον, ἀλλὰ καὶ πηδᾷν· ἡ δ’ αὐτὴ καὶ
<span class="lb" data-page="18a.683" data-line="6" id="l18a.683.6"></span>τοὺς Κρῆτας αἰτία τοιούτοις ὑποδήμασι χρῆσθαι ἔπεισε,
<span class="lb" data-page="18a.683" data-line="7" id="l18a.683.7"></span>διά τε τὰ μεγέθη τῶν ὀρῶν τῶν ἐν τῇ νήσῳ καὶ τὰς
<span class="lb" data-page="18a.683" data-line="8" id="l18a.683.8"></span>τραχύτητας.
</p>
<span class="lb rule" data-page="18a.683" data-line="9" id="l18a.683.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.15">
<span class="pb page1" data-page="18a.683" id="p18a.683"></span>
<span class="milestone ed1page page1" data-n="5.644" data-unit="ed1page" id="ed1page.5.644"></span>
<span class="milestone ed2page page1" data-n="12.435" data-unit="ed2page" id="ed2page.12.435"></span>
<span class="lb head" data-page="18a.683" data-line="10" id="l18a.683.10"></span>
            <blockquote class="quote lemma">
<span class="lb" data-page="18a.683" data-line="11" id="l18a.683.11"></span>Ὁκόσοισι δ’ ἂν κνήμης ὀστέα ἐξαρθρήσαντα καὶ ἕλκος ποιήσαντα
<span class="lb" data-page="18a.683" data-line="12" id="l18a.683.12"></span>τελείως ἐξίσχῃ τὰ παρὰ τὸν πόδα ἄρθρα, εἴτε
<span class="lb" data-page="18a.683" data-line="13" id="l18a.683.13"></span>εἴσω ῥεύσαντα, εἴτε μέντοι καὶ ἔξω, τὰ τοιαῦτα μὴ ἐμβάλλειν,
<span class="lb" data-page="18a.683" data-line="14" id="l18a.683.14"></span>ἀλλ’ ἐᾷν τὸν βουλόμενον τῶν ἰητρῶν ἐμβαλεῖν.
<span class="lb" data-page="18a.683" data-line="15" id="l18a.683.15"></span>σαφέως γὰρ εἰδέναι, ὅτι ἀποθανεῖται, ἐὰν ἐμβληθέντα
<span class="lb" data-page="18a.683" data-line="16" id="l18a.683.16"></span>ἐμμείνῃ καὶ ἡ ζωὴ δὲ ὀλιγήμερος τούτοισι γενήσεται· ὀλίγοι
<span class="lb" data-page="18a.683" data-line="17" id="l18a.683.17"></span>γὰρ αὐτῶν τὰς ἑπτὰ ἡμέρας ὑπερβάλλοιεν, σπασμὸς
<span class="lb" data-page="18a.683" data-line="18" id="l18a.683.18"></span>γὰρ ὁ κτείνων ἐστίν.
</blockquote>
<span class="lb rule" data-page="18a.683" data-line="19" id="l18a.683.19"></span>
            <span class="pb" data-page="18a.684" id="p18a.684"></span>
            <p>
<span class="lb" data-page="18a.684" data-line="1" id="l18a.684.1"></span><span class="milestone ed2page" data-n="12.436" data-unit="ed2page" id="ed2page.12.436"></span>Ἐμβάλλειν μὲν ὀστᾶ λέγει τὰ τῆς περόνης
<span class="lb" data-page="18a.684" data-line="2" id="l18a.684.2"></span>καὶ τὰ τῆς ὁμωνύμως παντὶ τῷ μορίῳ ὀνομαζομένης κνήμης.
<span class="lb" data-page="18a.684" data-line="3" id="l18a.684.3"></span>ἐξίσχει δὲ ταῦτα καὶ γυμνοῦται τοῦ χρωτὸς ἐν ἑκατέρᾳ
<span class="lb" data-page="18a.684" data-line="4" id="l18a.684.4"></span>τῇ διαρθρώσει τῆς κνήμης, ἥν τε πρὸς τὸν πόδα καὶ τὸν
<span class="lb" data-page="18a.684" data-line="5" id="l18a.684.5"></span>μηρὸν ποιεῖται. περὶ πρώτης οὖν διαλέγεται τῆς πρὸς τὸν
<span class="lb" data-page="18a.684" data-line="6" id="l18a.684.6"></span>πόδα διαρθρώσεως, ἀξιῶν ὅταν ἐνταῦθα τὸ τῆς κνήμης
<span class="lb" data-page="18a.684" data-line="7" id="l18a.684.7"></span>ὀστοῦν ἐξαρθρήσῃ, γυμνωθὲν ἀφίστασθαι τῆς ἐμβολῆς διὰ
<span class="lb" data-page="18a.684" data-line="8" id="l18a.684.8"></span>τὸν ἐπιγιγνόμενον σπασμόν. εἴρηται δὲ ἤδη περὶ τούτου
<span class="lb" data-page="18a.684" data-line="9" id="l18a.684.9"></span>κἀν τῷ περὶ τῶν ἀγμῶν, ὅτι συμβαίνει κατὰ τὰς τοιαύτας
<span class="lb" data-page="18a.684" data-line="10" id="l18a.684.10"></span>διαθέσεις τὸν μέντοι διασπᾶσθαι τῶν μυῶν, τὸν δὲ συνέρχεσθαι
<span class="lb" data-page="18a.684" data-line="11" id="l18a.684.11"></span>καὶ σώζειν τὴν ἕνωσιν, ἀνασπασθέντων οὖν αὐτῶν
<span class="lb" data-page="18a.684" data-line="12" id="l18a.684.12"></span>ἐπὶ τὴν ἀρχὴν ἔλαττον γίγνεται τὸ κῶλον ὅλον ἀκολουθεῖ
<span class="lb" data-page="18a.684" data-line="13" id="l18a.684.13"></span>τε καὶ συνανασπώμενον τοῖς μυσίν. ἐὰν δή τις κατατείνας
<span class="lb" data-page="18a.684" data-line="14" id="l18a.684.14"></span>ἐμβάλῃ τὸ ἐξέχον ὀστοῦν, ἅμα μὲν ἡ κατάτασις αὕτη βλάβην
<span class="lb" data-page="18a.684" data-line="15" id="l18a.684.15"></span>οὐ σμικρὰν ἐργάσεται τοῖς μυσὶν, ἅμα δὲ καὶ τὸ μῆκος
<span class="lb" data-page="18a.684" data-line="16" id="l18a.684.16"></span>τοῦ κώλου συναποτεῖνον αὐτοὺς ὀδυνήσει σφοδρῶς καὶ κατὰ
<span class="lb" data-page="18a.684" data-line="17" id="l18a.684.17"></span>τοῦτο μεγάλων μὲν ὄντων τῶν μυῶν ἐξ ἀνάγκης ἀκολουθήσει
<span class="lb" data-page="18a.684" data-line="18" id="l18a.684.18"></span>σπασμός. εἰ δὲ μικροὶ τύχοιεν ὄντες οἷοι κατὰ τοὺς
<span class="pb" data-page="18a.685" id="p18a.685"></span>
<span class="lb" data-page="18a.685" data-line="1" id="l18a.685.1"></span>δακτύλους εἰσὶν, οὐδ’ οὕτω μὲν ἀκίνδυνον ἔσται, σὺν ἀκριβείᾳ
<span class="lb" data-page="18a.685" data-line="2" id="l18a.685.2"></span>δὲ πολλῇ τῆς ὅλης θεραπείας οἱ πολλοὶ τῶν τοιούτων
<span class="lb" data-page="18a.685" data-line="3" id="l18a.685.3"></span>διασώζονται. τὸ μὲν οὖν εἰς τὴν θεραπείαν χρήσιμον εἵρηταί
<span class="lb" data-page="18a.685" data-line="4" id="l18a.685.4"></span>μοι. λογικὸν δέ τι ζήτημά ἐστι κατὰ τὸν τρόπον
<span class="lb" data-page="18a.685" data-line="5" id="l18a.685.5"></span>τοῦτον οὐδὲν οὔτ’ ὠφελοῦν οὔτε βλάπτον τὴν θεραπείαν
<span class="lb" data-page="18a.685" data-line="6" id="l18a.685.6"></span>ἐπισκεπτομένων ἡμῶν, διὰ τὶ προσέθηκε τοῖς τῆς κνήμης
<span class="lb" data-page="18a.685" data-line="7" id="l18a.685.7"></span>ὀστοῖς τὰ ἐξαρθρήσαντα· τῶν γὰρ ἐμβαινόντων ταῖς κοιλότησιν
<span class="lb" data-page="18a.685" data-line="8" id="l18a.685.8"></span>οὐ περιλαμβανόντων ταῖς ἐξοχαῖς πάθος εἶναί φησι
<span class="lb" data-page="18a.685" data-line="9" id="l18a.685.9"></span>τὸ ἐξάρθρημα. καὶ γὰρ καὶ καλεῖ αὐτὸς ἄρθρα ταῦτα, καθότι
<span class="lb" data-page="18a.685" data-line="10" id="l18a.685.10"></span>δέδεικται πολλάκις ἔμπροσθεν. οὐκ οὖν δέδεικται,
<span class="lb" data-page="18a.685" data-line="11" id="l18a.685.11"></span>φασὶ, τὴν κνήμην ἐξαρθρεῖν<span class="milestone ed1page" data-n="5.645" data-unit="ed1page" id="ed1page.5.645"></span> λέγειν, ἀλλὰ τὸν ἀστράγαλον.
<span class="lb" data-page="18a.685" data-line="12" id="l18a.685.12"></span>ῥητέον οὖν πρὸς τὰ τοιαῦτα ζητοῦντας ὃ καὶ ἔμπροσθεν
<span class="lb" data-page="18a.685" data-line="13" id="l18a.685.13"></span>ἤδη μοι λέλεκται, τοῦ σημᾶναι τὸ λεγόμενον πρᾶγμα
<span class="lb" data-page="18a.685" data-line="14" id="l18a.685.14"></span>μόνον φροντίζειν τὸν Ἱπποκράτην, καθάπερ καὶ ὁ
<span class="lb" data-page="18a.685" data-line="15" id="l18a.685.15"></span>Πλάτων ἡμᾶς τε ποιεῖν ἀξιοῖ τοῦτο καὶ πρῶτον αὐτὸς πράττει.
<span class="lb" data-page="18a.685" data-line="16" id="l18a.685.16"></span>δέδεικται δ’ ἡμῖν ἑτέρωθι, ὅτι οἱ παλαιοὶ πάντες οὐκ
<span class="lb" data-page="18a.685" data-line="17" id="l18a.685.17"></span>ἄλλον ἢ τοῦτον εἶχον τὸν σκοπόν. μόνος γὰρ φαίνεται
<span class="lb" data-page="18a.685" data-line="18" id="l18a.685.18"></span>Πρόδικος ἐζηλωκέναι αὐτὴν ἐν τοῖς ὀνόμασι μικρολογίαν, ὡς
<span class="pb" data-page="18a.686" id="p18a.686"></span>
<span class="lb" data-page="18a.686" data-line="1" id="l18a.686.1"></span>εἰώθασι προσαγορεύειν οἱ τὰ Προδίκου ζηλώσαντες. ὅτι δὲ
<span class="lb" data-page="18a.686" data-line="2" id="l18a.686.2"></span>οὐδὲν ἡ σαφήνεια τῆς διηγήσεως βλάπτεται, δῆλόν ἐστιν ἐξ
<span class="lb" data-page="18a.686" data-line="3" id="l18a.686.3"></span>αὐτῆς τῆς ῥήσεως εἰπόντος τοῦ Ἱπποκράτους, οἷσι δ’ ἂν
<span class="lb" data-page="18a.686" data-line="4" id="l18a.686.4"></span>κνήμης ὀστέα ἐξαρθρήσαντα τελέως ἐξίσχῃ τὰ παρὰ τὸν
<span class="lb" data-page="18a.686" data-line="5" id="l18a.686.5"></span>πόδα ἄρθρα· καὶ γὰρ ἐὰν ὀλίγον ἄρῃς τὸ ἐξαρθρήσαντα,
<span class="lb" data-page="18a.686" data-line="6" id="l18a.686.6"></span>δῆλόν ἐστι τὸ λεγόμενον, ὥστε τοῦτο τοὔνομα προσέθηκεν
<span class="lb" data-page="18a.686" data-line="7" id="l18a.686.7"></span>Ἱπποκράτης, μηδὲν ὅλως τὴν τοιαύτην μικρολογίαν, ἣν οἱ
<span class="lb" data-page="18a.686" data-line="8" id="l18a.686.8"></span>ζητοῦντες ἐπὶ τὸ πολὺ πάντες ἀδύνατοι λέγειν εἰσίν. οἱ δέ
<span class="lb" data-page="18a.686" data-line="9" id="l18a.686.9"></span>γε δύναμιν ἔχοντες ἑρμηνευτικὴν εἰς τὴν ἐνέργειαν τῆς ἑρμηνείας
<span class="lb" data-page="18a.686" data-line="10" id="l18a.686.10"></span>ἀποβλέποντες οὐδὲ παρακολουθοῦσι τοῖς κατὰ μέρος
<span class="lb" data-page="18a.686" data-line="11" id="l18a.686.11"></span>ὀνόμασιν, ἀλλ’ ἐπιῤῥέουσιν αὐτοῖς χρῶνται κατὰ τὴν τῶν
<span class="lb" data-page="18a.686" data-line="12" id="l18a.686.12"></span>Ἑλλήνων συνήθειαν. ὁ γοῦν Ἱπποκράτης ἔοικε νῦν ἐννοήσας,
<span class="lb" data-page="18a.686" data-line="13" id="l18a.686.13"></span>ὅτι ἐξίσχει τῆς διαρθρώσεως τὰ τῆς κνήμης ὀστᾶ διαπείραντα
<span class="lb" data-page="18a.686" data-line="14" id="l18a.686.14"></span>τὸ δέρμα τὴν ἑρμηνείαν οὕτως ποιήσασθαι. τὸ
<span class="lb" data-page="18a.686" data-line="15" id="l18a.686.15"></span>γὰρ ἐξέχον καὶ προκύπτον ἐπὶ πολὺ τῆς διαρθρώσεως ἐξηρθρηκέναι
<span class="lb" data-page="18a.686" data-line="16" id="l18a.686.16"></span>λέγων ἄν τις ἐναργέστερον ἑρμηνεύσειε καὶ τῇ τοῦ
<span class="lb" data-page="18a.686" data-line="17" id="l18a.686.17"></span>πράγματος φαντασίᾳ προσάγοι τὸν ἀκούοντα.
</p>
<span class="lb rule" data-page="18a.686" data-line="18" id="l18a.686.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.16">
<span class="pb page1" data-page="18a.687" id="p18a.687"></span>
<span class="milestone ed1page page1" data-n="5.645" data-unit="ed1page" id="ed1page.5.645"></span>
<span class="milestone ed2page page1" data-n="12.436" data-unit="ed2page" id="ed2page.12.436"></span>
<span class="lb head" data-page="18a.687" data-line="1" id="l18a.687.1"></span>
            <blockquote class="quote lemma">
<span class="lb" data-page="18a.687" data-line="2" id="l18a.687.2"></span><span class="milestone ed2page" data-n="12.437" data-unit="ed2page" id="ed2page.12.437"></span>Ἀτὰρ καὶ γαγγραινοῦσθαι ἱκνέεται κνήμην καὶ τὸν
<span class="lb" data-page="18a.687" data-line="3" id="l18a.687.3"></span>πόδα· ταῦτα βεβαίως εἰδέναι χρὴ οὕτως ἐσόμενα.
</blockquote>
<span class="lb rule" data-page="18a.687" data-line="4" id="l18a.687.4"></span>
            <p>
<span class="lb" data-page="18a.687" data-line="5" id="l18a.687.5"></span>Καὶ τὸ τῆς γαγγραίνης πάθημα παραγίνεσθαί φησιν
<span class="lb" data-page="18a.687" data-line="6" id="l18a.687.6"></span>αὐτοῖς ἐμβληθέντων τῶν ἐξεχόντων ὀστῶν παρὰ τῷ μεγέθει
<span class="lb" data-page="18a.687" data-line="7" id="l18a.687.7"></span>δηλονότι τῆς φλεγμονῆς. ὅταν γοῦν ὑπὲρ τὰ πάθη τὰ φλεγμαίνοντα
<span class="lb" data-page="18a.687" data-line="8" id="l18a.687.8"></span>τό τ’ ἐρυθρὸν τῆς φλεγμονῆς ἀπόλλυται, πελιδνῶν
<span class="lb" data-page="18a.687" data-line="9" id="l18a.687.9"></span>γιγνομένων τῶν σωμάτων, ἥ τε ὀδύνη μεμειῶσθαι δοκεῖ, διότι
<span class="lb" data-page="18a.687" data-line="10" id="l18a.687.10"></span>καὶ ἡ αἴσθησις ἐναρκώθη, καὶ ὅταν γε τελέως ἀναίσθητα
<span class="lb" data-page="18a.687" data-line="11" id="l18a.687.11"></span>γένωνται τὰ οὕτως πάσχοντα σώματα, τὸ πάθος οὐκέτι
<span class="lb" data-page="18a.687" data-line="12" id="l18a.687.12"></span>γάγγραιναν, ἀλλὰ σφάκελον ὀνομάζουσι. μεταξὺ γὰρ τούτου
<span class="lb" data-page="18a.687" data-line="13" id="l18a.687.13"></span>τοῦ σφακέλου καὶ τῆς μεγάλης φλεγμονῆς ἐστιν ἡ γάγγραινα,
<span class="lb" data-page="18a.687" data-line="14" id="l18a.687.14"></span>τοσοῦτον χεῖρον τῆς τηλικαύτης φλεγμονῆς ὅσον μετριώτερον
<span class="lb" data-page="18a.687" data-line="15" id="l18a.687.15"></span>τοῦ σφακέλου. φθορὰ γὰρ οὗτός ἐστι τῆς ὅλης οὐσίας
<span class="lb" data-page="18a.687" data-line="16" id="l18a.687.16"></span>τοῦ σφακελίσαντος μέλους, ὥστε οὐδ’ ἂν ἰήσαιτό τις αὐτὸν
<span class="lb" data-page="18a.687" data-line="17" id="l18a.687.17"></span>ἤδη συνιστάμενον, ἀλλ’ ἔτ’ ἀρχόμενον, ὅπερ οὐδὲ σφάκελός
<span class="lb" data-page="18a.687" data-line="18" id="l18a.687.18"></span>ἐστιν ὄντως, ἀλλὰ γάγγραινα μεγάλη πλησίον ἥκουσα σφακέλου.
<span class="pb" data-page="18a.688" id="p18a.688"></span>
<span class="lb" data-page="18a.688" data-line="1" id="l18a.688.1"></span>καταχρώμεθα δ’ οὖν ἐνίοτε τοῖς τῶν παρακειμένων
<span class="lb" data-page="18a.688" data-line="2" id="l18a.688.2"></span>παθῶν ὀνόμασι ἐπὶ τῶν ἀφικνουμένων μὲν εἰς αὐτὰ, μηδέπω
<span class="lb" data-page="18a.688" data-line="3" id="l18a.688.3"></span>δὲ ἐχόντων τὴν ἐκείνων ἰδέαν τε καὶ φύσιν. οὕτως οὖν καὶ
<span class="lb" data-page="18a.688" data-line="4" id="l18a.688.4"></span>τὴν μεγίστην φλεγμονὴν, ὅταν μήτε τὴν εὔχροιαν διασώζῃ
<span class="lb" data-page="18a.688" data-line="5" id="l18a.688.5"></span>τὴν ἑαυτῆς μήτε τὴν ὀδύνην, ἐνίοτε γάγγραιναν ὀνομάζομεν,
<span class="lb" data-page="18a.688" data-line="6" id="l18a.688.6"></span>μηδέπω μὲν οὖσαν ἀκριβῶς γάγγραιναν, εἰ δ’ ἀμεληθείη,
<span class="lb" data-page="18a.688" data-line="7" id="l18a.688.7"></span>μικρὸν ὕστερον ἐσομένην.
</p>
<span class="lb rule" data-page="18a.688" data-line="8" id="l18a.688.8"></span>
          </article>

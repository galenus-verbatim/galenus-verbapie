<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.19">
<span class="pb page1" data-page="18a.689" id="p18a.689"></span>
<span class="milestone ed1page page1" data-n="5.645" data-unit="ed1page" id="ed1page.5.645"></span>
<span class="milestone ed2page page1" data-n="12.437" data-unit="ed2page" id="ed2page.12.437"></span>
<span class="lb head" data-page="18a.689" data-line="10" id="l18a.689.10"></span>
            <blockquote class="quote lemma">
<span class="lb" data-page="18a.689" data-line="11" id="l18a.689.11"></span><span class="milestone ed2page" data-n="12.438" data-unit="ed2page" id="ed2page.12.438"></span>Μοῦνον δὲ μὴ ἀπαιωρευμένα, μηδὲ κεκινευμένα ἔστω.
</blockquote>
<span class="lb rule" data-page="18a.689" data-line="12" id="l18a.689.12"></span>
            <p>
<span class="lb" data-page="18a.689" data-line="13" id="l18a.689.13"></span>Τὸ μὲν μὴ κεκινευμένα δυνάμει προείρητο κἀν τῷ ἡρμόσθαι·
<span class="lb" data-page="18a.689" data-line="14" id="l18a.689.14"></span>τοῦτο γάρ ἐστιν αὐτὸ τὸ ἡρμόσθαι τὸ ἐστηρίχθαι
<span class="lb" data-page="18a.689" data-line="15" id="l18a.689.15"></span>οὕτω κατὰ πᾶν μέλος τὸ κῶλον, ὡς μηδαμόθι δύνασθαι
<span class="lb" data-page="18a.689" data-line="16" id="l18a.689.16"></span>κινεῖσθαι. τὸ δὲ μὴ ἀπαιωρευμένα καλῶς προσέθηκεν. εἰρηκὼς
<span class="lb" data-page="18a.689" data-line="17" id="l18a.689.17"></span>γὰρ ὅτι περ ἂν εὐφορώτατον ᾖ τῷ κάμνοντι σχῆμα,
<span class="lb" data-page="18a.689" data-line="18" id="l18a.689.18"></span>τοῦθ’ ἡμᾶς αἱρεῖσθαι, τῶν σχημάτων δ’ ἕν τι τὸ κατάῤῥοπον
<span class="pb" data-page="18a.690" id="p18a.690"></span>
<span class="lb" data-page="18a.690" data-line="1" id="l18a.690.1"></span>ἐπιστάμενος ἀξιοῖ τοῦτο φυλάττεσθαι, διότι ῥευματίζεσθαι
<span class="lb" data-page="18a.690" data-line="2" id="l18a.690.2"></span>τὰ πεπονθότα φλεγμονῆς αἴτιον γίγνεται. μεμνήμεθα
<span class="lb" data-page="18a.690" data-line="3" id="l18a.690.3"></span>δήπου κατὰ τὴν ἔμπροσθεν διδασκαλίαν εἰρημένου
<span class="lb" data-page="18a.690" data-line="4" id="l18a.690.4"></span>ὑπ’ αὐτοῦ κατὰ τὸ σκέλος σχήματος, ὡς ἄκρον τὸν πόδα
<span class="lb" data-page="18a.690" data-line="5" id="l18a.690.5"></span>βραχεῖ τινι τῆς ἀκριβεστάτης εὐθύτητος ὑψηλότερον εἶναι
<span class="lb" data-page="18a.690" data-line="6" id="l18a.690.6"></span>προσήκει. νῦν οὖν ἔοικε συγχωρεῖν τοῖς κάμνουσι χρῆσθαι
<span class="lb" data-page="18a.690" data-line="7" id="l18a.690.7"></span>τῷ κατ’ εὐθεῖαν. ὄντων γὰρ τριῶν τῶν πάντων, τοῦ τε
<span class="lb" data-page="18a.690" data-line="8" id="l18a.690.8"></span>καταῤῥόπου τε καὶ τοῦ ἰσοῤῥόπου καὶ τρίτου ἀναῤῥόπου
<span class="lb" data-page="18a.690" data-line="9" id="l18a.690.9"></span>συγχωρῶν ὡς ἂν ὁ κάμνων ἐθέλῃ σχηματίζεσθαι τὸ σκέλος,
<span class="lb" data-page="18a.690" data-line="10" id="l18a.690.10"></span>ἄνευ τοῦ καταῤῥόπου προστίθησιν. ἔμπροσθεν δ’ ἐκέλευε
<span class="lb" data-page="18a.690" data-line="11" id="l18a.690.11"></span>μόνῳ χρῆσθαι τῷ ἀνθρώπῳ τῷ κατ’ εὐθυωρίαν. εὔδηλον
<span class="lb" data-page="18a.690" data-line="12" id="l18a.690.12"></span>οὖν ἐστιν, ὅτι μάλιστα φροντίζει κατὰ τὰς τοιαύτας διαθέσεις
<span class="lb" data-page="18a.690" data-line="13" id="l18a.690.13"></span>ἀνωδυνίας φόβῳ σπασμοῦ. τοῦτον γὰρ ἐν τοῖς νευρώδεσι
<span class="lb" data-page="18a.690" data-line="14" id="l18a.690.14"></span>μορίοις, αἱ ὀδύναι μάλιστα ἐργάζονται, ὥστ’ εἴγε μήτε
<span class="lb" data-page="18a.690" data-line="15" id="l18a.690.15"></span>ψύχοιτο τὰ οὕτω πεπονθότα μήτ’ ὀδυνῷτο, σπασμὸν αὐτοῖς
<span class="lb" data-page="18a.690" data-line="16" id="l18a.690.16"></span>ἐπιγενέσθαι ἀδύνατόν ἐστι.
</p>
<span class="lb rule" data-page="18a.690" data-line="17" id="l18a.690.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.2">
<span class="pb page1" data-page="18a.668" id="p18a.668"></span>
<span class="milestone ed1page page1" data-n="5.642" data-unit="ed1page" id="ed1page.5.642"></span>
<span class="milestone ed2page page1" data-n="12.430" data-unit="ed2page" id="ed2page.12.430"></span>
<span class="lb head" data-page="18a.668" data-line="7" id="l18a.668.7"></span>
            <blockquote class="quote lemma">
<span class="lb" data-page="18a.668" data-line="8" id="l18a.668.8"></span>Ὁκόσοι ἐκ γενεῆς κυλλοὶ γίνονται.
</blockquote>
<span class="lb rule" data-page="18a.668" data-line="9" id="l18a.668.9"></span>
            <p>
<span class="lb" data-page="18a.668" data-line="10" id="l18a.668.10"></span>Τὴν ἐπὶ τὰ ἔξω διαστροφὴν τοῦ σκέλους αὐτὸς ἔμπροσθεν
<span class="lb" data-page="18a.668" data-line="11" id="l18a.668.11"></span>ὠνόμασε κύλλωσιν, ἐφ’ ἧς ἔφη συμβαίνειν ῥέπειν ἔσω
<span class="lb" data-page="18a.668" data-line="12" id="l18a.668.12"></span>τὸν πόδα. ἄρθρα δὲ ποδὸς εἶπεν, ἐπειδὴ πλείω τὸν ἀριθμόν
<span class="lb" data-page="18a.668" data-line="13" id="l18a.668.13"></span>εἰσι γιγνόμενα μὲν ἅπαντα κατὰ τὰς κατὰ τὸν ἀστράγαλον
<span class="lb" data-page="18a.668" data-line="14" id="l18a.668.14"></span>διαρθρώσεις, οὐ μὴν ἑνὸς ὀστοῦ τὴν διάρθρωσιν
<span class="lb" data-page="18a.668" data-line="15" id="l18a.668.15"></span>ἔσχετο πρὸς αὐτόν· ἡ μὲν γὰρ περόνη κατὰ τὸ ἔξω μέρος,
<span class="lb" data-page="18a.668" data-line="16" id="l18a.668.16"></span>ἡ δὲ κνήμη κατὰ τὸ ἔνδον ἑκατέρα μεγάλαις ἀποφύσεσιν
<span class="lb" data-page="18a.668" data-line="17" id="l18a.668.17"></span>αὐτὸν περιλαμβάνει, τὸ δὲ πρόσω μέρος αὐτοῦ περιφερὲς
<span class="lb" data-page="18a.668" data-line="18" id="l18a.668.18"></span>ὂν, οἷον κεφαλήν τινα ἔχει πεφυκυῖαν ἐπ’ αὐχένι περιλαμβανομένην
<span class="pb" data-page="18a.669" id="p18a.669"></span>
<span class="lb" data-page="18a.669" data-line="1" id="l18a.669.1"></span>ὑπὸ κοιλότητος ὀστοῦ τοῦ καλουμένου σκαφοειδοῦς
<span class="lb" data-page="18a.669" data-line="2" id="l18a.669.2"></span>καὶ κατὰ ταύτην γε μάλιστα τὴν διάρθρωσιν ἀνατείνεσθαί
<span class="lb" data-page="18a.669" data-line="3" id="l18a.669.3"></span>τε σιμουμένῳ τῷ ποδὶ καὶ πρὸς τὴν ὀπίσω χώραν ἀπάγεσθαι
<span class="lb" data-page="18a.669" data-line="4" id="l18a.669.4"></span>συμβαίνει· καὶ μὴν κἀκ τῶν κάτω μὲν ὁ ἀστράγαλος
<span class="lb" data-page="18a.669" data-line="5" id="l18a.669.5"></span>πρὸς τὴν πτέρναν διαρθροῦται, καθ’ ὃν εἴρηται τρόπον ἐν
<span class="lb" data-page="18a.669" data-line="6" id="l18a.669.6"></span>τῷ περὶ ὀστῶν ὑπομνήματι καὶ γεγυμνάσθαι συνεβούλευσα
<span class="lb" data-page="18a.669" data-line="7" id="l18a.669.7"></span>τὸν μέλλοντα ταῖσδε ταῖς ἐξηγήσεσιν ὁμιλέειν. ἀλλ’ αἵ γε
<span class="lb" data-page="18a.669" data-line="8" id="l18a.669.8"></span>κυλλώσεις τοῦ ποδὸς μάλιστα γίνονται πρὸς τὴν ἔξω χώραν
<span class="lb" data-page="18a.669" data-line="9" id="l18a.669.9"></span>ἀφικνουμένης τῆς κνήμης ὡς αἰωρεῖσθαί τε καὶ ἀστήρικτον
<span class="lb" data-page="18a.669" data-line="10" id="l18a.669.10"></span>κρέμασθαι τὴν κάτω τῆς περόνης ἐπίφυσιν, ἣ περιλαμβάνει
<span class="lb" data-page="18a.669" data-line="11" id="l18a.669.11"></span>τὸν ἀστράγαλον ἔξωθεν.
</p>
<span class="lb rule" data-page="18a.669" data-line="12" id="l18a.669.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.20">
<span class="pb page1" data-page="18a.691" id="p18a.691"></span>
<span class="milestone ed1page page1" data-n="5.645" data-unit="ed1page" id="ed1page.5.645"></span>
<span class="milestone ed2page page1" data-n="12.438" data-unit="ed2page" id="ed2page.12.438"></span>
<span class="lb head" data-page="18a.691" data-line="1" id="l18a.691.1"></span>
            <blockquote class="quote lemma">
<span class="lb" data-page="18a.691" data-line="2" id="l18a.691.2"></span>Καὶ ἰητρεύειν δὲ πισσηρῇ καὶ σπλήνεσιν οἰνηροῖσιν ὀλίγοισι
<span class="lb" data-page="18a.691" data-line="3" id="l18a.691.3"></span>μὴ ἄγαν ψυχροῖσι. ψῦχος γὰρ ἐν τοῖσι τοιούτοισι σπασμὸν
<span class="lb" data-page="18a.691" data-line="4" id="l18a.691.4"></span>ἐπικαλέεται.
</blockquote>
<span class="lb rule" data-page="18a.691" data-line="5" id="l18a.691.5"></span>
            <p>
<span class="lb" data-page="18a.691" data-line="6" id="l18a.691.6"></span>Καὶ περὶ τῶν τοιούτων ἤδη μοι λέλεκται, θεραπευούσης
<span class="lb" data-page="18a.691" data-line="7" id="l18a.691.7"></span>μὲν τῆς πισσηρᾶς κηρωτῆς τὰ ἕλκη, τοῦ δ’ οἴνου καὶ μάλιστα,
<span class="lb" data-page="18a.691" data-line="8" id="l18a.691.8"></span>ὡς αὐτὸς ἐδίδαξε, μέλανός τε ὄντος καὶ αὐστηροῦ διαφυλάττοντος
<span class="lb" data-page="18a.691" data-line="9" id="l18a.691.9"></span>ἀφλέγμαντα τὰ πεπονθότα μέρη. περὶ δὲ τοῦ
<span class="lb" data-page="18a.691" data-line="10" id="l18a.691.10"></span>φεύγειν χρῆναι τὸ ψῦχος, ὡς σπασμῶδες ἴσως μὲν ἐπὶ τῶν
<span class="lb" data-page="18a.691" data-line="11" id="l18a.691.11"></span>σαρκωδῶν μερῶν ἔδει τινὸς ἐξηγήσεως, ἐπὶ δὲ τῶν νεύρων
<span class="lb" data-page="18a.691" data-line="12" id="l18a.691.12"></span>ἄντικρυς δῆλον· ἀμφότερον γὰρ αὐτοῖς ὑπάρχει καὶ τὸ ψύχεσθαι
<span class="lb" data-page="18a.691" data-line="13" id="l18a.691.13"></span>ῥᾳδίως, ἅτε φύσει ψυχροῖς οὖσι καὶ ἀναίμοις καὶ
<span class="lb" data-page="18a.691" data-line="14" id="l18a.691.14"></span>τὸ παθοῦσιν εἰς σπασμὸν ἥκειν. οὐδὲ γὰρ οὐδ’ ἄλλο τι
<span class="lb" data-page="18a.691" data-line="15" id="l18a.691.15"></span>δύναται σπασθῆναι μέρος ἄνευ τοῦ συμπαθῆσαι τὰ νεῦρα·
<span class="lb" data-page="18a.691" data-line="16" id="l18a.691.16"></span>καὶ μὴν δὴ καὶ ὅτι νευρώδεις τε τῶν ἄλλων μερῶν εἰσιν
<span class="lb" data-page="18a.691" data-line="17" id="l18a.691.17"></span>αἱ διαρθρώσεις πρόδηλον. οἱ γάρ τοι μύες ἐν αὐτοῖς εἰς
<span class="lb" data-page="18a.691" data-line="18" id="l18a.691.18"></span>τένοντα τελευτῶσιν ἀποτιθέμενοι τὰς σάρκας, ἃς ἐν τοῖς ἄλλοις
<span class="pb" data-page="18a.692" id="p18a.692"></span>
<span class="lb" data-page="18a.692" data-line="1" id="l18a.692.1"></span>ἑαυτῶν μέρεσιν εἶχον, <span class="milestone ed1page" data-n="5.646" data-unit="ed1page" id="ed1page.5.646"></span>ὥστε μᾶλλον ζητητέον
<span class="lb" data-page="18a.692" data-line="2" id="l18a.692.2"></span>ἐστὶ, διὰ τί χρῆταί <span class="milestone ed2page" data-n="12.439" data-unit="ed2page" id="ed2page.12.439"></span>ψυχρῷ μετρίως τῷ οἴνῳ·
<span class="lb" data-page="18a.692" data-line="3" id="l18a.692.3"></span>χρῆναι γὰρ οὐδὲ μετρίως ψυχρὸν προσφέρειν, ἀλλὰ θερμόν.
<span class="lb" data-page="18a.692" data-line="4" id="l18a.692.4"></span>ἔστι δὲ καὶ ὁ περὶ τούτου λόγος τοιόσδε· τῶν ἡλκωμένων
<span class="lb" data-page="18a.692" data-line="5" id="l18a.692.5"></span>μορίων ὁ μέντοι σκοπὸς τῆς ἰατρικῆς ἐστιν ἐν τῷ μὴ φλεγμῆναι.
<span class="lb" data-page="18a.692" data-line="6" id="l18a.692.6"></span>τοῦτο δὲ ἔσται μηδεμιᾶς ὑγρότητος ἐπιῤῥεούσης
<span class="lb" data-page="18a.692" data-line="7" id="l18a.692.7"></span>μορίῳ τῷ πεπονθότι, οὐκ ἐπιῤῥυήσεται δὲ ψυχόντων ἡμῶν
<span class="lb" data-page="18a.692" data-line="8" id="l18a.692.8"></span>αὐτό· τὰ γὰρ θερμαίνοντα καὶ ὑγραίνοντα εἰ τῷ σώματι
<span class="lb" data-page="18a.692" data-line="9" id="l18a.692.9"></span>προσφέρεται, παραχρῆμα μὲν ἐρυθρότερον ἐργάζεται τοῦτο.
<span class="lb" data-page="18a.692" data-line="10" id="l18a.692.10"></span>μικρὸν ὕστερον δὲ καὶ εἰς ὄγκον ἐξαίρει, καίτοι καὶ ἄλλην
<span class="lb" data-page="18a.692" data-line="11" id="l18a.692.11"></span>παραπλησίαν φλεγμονὴν καὶ περὶ αὐτὸ διάθεσιν ἐργάζεται.
<span class="lb" data-page="18a.692" data-line="12" id="l18a.692.12"></span>τὰ δὲ ψύχοντα τοὐναντίον ἅπαντα οὐ μόνον οὐδεμίαν ἐπικαλεῖται
<span class="lb" data-page="18a.692" data-line="13" id="l18a.692.13"></span>τοῖς ψυχομένοις μέρεσιν ἐκ τῶν ἄνωθεν ὑγρότητα
<span class="lb" data-page="18a.692" data-line="14" id="l18a.692.14"></span>περιττὴν, ἀλλὰ καὶ τὰς περιεχομένας ἐν αὐτοῖς ἐκθλίβει τε
<span class="lb" data-page="18a.692" data-line="15" id="l18a.692.15"></span>καὶ ὠθεῖ πρὸς τὰ πλησιάζοντα μόρια· διττὰ δ’ ἐστὶ τὰ
<span class="lb" data-page="18a.692" data-line="16" id="l18a.692.16"></span>ψύχοντα· τὰ μὲν τῇ πρὸς τὴν ἁφὴν ποιότητι προσφάτῳ,
<span class="lb" data-page="18a.692" data-line="17" id="l18a.692.17"></span>τὰ δὲ τῇ συμφύτῳ δυνάμει, τὰ δὲ τὰ στύφοντά ἐστι ψυχρὰ,
<span class="lb" data-page="18a.692" data-line="18" id="l18a.692.18"></span>καθάπερ ἐδείξαμεν ἐν τῇ περὶ τῶν ἁπλῶν φαρμάκων
<span class="pb" data-page="18a.693" id="p18a.693"></span>
<span class="lb" data-page="18a.693" data-line="1" id="l18a.693.1"></span>πραγματείᾳ· καὶ τὸ λοιπὸν γένος τῶν ψυχόντων ἀπὸ τούτων
<span class="lb" data-page="18a.693" data-line="2" id="l18a.693.2"></span>διώρισται, μήκωνος ὀπὸς καὶ μανδραγόρου χυλὸς καὶ κώνειον,
<span class="lb" data-page="18a.693" data-line="3" id="l18a.693.3"></span>ὅσα τ’ ἄλλα τὴν ψῦξιν ἔχει σὺν ὑγρότητι. αὐστηρὰ
<span class="lb" data-page="18a.693" data-line="4" id="l18a.693.4"></span>γὰρ πάντα γεώδη τὴν ψῦξιν ἔχειν ἐδείκνυτο. λέλεκται δὲ
<span class="lb" data-page="18a.693" data-line="5" id="l18a.693.5"></span>οὐκ ὀλίγα περὶ τῆς τῶν τοιούτων φαρμάκων χρήσεως κἀν
<span class="lb" data-page="18a.693" data-line="6" id="l18a.693.6"></span>τοῖς τῆς θεραπευτικῆς μεθόδου γράμμασιν, ὥσπερ γε κἀν
<span class="lb" data-page="18a.693" data-line="7" id="l18a.693.7"></span>τοῖς περὶ τῶν ἑλκῶν Ἱπποκράτους ὑπομνήμασι. πρὸς δὲ τὸν
<span class="lb" data-page="18a.693" data-line="8" id="l18a.693.8"></span>ἐνεστῶτα λόγον ἀρκεῖ γιγνώσκειν τοσοῦτον, ὡς ἡ μὲν τῶν ὑγρῶν
<span class="lb" data-page="18a.693" data-line="9" id="l18a.693.9"></span>καὶ ψυχρῶν φαρμάκων δύναμις εἰς τὸ βάθος ὅλον ἐνδύεται
<span class="lb" data-page="18a.693" data-line="10" id="l18a.693.10"></span>τῶν σωμάτων, οἷς ἂν πλησιάζῃ καὶ διὰ ταχέων αὐτὰ καταψύχει
<span class="lb" data-page="18a.693" data-line="11" id="l18a.693.11"></span>πλέον ἢ δεῖται ναρκοῦντα τὴν διοικοῦσαν τὰ σώματα
<span class="lb" data-page="18a.693" data-line="12" id="l18a.693.12"></span>δύναμιν. ὅσα δὲ γεώδη τὴν ψῦξιν ἔχει, ταῦτ’ ἐπιτηδειότατα,
<span class="lb" data-page="18a.693" data-line="13" id="l18a.693.13"></span>δι’ ὧν εἴρηκα πραγμάτων, ἐδείχθη πρὸς ἀπόκρισιν
<span class="lb" data-page="18a.693" data-line="14" id="l18a.693.14"></span>ἐπιῤῥεόντων χυμῶν. κατὰ τοῦτο τοιγαροῦν αὐτὰ προσφέρομεν,
<span class="lb" data-page="18a.693" data-line="15" id="l18a.693.15"></span>ἐπεὶ καὶ τὸ θερμὸν ἐπισπᾶται πρὸς ἑαυτὸ τοὺς χυμούς.
<span class="lb" data-page="18a.693" data-line="16" id="l18a.693.16"></span>διὰ τοῦτο καὶ τῇ προσφάτῳ ποιότητι ψυχρὰ προσφέρομεν,
<span class="lb" data-page="18a.693" data-line="17" id="l18a.693.17"></span>μὴ ὅτι θερμαινόντων αὐτά. νῦν οὖν ὁ Ἱπποκράτης
<span class="pb" data-page="18a.694" id="p18a.694"></span>
<span class="lb" data-page="18a.694" data-line="1" id="l18a.694.1"></span>ὅσον μὲν ἐπὶ τῇ διαθέσει τῶν ἡλκωμένων μορίων ἐχρῆτο
<span class="lb" data-page="18a.694" data-line="2" id="l18a.694.2"></span>ἂν αὐτοῖς τοῖς ψυχροῖς, ὥσπερ κἀπὶ τῶν ἄλλων τραυμάτων·
<span class="lb" data-page="18a.694" data-line="3" id="l18a.694.3"></span>ὅσον δ’ ἐπὶ τῷ φοβεῖσθαι τὸν διὰ τὴν ψῦξιν εἰωθότα
<span class="lb" data-page="18a.694" data-line="4" id="l18a.694.4"></span>γίγνεσθαι σπασμὸν, οὐ τολμᾷ τελέως ἐψυγμένου χρῆσθαι
<span class="lb" data-page="18a.694" data-line="5" id="l18a.694.5"></span>καὶ διὰ τοῦτο προσέθηκε τῷ περὶ αὐτῶν λόγῳ τὸ μὴ ἄγαν
<span class="lb" data-page="18a.694" data-line="6" id="l18a.694.6"></span>ψυχροῖσιν.
</p>
<span class="lb rule" data-page="18a.694" data-line="7" id="l18a.694.7"></span>
          </article>

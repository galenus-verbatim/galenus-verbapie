<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.22">
<span class="pb page1" data-page="18a.695" id="p18a.695"></span>
<span class="milestone ed1page page1" data-n="5.646" data-unit="ed1page" id="ed1page.5.646"></span>
<span class="milestone ed2page page1" data-n="12.440" data-unit="ed2page" id="ed2page.12.440"></span>
<span class="lb head" data-page="18a.695" data-line="4" id="l18a.695.4"></span>
            <blockquote class="quote lemma">
<span class="lb" data-page="18a.695" data-line="5" id="l18a.695.5"></span>Κηρωτῇ δὲ χλιερῇ ἐπιχρίειν αὐτὸ τὸ ἕλκος.
</blockquote>
<span class="lb rule" data-page="18a.695" data-line="6" id="l18a.695.6"></span>
            <p>
<span class="lb" data-page="18a.695" data-line="7" id="l18a.695.7"></span>Οὐχ ὡς ἕλκει συμφέρουσαν ἐπιδέδεικταί μοι αἱρεῖσθαι
<span class="lb" data-page="18a.695" data-line="8" id="l18a.695.8"></span>νῦν τὴν κηρωτὴν τὸ περὶ τῶν ἑλκῶν ἐξηγουμένῳ, φεύγων τὰ
<span class="lb" data-page="18a.695" data-line="9" id="l18a.695.9"></span>τοιαῦτα φάρμακα κωλύοντα τὴν κόλλησιν αὐτῶν, ἀλλ’ ὅτι
<span class="lb" data-page="18a.695" data-line="10" id="l18a.695.10"></span>νῦν οὐχ ἁπλῶς ὡς ἕλκος ἰᾶται τὸ ἕλκος, ὅτι μήτε κολλᾷν
<span class="lb" data-page="18a.695" data-line="11" id="l18a.695.11"></span>αὐτῷ πρόκειται, καθάπερ ἄλλα τὰ νεότρωτα. τὸν πρῶτον
<span class="lb" data-page="18a.695" data-line="12" id="l18a.695.12"></span>δ’ ἔχει σκοπὸν ἐν τῇ θεραπείᾳ μὴ σπασθῆναι τὸν ἄνθρωπον,
<span class="lb" data-page="18a.695" data-line="13" id="l18a.695.13"></span>δι’ ὧν οὐδ’ ἐμβάλλειν αἱρεῖται τὸ ἄρθρον, ἀλλὰ μᾶλλον
<span class="lb" data-page="18a.695" data-line="14" id="l18a.695.14"></span>ἐᾶσαι χωλὸν αἰσχρῶς ἀποδειχθῆναι τὸ ἕλκος, οὔτ’ οὖν
<span class="lb" data-page="18a.695" data-line="15" id="l18a.695.15"></span>ἁπλῶς προσφέρει τὰ μαλθακώδη φάρμακα· καλεῖ γὰρ οὕτως
<span class="lb" data-page="18a.695" data-line="16" id="l18a.695.16"></span>αὐτὸς ἐν τῷ περὶ ἑλκῶν αὐτὰ, καίτοι παρηγορικὰ τῶν
<span class="lb" data-page="18a.695" data-line="17" id="l18a.695.17"></span>φλεγμαινόντων ὄντα. κατ’ ἀρχὴν γὰρ οὕτω γεγονυίας φλεγμονῆς
<span class="pb" data-page="18a.696" id="p18a.696"></span>
<span class="lb" data-page="18a.696" data-line="1" id="l18a.696.1"></span>αὐτοῦ τοῦ μὴ γενέσθαι πρὸς τὴν ἀρχὴν αὐτὴν φροντίζει
<span class="lb" data-page="18a.696" data-line="2" id="l18a.696.2"></span>καὶ διὰ τοῦτο χρῆται τοῖς ἀποκρουστικοῖς. οὔτ’ αὖ
<span class="lb" data-page="18a.696" data-line="3" id="l18a.696.3"></span>μόνοις τούτοις χρῆται, καθάπερ ἐπὶ τῶν ἄλλων διὰ τὸ
<span class="lb" data-page="18a.696" data-line="4" id="l18a.696.4"></span>σπασμοῦ δεδιὼς, ἀλλ’ ἔστιν αὐτῷ μικτὸς ὁ τρόπος τῆς θεραπείας
<span class="lb" data-page="18a.696" data-line="5" id="l18a.696.5"></span>ἐπιπεπλεγμένων ἀλλήλοις τῶν ἐναντίων ταῖς δυνάμεσι
<span class="lb" data-page="18a.696" data-line="6" id="l18a.696.6"></span>φαρμάκων ἐν μέτρῳ προσήκοντι. φανεῖται δέ γε καὶ
<span class="lb" data-page="18a.696" data-line="7" id="l18a.696.7"></span>διὰ τῶν ἐφεξῆς γεγραμμένων τούτου στοχαζόμενος, οἷς ἤδη
<span class="lb" data-page="18a.696" data-line="8" id="l18a.696.8"></span>πρόσεχε τὸν νοῦν.
</p>
<span class="lb rule" data-page="18a.696" data-line="9" id="l18a.696.9"></span>
          </article>

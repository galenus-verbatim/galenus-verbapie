<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.23">
<span class="pb page1" data-page="18a.696" id="p18a.696"></span>
<span class="milestone ed1page page1" data-n="5.646" data-unit="ed1page" id="ed1page.5.646"></span>
<span class="milestone ed2page page1" data-n="12.440" data-unit="ed2page" id="ed2page.12.440"></span>
<span class="lb head" data-page="18a.696" data-line="10" id="l18a.696.10"></span>
            <blockquote class="quote lemma">
<span class="lb" data-page="18a.696" data-line="11" id="l18a.696.11"></span>Ἢν δὲ ἡ ὥρη χειμερινὴ ἔῃ καὶ ἔρια ῥυπαρὰ ἐν οἴνῳ καὶ
<span class="lb" data-page="18a.696" data-line="12" id="l18a.696.12"></span>ἐλαίῳ καταῤῥαίνοντα χλιεροῖσι ἄνωθεν ἐπιτέγγειν.
</blockquote>
<span class="lb rule" data-page="18a.696" data-line="13" id="l18a.696.13"></span>
            <p>
<span class="lb" data-page="18a.696" data-line="14" id="l18a.696.14"></span>Οὔτε χλιαροῖς ἐχρῆτο τοῖς φαρμάκοις, οὔθ’ ὅλως ἐμίγνυεν
<span class="lb" data-page="18a.696" data-line="15" id="l18a.696.15"></span>ἔλαιον, εἴπερ ὡς ἡλκωμένον ἁπλῶς ἐθεράπευε τὸ μόριον,
<span class="lb" data-page="18a.696" data-line="16" id="l18a.696.16"></span>ἀλλ’ ὅπερ ἔμπροσθεν ἔφην, ἐπειδὴ φοβεῖται τὸν σπασμὸν,
<span class="lb" data-page="18a.696" data-line="17" id="l18a.696.17"></span>ἔλαιόν τε μίγνυσι καὶ χλιαρὰ προσφέρει πάντα, μήθ’
<span class="lb" data-page="18a.696" data-line="18" id="l18a.696.18"></span>ὡς πρὸς σπασμὸν ἱστάμενος μόνον· ἀποκεχώρηκε γὰρ ἂν
<span class="pb" data-page="18a.697" id="p18a.697"></span>
<span class="lb" data-page="18a.697" data-line="1" id="l18a.697.1"></span>οὕτω τῆς κατὰ τὸ ἕλκος ἰάσεως· ἀλλὰ μηδὲ πρὸς ἐκεῖνο
<span class="lb" data-page="18a.697" data-line="2" id="l18a.697.2"></span>μόνον ἀποβλέπων. ἐν γὰρ τοῖς ἐπιπεπλεγμένοις πάθεσι ἐπιπλέκεσθαι
<span class="lb" data-page="18a.697" data-line="3" id="l18a.697.3"></span>δεῖ καὶ τὴν θεραπείαν, διὰ τοῦτο δὲ καὶ τὰ ἔρια
<span class="lb" data-page="18a.697" data-line="4" id="l18a.697.4"></span>προσφέρειν κελεύει ῥυπαρὰ, τουτέστιν οἰσυπηρά. καλοῦσι
<span class="lb" data-page="18a.697" data-line="5" id="l18a.697.5"></span>γὰρ οὕτως αὐτὰ διὰ τὸν οἴσυπον, ἐπειδὴ καὶ τοῦτο τὸ φάρμακον
<span class="lb" data-page="18a.697" data-line="6" id="l18a.697.6"></span>οὐχ ἁπλῆς ἐστι δυνάμεως, ὡς ἐδείκνυμεν ἐν τοῖς περὶ
<span class="lb" data-page="18a.697" data-line="7" id="l18a.697.7"></span>φαρμάκων, ἀλλὰ μικτῆς ἐξ ἐναντίων ποιοτήτων τε καὶ δυνάμεων
<span class="lb" data-page="18a.697" data-line="8" id="l18a.697.8"></span>τῆς τε στυφούσης καὶ τῆς θερμαινούσης χλιαρῶς.
<span class="lb" data-page="18a.697" data-line="9" id="l18a.697.9"></span>ἐπιτέγγειν δὲ, τουτέστιν ἐπιβρέχειν κελεύει τὰς τοιαύτας
<span class="lb" data-page="18a.697" data-line="10" id="l18a.697.10"></span>διαθέσεις οὐκ ἐν χειμῶνι μόνον, ἀλλὰ καὶ τῷ θέρει δηλονότι.
<span class="lb" data-page="18a.697" data-line="11" id="l18a.697.11"></span>κοινὸν γὰρ τοῦτο κατὰ πάσης τῆς θεραπείας, ἧς εἶπεν,
<span class="lb" data-page="18a.697" data-line="12" id="l18a.697.12"></span>ἐπὶ τῇ τελευτῇ προσέθηκεν, οὐχ ὡς ἐν τῷ χειμῶνι μόνον
<span class="lb" data-page="18a.697" data-line="13" id="l18a.697.13"></span>δεομένων <span class="milestone ed2page" data-n="12.441" data-unit="ed2page" id="ed2page.12.441"></span>τῶν τοιούτων διαθέσεων ὑγρότητος
<span class="lb" data-page="18a.697" data-line="14" id="l18a.697.14"></span>διηνεκοῦς, ἀλλὰ καὶ τῷ θέρει μᾶλλον ἢ ἐκείνῳ. διότι καὶ
<span class="lb" data-page="18a.697" data-line="15" id="l18a.697.15"></span>μᾶλλόν γ’ ἐν αὐτῷ ξηραίνεται τὰ περιβαλλόμενα τοῖς οὕτως
<span class="lb" data-page="18a.697" data-line="16" id="l18a.697.16"></span>ἔχουσιν ἔρια. καταντλεῖν μὲν οὖν ἀεὶ συνεχῶς ἅπαντα τὰ
<span class="lb" data-page="18a.697" data-line="17" id="l18a.697.17"></span>τοιαῦτα κελεύει. τὸ καταντλούμενον δ’ εἶναι χρὴ τοιοῦτον,
<span class="lb" data-page="18a.697" data-line="18" id="l18a.697.18"></span>οἶον ἐκέλευσε κατὰ τὴν πρώτην εὐθέως θεραπείαν προσφέρειν
<span class="pb" data-page="18a.698" id="p18a.698"></span>
<span class="lb" data-page="18a.698" data-line="1" id="l18a.698.1"></span>ἢ οἶνον μόνον, ὅταν ᾖ θέρους ἢ μετ’ ἐλαίου κατὰ χειμῶνα
<span class="lb" data-page="18a.698" data-line="2" id="l18a.698.2"></span>δηλονότι καὶ μέντοι καὶ τὸ ποσὸν τῆς θερμότητος ἐκ τῆς
<span class="lb" data-page="18a.698" data-line="3" id="l18a.698.3"></span>τοῦ περιέχοντος ἡμᾶς ἀέρος εὑρήσεις κράσεως. ἡνίκα μὲν
<span class="lb" data-page="18a.698" data-line="4" id="l18a.698.4"></span>γὰρ ἱκανῶς ἐστι ψυχρὸς, αὐξήσεις τὴν θερμότητα τῶν
<span class="lb" data-page="18a.698" data-line="5" id="l18a.698.5"></span>ἐπαντλουμένων ὑγρῶν, ἡνίκα δὲ θερμὸς, ἐκλύσεις. οὐ γὰρ
<span class="lb" data-page="18a.698" data-line="6" id="l18a.698.6"></span>ὅλως ἧκεν ἐπὶ τὸ χρῆσθαι τῷ θερμῷ, διὰ τοῦτο καὶ τὴν
<span class="lb" data-page="18a.698" data-line="7" id="l18a.698.7"></span>ποσότητα τῆς θερμασίας ὑπαλλάξεις συνεπιτείνων τε καὶ
<span class="lb" data-page="18a.698" data-line="8" id="l18a.698.8"></span>συνεκλύων τῇ τοῦ περιέχοντος ἡμᾶς ἀέρος κράσει. μεμνῆσθαι
<span class="lb" data-page="18a.698" data-line="9" id="l18a.698.9"></span>δ’ ἐπὶ τῶν τοιούτων ἁπάντων χρὴ τῶν εἰρημένων
<span class="lb" data-page="18a.698" data-line="10" id="l18a.698.10"></span><span class="milestone ed1page" data-n="5.647" data-unit="ed1page" id="ed1page.5.647"></span>ὑπ’ αὐτοῦ καθόλου καὶ μὴ πάντα ἐπὶ πᾶσιν ἀκούειν
<span class="lb" data-page="18a.698" data-line="11" id="l18a.698.11"></span>ἐθέλειν. τίνα δὲ ταῦτά ἐστιν; ἃ καὶ διὰ τῶν εἰς τοὺς
<span class="lb" data-page="18a.698" data-line="12" id="l18a.698.12"></span>ἀφορισμοὺς ὑπομνημάτων ἠξίωσα μεμνῆσθαι καὶ δι’ ἄλλων
<span class="lb" data-page="18a.698" data-line="13" id="l18a.698.13"></span>πολλῶν· καὶ ἐπειδὰν ἕν τι ῥηθῇ καὶ τῶν ἄλλων ἁπάντων
<span class="lb" data-page="18a.698" data-line="14" id="l18a.698.14"></span>ὅσα τὴν αὐτὴν ἔχει δύναμιν ἀναμιμνήσκεσθαι προσήκει καὶ
<span class="lb" data-page="18a.698" data-line="15" id="l18a.698.15"></span>νομίζειν ἐπὶ πάντων ἀκηκοέναι τὸν λόγον ὡς ἂν καὶ πάντων
<span class="lb" data-page="18a.698" data-line="16" id="l18a.698.16"></span>ὄντα κοινόν. οὕτω γοῦν καὶ νῦν αὐτὸς μὲν ὥρας χειμερινῆς
<span class="lb" data-page="18a.698" data-line="17" id="l18a.698.17"></span>ἐμνημόνευσε, σὺ δὲ καὶ χώρας καὶ ἡλικίας καὶ ἐθῶν
<span class="lb" data-page="18a.698" data-line="18" id="l18a.698.18"></span>τε καὶ φυσικῆς κράσεως σωμάτων ἀναμνησθήσῃ, χώρας μὲν
<span class="pb" data-page="18a.699" id="p18a.699"></span>
<span class="lb" data-page="18a.699" data-line="1" id="l18a.699.1"></span>ψυχρᾶς, ἡλικίας δὲ πρεσβυτικῆς, ἐθῶν δὲ τῶν καταψυχόντων
<span class="lb" data-page="18a.699" data-line="2" id="l18a.699.2"></span>τὸ σῶμα καὶ φυσικῆς κράσεως τῆς ψυχροτέρας. ἅπαντα
<span class="lb" data-page="18a.699" data-line="3" id="l18a.699.3"></span>γὰρ ἐνδείκνυται ταῦτα τὴν αὐτὴν ἔνδειξιν τῇ πρὸς Ἱπποκράτους
<span class="lb" data-page="18a.699" data-line="4" id="l18a.699.4"></span>ὥρᾳ γεγραμμένῃ. ἀλλὰ καὶ ὥσπερ ἐν χειμῶνι πρὸς
<span class="lb" data-page="18a.699" data-line="5" id="l18a.699.5"></span>τὸ θερμότερον ὑπαλλάττει τὴν θεραπείαν, οὕτως ἐν θέρει
<span class="lb" data-page="18a.699" data-line="6" id="l18a.699.6"></span>κατὰ τοὐναντίον ἐπὶ τὸ ψυχρότερον ὑπαλλάξεις. ἀνάλογον
<span class="lb" data-page="18a.699" data-line="7" id="l18a.699.7"></span>δὲ τῷ θέρει κατὰ τὰς θερμὰς ἡλικίας τε καὶ χώρας ἔθη
<span class="lb" data-page="18a.699" data-line="8" id="l18a.699.8"></span>τε καὶ κράσεις σωμάτων. πάντων μὲν οὖν θερμαίνειν ἐνδεικνυμένων
<span class="lb" data-page="18a.699" data-line="9" id="l18a.699.9"></span>αὐξήσεις ἐπὶ τὸ θερμὸν ἅπασαν τὴν θεραπείαν,
<span class="lb" data-page="18a.699" data-line="10" id="l18a.699.10"></span>ἁπάντων δὲ ψύχειν ἐπὶ τὸ ψυχρόν· εἰ δὲ τὰ μὲν ἐπὶ τὸ
<span class="lb" data-page="18a.699" data-line="11" id="l18a.699.11"></span>θερμαίνειν γε, τὰ δὲ ἐπὶ τὸ ψύχειν προτρέπει, πρός τε τὸν
<span class="lb" data-page="18a.699" data-line="12" id="l18a.699.12"></span>ἀριθμὸν αὐτῶν ἀποβλέπων καὶ τὴν δύναμιν, οὕτως ἂν μάλιστα
<span class="lb" data-page="18a.699" data-line="13" id="l18a.699.13"></span>στοχάσαι τοῦ προσήκοντος μετρίως κατὰ τὸ θερμαίνειν
<span class="lb" data-page="18a.699" data-line="14" id="l18a.699.14"></span>τε καὶ ψύχειν.
</p>
<span class="lb rule" data-page="18a.699" data-line="15" id="l18a.699.15"></span>
          </article>

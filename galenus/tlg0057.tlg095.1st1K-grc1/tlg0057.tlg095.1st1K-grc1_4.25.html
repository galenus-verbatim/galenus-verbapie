<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.25">
<span class="pb page1" data-page="18a.700" id="p18a.700"></span>
<span class="milestone ed1page page1" data-n="5.647" data-unit="ed1page" id="ed1page.5.647"></span>
<span class="milestone ed2page page1" data-n="12.441" data-unit="ed2page" id="ed2page.12.441"></span>
<span class="lb head" data-page="18a.700" data-line="12" id="l18a.700.12"></span>
            <blockquote class="quote lemma">
<span class="lb" data-page="18a.700" data-line="13" id="l18a.700.13"></span><span class="milestone ed2page" data-n="12.442" data-unit="ed2page" id="ed2page.12.442"></span>Ἐπιτήδεια δὲ πρὸς τὰ τοιαῦτα καὶ τῶν ἐναίμων
<span class="lb" data-page="18a.700" data-line="14" id="l18a.700.14"></span>μετεξέτερα, ὅσοισιν αὐτῶν ξυμφέρει. ἔρια δὲ ἐπιτιθέντα
<span class="lb" data-page="18a.700" data-line="15" id="l18a.700.15"></span>οἴνῳ ἐπιτέγγοντα πολὺν χρόνον ἐᾷν· τὰ δὲ ὀλιγημερώτατα
<span class="lb" data-page="18a.700" data-line="16" id="l18a.700.16"></span>τῶν ἐναίμων καὶ ὅσα ῥητίνῃ προκαταλαμβάνεται, οὐχ
<span class="lb" data-page="18a.700" data-line="17" id="l18a.700.17"></span>ὁμοίως ἐπιτήδεια ἐκείνοισίν ἐστι. χρονίη γὰρ ἡ κάθαρσις
<span class="lb" data-page="18a.700" data-line="18" id="l18a.700.18"></span>τῶν ἑλκέων γίνεται τούτων, πολὺν γὰρ χρόνον πλαδαρὴ
<span class="pb" data-page="18a.701" id="p18a.701"></span>
<span class="lb" data-page="18a.701" data-line="1" id="l18a.701.1"></span>γίνεται, τινὰς δὲ τούτων ἀγαθὸν ἐπιδέειν. εἰδέναι
<span class="lb" data-page="18a.701" data-line="2" id="l18a.701.2"></span>μὲν δή που σάφα χρὴ, ὅτι ἀνάγκη τὸν ἄνθρωπον χωλὸν
<span class="lb" data-page="18a.701" data-line="3" id="l18a.701.3"></span>αἰσχρῶς γενέσθαι. ὁ γὰρ ὁ ποὺς ἐπὶ τὸ ἄνω ἀνέσπασται
<span class="lb" data-page="18a.701" data-line="4" id="l18a.701.4"></span>τῶν τοιούτων καὶ τὰ ὀστέα τὰ διολισθήσαντα ἔξω ἐξέχοντα
<span class="lb" data-page="18a.701" data-line="5" id="l18a.701.5"></span>φαίνεται. οὔτε γὰρ ψιλοῦται τῶν τοιούτων ὀστέων
<span class="lb" data-page="18a.701" data-line="6" id="l18a.701.6"></span>οὐδὲν ὡς ἐπὶ τὸ πολὺ, εἰ μὴ κατὰ βραχύ τι, οὔτε ἀφίσταται,
<span class="lb" data-page="18a.701" data-line="7" id="l18a.701.7"></span>ἀλλὰ περιωτειλοῦται λεπτῇσιν ὠτειλῇσι καὶ ἀσθενέσι
<span class="lb" data-page="18a.701" data-line="8" id="l18a.701.8"></span>και ταῦτα ἢν ἀτρεμίζωσι πουλὺν χρόνον· ἢν δὲ μὴ,
<span class="lb" data-page="18a.701" data-line="9" id="l18a.701.9"></span>ἑλκύδριον ἐγκαταλειφθῆναι κίνδυνος ἀναλθές. ὅμως δὲ
<span class="lb" data-page="18a.701" data-line="10" id="l18a.701.10"></span>περὶ οὗ λόγος οὕτω μὲν οἱ ἰητρευόμενοι σώζονται, ἐμβληθέντος
<span class="lb" data-page="18a.701" data-line="11" id="l18a.701.11"></span>δὲ τοῦ ἄρθρου καὶ ἐμμείναντος ἀποθνήσκουσιν.
</blockquote>
<span class="lb rule" data-page="18a.701" data-line="12" id="l18a.701.12"></span>
            <p>
<span class="lb" data-page="18a.701" data-line="13" id="l18a.701.13"></span>Ἔναιμα καλεῖ φάρμακα κἀν τούτοις τοῖς βιβλίοις καὶ
<span class="lb" data-page="18a.701" data-line="14" id="l18a.701.14"></span>τῷ περὶ ἑλκῶν, ὅσα παραχρῆμα τοῖς τραύμασι προσφέρεται.
<span class="lb" data-page="18a.701" data-line="15" id="l18a.701.15"></span>τούτων οὖν, φησὶν, ὅσα διὰ πλείονος χρόνου λυόμενα
<span class="lb" data-page="18a.701" data-line="16" id="l18a.701.16"></span>δύναται μεταξὺ τῶν λύσεων ἐπιτέγγεσθαι, παραληπτέον ἐστὶ
<span class="lb" data-page="18a.701" data-line="17" id="l18a.701.17"></span>μάλιστα. βούλεται γὰρ ὥσπερ τἆλλα πάντα τῆς θεραπείας
<span class="pb" data-page="18a.702" id="p18a.702"></span>
<span class="lb" data-page="18a.702" data-line="1" id="l18a.702.1"></span>αὐτῶν πρὸς τὸ παρηγορικώτατον εἶδος ἔχειν τὴν ἀναφορὰν,
<span class="lb" data-page="18a.702" data-line="2" id="l18a.702.2"></span>οὕτω καὶ τὸ μὴ ἐπιδεῖν τὸν κάμνοντα καὶ τὸ μὴ συνεχῶς
<span class="lb" data-page="18a.702" data-line="3" id="l18a.702.3"></span>ἐπιλύειν. διὰ πλέονος δὲ χρόνου λύεσθαι δύναται τῶν ἐναίμων
<span class="lb" data-page="18a.702" data-line="4" id="l18a.702.4"></span>φαρμάκων τὰ ξηραντικώτερα, φυλαττομένων ἡμῶν ἐν
<span class="lb" data-page="18a.702" data-line="5" id="l18a.702.5"></span>αὐτοῖς τὸ διὰ σφοδρότητα ξυντατικόν. παραδείγματος δ’
<span class="lb" data-page="18a.702" data-line="6" id="l18a.702.6"></span>ἕνεκεν, ὧν ἴστε δυοῖν φαρμάκων μνημονεύσω γεγραμμένων
<span class="lb" data-page="18a.702" data-line="7" id="l18a.702.7"></span>ἐν ἁπάσαις βίβλοις, ὅσαι συνθέσεως τῶν φαρμάκων ἔχουσι
<span class="lb" data-page="18a.702" data-line="8" id="l18a.702.8"></span>συμμετρίας, ὁποῖαι αἱ τοῦ Ἀνδρομάχου δύο καὶ ἡ τοῦ
<span class="lb" data-page="18a.702" data-line="9" id="l18a.702.9"></span>Ἥρα μία καὶ ἄλλων εἰσὶ πάμπολλαι, δι’ ἀσφάλτου μὲν ἄλλα
<span class="lb" data-page="18a.702" data-line="10" id="l18a.702.10"></span>φάρμακα συντίθενται. καλεῖται δὲ τὸ μὲν ἕτερον αὐτῶν
<span class="lb" data-page="18a.702" data-line="11" id="l18a.702.11"></span>Βάρβαρος, τὸ δ’ ἕτερον Κυζικηνὴ πλέον ἢ τὰ ἔναιμα ξηραίνουσα
<span class="lb" data-page="18a.702" data-line="12" id="l18a.702.12"></span>βλάπτει μᾶλλον ἢ ὠφελεῖ, συντείνουσα τὰ μέλη
<span class="lb" data-page="18a.702" data-line="13" id="l18a.702.13"></span>καὶ ὀδυνῶσα. τὸ δ’ ἕτερον φάρμακον ἐπιτήδειον, ὅταν γε
<span class="lb" data-page="18a.702" data-line="14" id="l18a.702.14"></span>καὶ αὐτὸ συμμέτρως ᾖ κεκραμένον. ἔνια γὰρ καὶ τούτων
<span class="lb" data-page="18a.702" data-line="15" id="l18a.702.15"></span>ἀμετρότερόν τε ξηραίνει καὶ σκληρὰ κατὰ τὴν σύστασίν
<span class="lb" data-page="18a.702" data-line="16" id="l18a.702.16"></span>ἐστιν. ἀλλὰ περὶ μὲν τῆς τῶν τοιούτων φαρμάκων
<span class="lb" data-page="18a.702" data-line="17" id="l18a.702.17"></span>διαφορᾶς, ἐν τοῖς περὶ τῆς συνθέσεως αὐτῶν ἐπὶ πλέον
<span class="pb" data-page="18a.703" id="p18a.703"></span>
<span class="lb" data-page="18a.703" data-line="1" id="l18a.703.1"></span>λέγεται. τῶν δ’ ὑφ’ Ἱπποκράτους ἐφεξῆς εἰρημένων τὰ
<span class="lb" data-page="18a.703" data-line="2" id="l18a.703.2"></span>πλεῖστά ἐστι σαφῆ τοῖς μεμνημένοις, ὧν ἔμπροσθεν εἶπον
<span class="lb" data-page="18a.703" data-line="3" id="l18a.703.3"></span>ἐξηγούμενος, αὐτό τε τοῦτο τὸ περὶ ἄρθρων βιβλίον καὶ
<span class="lb" data-page="18a.703" data-line="4" id="l18a.703.4"></span>πρὸς αὐτὸ τὸ περὶ ἀγμῶν. τὰ δὲ ὀλιγημερώτατα τῶν ἐναίμων
<span class="lb" data-page="18a.703" data-line="5" id="l18a.703.5"></span>καὶ ὅσα ῥητίνῃ προσκαταλαμβάνεται, οὐχ ὁμοίως ἐπιτήδεια
<span class="lb" data-page="18a.703" data-line="6" id="l18a.703.6"></span>ἐκείνοις ἐστί. χρονίη γὰρ ἡ κάθαρσις τῶν ἑλκῶν
<span class="lb" data-page="18a.703" data-line="7" id="l18a.703.7"></span>τούτων γίνεται, πολὺν γὰρ χρόνον πλαδαρή. τίνα μὲν ὀλιγημερώτατα
<span class="lb" data-page="18a.703" data-line="8" id="l18a.703.8"></span>λέγει τῶν ἐναίμων, οὐ χαλεπῶς ἐξευρήσεις,
<span class="lb" data-page="18a.703" data-line="9" id="l18a.703.9"></span>εἴ γε μέμνησαι τῶν ἐν τῇ πρὸ ταύτης ῥήσει κατὰ τὴν
<span class="lb" data-page="18a.703" data-line="10" id="l18a.703.10"></span>ἐξήγησιν εἰρημένων, <span class="milestone ed2page" data-n="12.443" data-unit="ed2page" id="ed2page.12.443"></span>δῆλον γὰρ ὅτι τὰ δι’ ὀλίγων
<span class="lb" data-page="18a.703" data-line="11" id="l18a.703.11"></span>ἡμερῶν λυόμενα κέκληκεν οὕτως. δι’ ὀλίγων δ’ ἡμερῶν δεῖται
<span class="lb" data-page="18a.703" data-line="12" id="l18a.703.12"></span>λύεσθαι τῶν προειρημένων ἀσθενέστερα· συγχωρεῖ γὰρ
<span class="lb" data-page="18a.703" data-line="13" id="l18a.703.13"></span>ἀθροίζεσθαι περὶ τοῖς ἕλκεσιν ἰχῶρα πλείονα διὰ τὸ μὴ
<span class="lb" data-page="18a.703" data-line="14" id="l18a.703.14"></span>ξηραίνειν αὐτάρκως. ἔνιοι δ’ αὐτῶν τῶν παλαιῶν ῥητίνῃ
<span class="lb" data-page="18a.703" data-line="15" id="l18a.703.15"></span>προσκατελάμβανον ἔξωθεν οὐκ οἶδα τίνι λογισμῷ χρώμενοι.
<span class="lb" data-page="18a.703" data-line="16" id="l18a.703.16"></span>πολλὰ γὰρ εἰπεῖν ἐγχωρεῖ, φυλαττομένου δ’ Ἱπποκράτους
<span class="lb" data-page="18a.703" data-line="17" id="l18a.703.17"></span>ἅπαντα τὰ τοιαῦτα φάρμακα περιττὸν τὸ μηκύνειν· ἐν γὰρ
<span class="lb" data-page="18a.703" data-line="18" id="l18a.703.18"></span>ταῖς περὶ τῶν φαρμάκων πραγματείαις, ὅσα χρὴ περὶ τούτων
<span class="lb" data-page="18a.703" data-line="19" id="l18a.703.19"></span>ἐπίστασθαι διώρισται πάντα. νυνὶ δὲ περί τε τῶν
<span class="pb" data-page="18a.704" id="p18a.704"></span>
<span class="lb" data-page="18a.704" data-line="1" id="l18a.704.1"></span>προκειμένων αὐτάρκως λέλεκται καὶ τὰ τούτων ἐφεξῆς εἰρημένα
<span class="lb" data-page="18a.704" data-line="2" id="l18a.704.2"></span>ἅπαντα ὑπερβήσομαι τοῖς μεμνημένοις τῶν προεξηγουμένων
<span class="lb" data-page="18a.704" data-line="3" id="l18a.704.3"></span>ταῦτα σαφῆ.
</p>
<span class="lb rule" data-page="18a.704" data-line="4" id="l18a.704.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.26">
<span class="pb page1" data-page="18a.704" id="p18a.704"></span>
<span class="milestone ed1page page1" data-n="5.647" data-unit="ed1page" id="ed1page.5.647"></span>
<span class="milestone ed2page page1" data-n="12.443" data-unit="ed2page" id="ed2page.12.443"></span>
<span class="lb head" data-page="18a.704" data-line="5" id="l18a.704.5"></span>
            <blockquote class="quote lemma">
<span class="lb" data-page="18a.704" data-line="6" id="l18a.704.6"></span><span class="milestone ed1page" data-n="5.648" data-unit="ed1page" id="ed1page.5.648"></span>Ὁ αὐτὸς δὲ λόγος οὗτος, ἢν καὶ τὰ τοῦ πήχεος
<span class="lb" data-page="18a.704" data-line="7" id="l18a.704.7"></span>ὀστέα τὰ παρὰ τὸν καρπὸν τῆς χειρὸς ἕλκος ποιήσαντα
<span class="lb" data-page="18a.704" data-line="8" id="l18a.704.8"></span>ἐξίσχῃ, ἤν τε εἰς τὸ εἴσω μέρος τῆς χειρὸς, ἤν τε εἰς
<span class="lb" data-page="18a.704" data-line="9" id="l18a.704.9"></span>τὸ ἔξω. σάφα γὰρ ἐπίστασθαι χρὴ, ὅτε ἀποθανεῖται ἐν
<span class="lb" data-page="18a.704" data-line="10" id="l18a.704.10"></span>ὀλίγῃσιν ἡμέρῃσι τοιούτῳ θανάτῳ, οἵῳπερ πρόσθεν εἴρηται,
<span class="lb" data-page="18a.704" data-line="11" id="l18a.704.11"></span>ὅτῳ ἂν ἐμβληθέντα τὰ ὀστέα ἐμμείνῃ· οἷσι δ’
<span class="lb" data-page="18a.704" data-line="12" id="l18a.704.12"></span>ἂν μὴ ἐμβληθῇ, μηδὲ πειρηθῇ ἐμβάλλεσθαι, οὗτοι πολὺ
<span class="lb" data-page="18a.704" data-line="13" id="l18a.704.13"></span>πλείονες περιγίνονται. ἰητρείη δὲ τοιαύτη τοῖσι τοιούτοισιν
<span class="lb" data-page="18a.704" data-line="14" id="l18a.704.14"></span>ἐπιτηδείη οἵηπερ εἴρηται. τὸ δὲ σχῆμα αἰσχρὸν
<span class="lb" data-page="18a.704" data-line="15" id="l18a.704.15"></span>τοῦ χωλώματος ἀνάγκη εἶναι καὶ τοὺς δακτύλους τῆς χειρὸς
<span class="lb" data-page="18a.704" data-line="16" id="l18a.704.16"></span>ἀσθενέας καὶ ἀχρηΐους.
</blockquote>
<span class="lb rule" data-page="18a.704" data-line="17" id="l18a.704.17"></span>
            <p>
<span class="lb" data-page="18a.704" data-line="18" id="l18a.704.18"></span>Ὥσπερ ὅλον τὸ μεταξὺ γόνατος καὶ ἀστραγάλου κνήμην
<span class="lb" data-page="18a.704" data-line="19" id="l18a.704.19"></span>ὀνομάζει συγκείμενον ἐκ δυοῖν ὀστῶν, οὕτω καὶ τὸ
<span class="pb" data-page="18a.705" id="p18a.705"></span>
<span class="lb" data-page="18a.705" data-line="1" id="l18a.705.1"></span>μεταξὺ βραχίονος καὶ καρποῦ πῆχυν, οὐδὲ τοῦθ’ ἓν ἁπλῶς
<span class="lb" data-page="18a.705" data-line="2" id="l18a.705.2"></span>ὑπάρχον, ἀλλ’ ἐκ δυοῖν σύνθετον. ὀνομάζεται δὲ τὸ μὲν
<span class="lb" data-page="18a.705" data-line="3" id="l18a.705.3"></span>ἕτερον αὐτῶν κερκὶς, τὸ δὲ ἕτερον ἰδίως πῆχυς, ὥσπερ γε
<span class="lb" data-page="18a.705" data-line="4" id="l18a.705.4"></span>κἀπὶ τῆς κνήμης· τὸ δὲ κατ’ ἀγκῶνα, τῷ κατὰ γόνυ. χαλεπώτερα
<span class="lb" data-page="18a.705" data-line="5" id="l18a.705.5"></span>δὲ ἀεὶ τὰ πάθη τῶν μειζόνων ἐστὶ μορίων, ἐάν
<span class="lb" data-page="18a.705" data-line="6" id="l18a.705.6"></span>τε καταγῇ τι τῶν ἐν αὐτοῖς, ἐάν τε ἐξαρθρήσῃ. τοῦτ’ οὖν
<span class="lb" data-page="18a.705" data-line="7" id="l18a.705.7"></span>ἐάν τις ᾖ μεμνημένος ὀλίγης τῆς ἐξηγήσεως εἰς τὰ μέλλοντα
<span class="lb" data-page="18a.705" data-line="8" id="l18a.705.8"></span>ῥηθήσεσθαι δεηθήσεται.
</p>
<span class="lb rule" data-page="18a.705" data-line="9" id="l18a.705.9"></span>
          </article>

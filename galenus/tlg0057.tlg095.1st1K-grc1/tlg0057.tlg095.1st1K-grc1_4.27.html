<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.27">
<span class="pb page1" data-page="18a.705" id="p18a.705"></span>
<span class="milestone ed1page page1" data-n="5.648" data-unit="ed1page" id="ed1page.5.648"></span>
<span class="milestone ed2page page1" data-n="12.443" data-unit="ed2page" id="ed2page.12.443"></span>
<span class="lb head" data-page="18a.705" data-line="10" id="l18a.705.10"></span>
            <blockquote class="quote lemma">
<span class="lb" data-page="18a.705" data-line="11" id="l18a.705.11"></span>Ἢν μὲν γὰρ ἐς τὸ εἴσω μέρος ὀλισθῇ τὰ ὀστέα, κάμπτειν
<span class="lb" data-page="18a.705" data-line="12" id="l18a.705.12"></span>οὐ δύναται τοὺς δακτύλους, ἢν δὲ ἐς τὸ ἔξω μέρος,
<span class="lb" data-page="18a.705" data-line="13" id="l18a.705.13"></span>ἐκταννύειν οὐ δύναται.
</blockquote>
<span class="lb rule" data-page="18a.705" data-line="14" id="l18a.705.14"></span>
            <p>
<span class="lb" data-page="18a.705" data-line="15" id="l18a.705.15"></span>Τῷ μὲν ὀλισθῇ ῥήματι διὰ τὶ χρῆται, δεδήλωται κατὰ
<span class="lb" data-page="18a.705" data-line="16" id="l18a.705.16"></span>τὸν ἔμπροσθεν λόγον, ἡνίκα τὰ τῆς κνήμης ὀστᾶ παρὰ τὸν
<span class="lb" data-page="18a.705" data-line="17" id="l18a.705.17"></span>πόδα μεθ’ ἕλκους ἐξαρθρεῖν ἔφη. νυνὶ δὲ τὴν αἰτίαν εἰπεῖν
<span class="pb" data-page="18a.706" id="p18a.706"></span>
<span class="lb" data-page="18a.706" data-line="1" id="l18a.706.1"></span>βούλομαι, δι’ ἣν, ὅταν εἰς τὴν ἕξω χώραν ὁ πῆχυς
<span class="lb" data-page="18a.706" data-line="2" id="l18a.706.2"></span>ἐκστῇ μεθ’ ἕλκους, οὐ δύνανται κάμπτειν. ἐν δὲ τῷ τοιούτῳ
<span class="lb" data-page="18a.706" data-line="3" id="l18a.706.3"></span>πάθει συμβαίνει τὰ τοῦ πήχεος ὀστᾶ, κατὰ μὲν τὴν ἔνδον
<span class="lb" data-page="18a.706" data-line="4" id="l18a.706.4"></span>χώραν ἐπικεῖσθαι τοῖς τοῦ καρποῦ διὰ τῶν εἰς αὐτὸ καθηκόντων
<span class="lb" data-page="18a.706" data-line="5" id="l18a.706.5"></span>ἔξωθεν τενόντων ἐς τὸν ἄνω τόπον, <span class="milestone ed2page" data-n="12.444" data-unit="ed2page" id="ed2page.12.444"></span>ὡς ἐπὶ
<span class="lb" data-page="18a.706" data-line="6" id="l18a.706.6"></span>τὸν βραχίονα. τούτου δὲ συμβαίνοντος ἀναγκαῖόν ἐστι τοὺς
<span class="lb" data-page="18a.706" data-line="7" id="l18a.706.7"></span>δακτύλους ἀνατείνεσθαι πρὸς τὴν ἐκτὸς χώραν, ὅπερ ἐστὶν
<span class="lb" data-page="18a.706" data-line="8" id="l18a.706.8"></span>αὐτοῖς ἐκτετάσθαι. διὰ τοῦτ’ οὖν οὐδὲ καμφθῆναι δύναται
<span class="lb" data-page="18a.706" data-line="9" id="l18a.706.9"></span>τελέως, ἀντιβαινόντων τοῖς κάμπτουσιν αὐτοὺς μυσὶ τοῖς
<span class="lb" data-page="18a.706" data-line="10" id="l18a.706.10"></span>ἔξωθεν τῶν μυῶν καὶ τῶν τενόντων. εἴρηται γὰρ πολλάκις
<span class="lb" data-page="18a.706" data-line="11" id="l18a.706.11"></span>ὡς εἰ μὴ συνακολουθοῖεν οἱ ἀντιτεταμένοι τοῖς ἐνεργεῖν
<span class="lb" data-page="18a.706" data-line="12" id="l18a.706.12"></span>ἐπιχειροῦσι μυσὶν, ἀδύνατόν ἐστιν αὐτοῖς συμπληρῶσαι τὴν
<span class="lb" data-page="18a.706" data-line="13" id="l18a.706.13"></span>ἐνέργειαν. ὁ δ’ αὐτὸς λόγος ἐστὶ καὶ περὶ τοῦ μὴ δύνασθαι
<span class="lb" data-page="18a.706" data-line="14" id="l18a.706.14"></span>τοὺς δακτύλους ἐκταννύειν, ὅταν εἰς τὴν ἔξω χώραν
<span class="lb" data-page="18a.706" data-line="15" id="l18a.706.15"></span>ἀνάσχῃ τὰ τοῦ πήχεος ὀστᾶ. ταθέντων γὰρ σφοδρῶς τῶν
<span class="lb" data-page="18a.706" data-line="16" id="l18a.706.16"></span>ἔνδον μυῶν καὶ τενόντων, καὶ διὰ τοῦτο ἐπακολουθεῖν τῶν
<span class="lb" data-page="18a.706" data-line="17" id="l18a.706.17"></span>ἕξω μὴ δυναμένων, ἀπόλλυσθαι καὶ τὴν ἐκείνων ἐνέργειαν
<span class="lb" data-page="18a.706" data-line="18" id="l18a.706.18"></span>ἀναγκαῖόν ἐστι. καὶ μέντοι καὶ ἡ τῶν ὀστῶν σύνθεσις ἱκανῶς
<span class="pb" data-page="18a.707" id="p18a.707"></span>
<span class="lb" data-page="18a.707" data-line="1" id="l18a.707.1"></span>ἐμποδίζει τὴν καμπὴν, ὅταν ὁ πῆχυς ἐκ τῶν ἔνδον μερῶν
<span class="lb" data-page="18a.707" data-line="2" id="l18a.707.2"></span>ἐπιβαίνῃ τῷ καρπῷ· τὴν ἔκτασιν, ὅταν ἐκ τῶν ἔξωθεν.
</p>
<span class="lb rule" data-page="18a.707" data-line="3" id="l18a.707.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.30">
<span class="pb page1" data-page="18a.711" id="p18a.711"></span>
<span class="milestone ed1page page1" data-n="5.649" data-unit="ed1page" id="ed1page.5.649"></span>
<span class="milestone ed2page page1" data-n="12.445" data-unit="ed2page" id="ed2page.12.445"></span>
<span class="lb head" data-page="18a.711" data-line="4" id="l18a.711.4"></span>
            <blockquote class="quote lemma">
<span class="lb" data-page="18a.711" data-line="5" id="l18a.711.5"></span>Τὸ δὲ ἕλκος ἰητρεύειν ἢ ἐναίμοισι τοῖσιν ἐπιτέγκτοισιν ἢ
<span class="lb" data-page="18a.711" data-line="6" id="l18a.711.6"></span>πολυοφθάλμοισιν ἢ οἷσιν ἐν κεφαλῇ ὀστέα κατεηγότα ἰητρεύεται,
<span class="lb" data-page="18a.711" data-line="7" id="l18a.711.7"></span>κατάψυχρον δὲ κάρτα μηδὲν προσφέρειν. ἥκιστα
<span class="lb" data-page="18a.711" data-line="8" id="l18a.711.8"></span>μὲν οὖν τὰ πρῶτα ἄρθρα κινδυνώδεά ἐστι, τὰ δὲ ἔτι
<span class="lb" data-page="18a.711" data-line="9" id="l18a.711.9"></span>ἄνω κινδυνωδέστερα. ἐμβάλλειν δὲ χρὴ αὐθημερὸν ἢ τῇ
<span class="lb" data-page="18a.711" data-line="10" id="l18a.711.10"></span>ὑστεραίῃ, τριταίῳ δὲ ἢ τεταρταίῳ ἥκιστα. τεταρταῖα
<span class="lb" data-page="18a.711" data-line="11" id="l18a.711.11"></span>γὰρ ἐόντα ἐπισημαίνει τῇσι παλιγκοτίῃσι μάλιστα. οἷσιν
<span class="lb" data-page="18a.711" data-line="12" id="l18a.711.12"></span>ἂν οὖν μὴ αὐτίκα γένηται ἐμβάλλειν, ὑπερβαίνειν χρὴ
<span class="lb" data-page="18a.711" data-line="13" id="l18a.711.13"></span>ταύτας τὰς εἰρημένας ἡμέρας· ὅ τι γὰρ ἂν εἴσω δέκα
<span class="lb" data-page="18a.711" data-line="14" id="l18a.711.14"></span>ἡμερέων ἐμβάλλῃ, πᾶν καταληπτόν. ἢν δ’ ἄρα ἐμβεβλημένῳ
<span class="lb" data-page="18a.711" data-line="15" id="l18a.711.15"></span>σπασμὸς ἐπιγένηται, ἐμβάλλειν τὸ ἄρθρον δεῖ ταχὺ
<span class="lb" data-page="18a.711" data-line="16" id="l18a.711.16"></span>καὶ θερμῷ τέγγειν ὡς πλειστάκις.
</blockquote>
<span class="lb rule" data-page="18a.711" data-line="17" id="l18a.711.17"></span>
            <span class="pb" data-page="18a.712" id="p18a.712"></span>
            <p>
<span class="lb" data-page="18a.712" data-line="1" id="l18a.712.1"></span>Τίνα μέν ἔσιν ἔναιμα ἐπίτεγκτα πρόσθεν εἴρηται. τῆς
<span class="lb" data-page="18a.712" data-line="2" id="l18a.712.2"></span>βοτάνης δὲ τῆς πολυοφθάλμου καλουμένης, ἥτις καὶ βοὸς
<span class="lb" data-page="18a.712" data-line="3" id="l18a.712.3"></span>ὀφθαλμὸς ὀνομάζεται, τῷ φύλλῳ χρῆσθαι κελεύει παραπλησίως,
<span class="lb" data-page="18a.712" data-line="4" id="l18a.712.4"></span>ὡς ἔμπροσθεν ἐχρῆτο τῷ τοῦ βηχίου, τὴν αὐτὴν
<span class="lb" data-page="18a.712" data-line="5" id="l18a.712.5"></span>ἔχοντι καὶ τούτῳ δύναμιν. μέμνηται δὲ ταύτης τῆς βοτάνης
<span class="lb" data-page="18a.712" data-line="6" id="l18a.712.6"></span>καὶ Διοκλῆς ἐν τῷ περὶ λαχάνων. τὸ μέντοι κεφάλαιον
<span class="lb" data-page="18a.712" data-line="7" id="l18a.712.7"></span>ὅλης τῆς θεραπείας φησὶ χρῆναι ποιεῖσθαι τοιοῦτον, οἷον
<span class="lb" data-page="18a.712" data-line="8" id="l18a.712.8"></span>κἀπὶ τῶν τῆς κεφαλῆς καταγμάτων ἐδήλωσεν. ἐν ἐκείνῳ τῷ
<span class="lb" data-page="18a.712" data-line="9" id="l18a.712.9"></span><span class="milestone ed2page" data-n="12.446" data-unit="ed2page" id="ed2page.12.446"></span>βιβλίῳ καὶ ἡμῖν ἐδείχθη ξηραντικώτερος ὁ τρόπος
<span class="lb" data-page="18a.712" data-line="10" id="l18a.712.10"></span>εἶναι τῆς θεραπείας ἐκείνης, ἧς κατὰ τὸ περὶ ἑλκῶν βιβλίον
<span class="lb" data-page="18a.712" data-line="11" id="l18a.712.11"></span>ἐποιήσατο καὶ μάλιστα τῆς κατὰ ἄρθρα.
</p>
<span class="lb rule" data-page="18a.712" data-line="12" id="l18a.712.12"></span>
          </article>

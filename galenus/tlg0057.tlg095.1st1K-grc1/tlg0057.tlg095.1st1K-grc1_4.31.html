<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.31">
<span class="pb page1" data-page="18a.712" id="p18a.712"></span>
<span class="milestone ed1page page1" data-n="5.649" data-unit="ed1page" id="ed1page.5.649"></span>
<span class="milestone ed2page page1" data-n="12.446" data-unit="ed2page" id="ed2page.12.446"></span>
<span class="lb head" data-page="18a.712" data-line="13" id="l18a.712.13"></span>
            <blockquote class="quote lemma">
<span class="lb" data-page="18a.712" data-line="14" id="l18a.712.14"></span>Κεκάμφθαι δὲ μᾶλλον ἢ ἐκτετάσθαι πᾶν τὸ σῶμα χρή.
<span class="lb" data-page="18a.712" data-line="15" id="l18a.712.15"></span>προσδέχεσθαι μέντοι κατὰ τοὺς δακτύλους τὰ ἄρθρα τὰ
<span class="lb" data-page="18a.712" data-line="16" id="l18a.712.16"></span>ἐμβαλλόμενα ἀποστατικὰ ἔσεσθαι· τὰ γὰρ πλεῖστα οὕτω
<span class="lb" data-page="18a.712" data-line="17" id="l18a.712.17"></span>γίνεται, ἢν καὶ ὁτιοῦν φλεγμονῆς ὑπογένηται, ὡς εἰ μὴ
<span class="lb" data-page="18a.712" data-line="18" id="l18a.712.18"></span>δι’ ἀμαθίην τῶν δημοτέων ἐν αἰτίῃ ἔμελλεν ὁ ἰητρὸς ἔσεσθαι,
<span class="pb" data-page="18a.713" id="p18a.713"></span>
<span class="lb" data-page="18a.713" data-line="1" id="l18a.713.1"></span>οὐδὲν ἂν πάντως οὐδ’ ἐμβάλλειν ἔδει. τὰ μὲν οὖν
<span class="lb" data-page="18a.713" data-line="2" id="l18a.713.2"></span>κατὰ τὰ ἄρθρα ὀστέα ἐξίσχοντα ἐμβαλλόμενα οὕτω κινδυνώδεά
<span class="lb" data-page="18a.713" data-line="3" id="l18a.713.3"></span>ἐστιν ὡς εἴρηται.
</blockquote>
<span class="lb rule" data-page="18a.713" data-line="4" id="l18a.713.4"></span>
            <p>
<span class="lb" data-page="18a.713" data-line="5" id="l18a.713.5"></span>Οὐ ταὐτόν ἐστιν ἐκτετάσθαι τε λέγειν καὶ ἐκτείνεσθαι,
<span class="lb" data-page="18a.713" data-line="6" id="l18a.713.6"></span>καθάπερ οὐδὲ κεκάμφθαι καὶ κάμπτεσθαι· ἐκτετάσθαι
<span class="lb" data-page="18a.713" data-line="7" id="l18a.713.7"></span>μὲν γάρ τις εἰπὼν τὸ κῶλον ἓν αὐτοῦ σχῆμα μόνον
<span class="lb" data-page="18a.713" data-line="8" id="l18a.713.8"></span>δηλοῖ τὸ κατ’ εὐθυωρίαν οὐκ ἔχον τε τὸ μᾶλλον καὶ τὸ
<span class="lb" data-page="18a.713" data-line="9" id="l18a.713.9"></span>ἧττον· κεκάμφθαι δὲ εἰπὼν πάντα τὰ μετὰ τὴν ἔκτασιν σχήματα
<span class="lb" data-page="18a.713" data-line="10" id="l18a.713.10"></span>σημαίνει μᾶλλον καὶ ἧττον ἀλλήλων διαφέροντα μέχρι
<span class="lb" data-page="18a.713" data-line="11" id="l18a.713.11"></span>τῆς ἐσχάτης καμπῆς. τὸ δέ γε ἐκτείνεσθαι καὶ κάμπτεσθαι
<span class="lb" data-page="18a.713" data-line="12" id="l18a.713.12"></span>τῶν κινήσεων αὐτῶν ἐστι δηλωτικὸν ἐν τοῖς μετασχηματιζομένοις
<span class="lb" data-page="18a.713" data-line="13" id="l18a.713.13"></span>κώλοις γιγνόμενον. τὸ μὲν ἐκτείνεσθαι κατὰ τοῦ
<span class="lb" data-page="18a.713" data-line="14" id="l18a.713.14"></span>μεταξὺ τῆς τε ἐσχάτης καμπῆς καὶ τῆς ἀκριβοῦς ἐκτάσεως.
<span class="lb" data-page="18a.713" data-line="15" id="l18a.713.15"></span>τὸ κάμπτεσθαι δ’ ἔμπαλιν ἄχρι τῆς ἄκρας ἐκτάσεως, ἄχρι
<span class="lb" data-page="18a.713" data-line="16" id="l18a.713.16"></span>τῆς τελευταίας καμπῆς. νῦν οὖν ὁ Ἱπποκράτης εἰπὼν κεκάμφθαι
<span class="lb" data-page="18a.713" data-line="17" id="l18a.713.17"></span>μᾶλλον ἢ ἄχρι τῆς τελευταίας καμπῆς, τὸ κατ’
<span class="lb" data-page="18a.713" data-line="18" id="l18a.713.18"></span>εὐθυωρίαν μόνον παραιτεῖται· διὰ δὲ τοῦ κεκάμφθαι
<span class="pb" data-page="18a.714" id="p18a.714"></span>
<span class="lb" data-page="18a.714" data-line="1" id="l18a.714.1"></span>πάντα τὰ μεταξὺ ταύτης τε καὶ τῆς ἐσχάτης καμπῆς, ἐν
<span class="lb" data-page="18a.714" data-line="2" id="l18a.714.2"></span>οἷς ἀεὶ τὸ προσφορώτερον αἱρεῖσθαι προσήκει, ποτὲ μὲν
<span class="lb" data-page="18a.714" data-line="3" id="l18a.714.3"></span>ἐλάχιστον ἀποχωροῦντα τῆς ἄκρας ἐκτάσεώς πως, ἔστιν ὅτε
<span class="lb" data-page="18a.714" data-line="4" id="l18a.714.4"></span>καὶ πλέον. ὁπόταν δὲ χρῇ τούτων ἑκάτερον πράττειν, ἐκ
<span class="lb" data-page="18a.714" data-line="5" id="l18a.714.5"></span>τῶν προειρημένων δυνήσῃ στοχάζεσθαι.
</p>
<span class="lb rule" data-page="18a.714" data-line="6" id="l18a.714.6"></span>
          </article>

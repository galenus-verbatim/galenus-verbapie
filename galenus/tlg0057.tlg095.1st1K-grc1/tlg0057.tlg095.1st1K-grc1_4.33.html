<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.33">
<span class="pb page1" data-page="18a.715" id="p18a.715"></span>
<span class="milestone ed1page page1" data-n="5.650" data-unit="ed1page" id="ed1page.5.650"></span>
<span class="milestone ed2page page1" data-n="12.447" data-unit="ed2page" id="ed2page.12.447"></span>
<span class="lb head" data-page="18a.715" data-line="6" id="l18a.715.6"></span>
            <blockquote class="quote lemma">
<span class="lb" data-page="18a.715" data-line="7" id="l18a.715.7"></span>Καὶ ἰητρείη φαύλη ἀρκέσει τῶν τοιούτων ἑλκέων· ἀτὰρ καὶ
<span class="lb" data-page="18a.715" data-line="8" id="l18a.715.8"></span>ὅσα μὴ κατὰ τὰ ἄρθρα, ἀλλὰ κατ’ ἄλλην τινὰ ἴξιν τῶν
<span class="lb" data-page="18a.715" data-line="9" id="l18a.715.9"></span>ὀστέων ἀποκόπτεται, καὶ ταῦτα ἀσινέα ἐστὶ καὶ ἔτι εὐαλθέστερα
<span class="lb" data-page="18a.715" data-line="10" id="l18a.715.10"></span>τῶν ἑτέρων, καὶ ὅσα κατὰ τοὺς δακτύλους ὀστέα
<span class="lb" data-page="18a.715" data-line="11" id="l18a.715.11"></span>κατεαγότα ἐξίσχει μὴ κατὰ τὸ ἄρθρον, καὶ ταῦτα ἀσινέα
<span class="lb" data-page="18a.715" data-line="12" id="l18a.715.12"></span>ἐστὶν ἐμβαλλόμενα. ἀποκόψιες δὲ τέλειαι ὀστέων καὶ
<span class="lb" data-page="18a.715" data-line="13" id="l18a.715.13"></span>κατὰ τὰ ἄρθρα καὶ ἐν ποδὶ καὶ ἐν χειρὶ καὶ ἐν κνήμῃ
<span class="lb" data-page="18a.715" data-line="14" id="l18a.715.14"></span>τοῖσι παρὰ τὰ σφυρὰ καὶ ἐν πήχεϊ τοῖσι κατὰ τοὺς
<span class="lb" data-page="18a.715" data-line="15" id="l18a.715.15"></span>καρποὺς, τοῖσι πλείστοισιν ἀποκοπτομένοισιν ἀσινέα γίνεται,
<span class="lb" data-page="18a.715" data-line="16" id="l18a.715.16"></span>ὅσα ἂν μὴ αὐτίκα λειποθυμίη ἀνατρέψῃ ἢ τεταρταίοισιν
<span class="lb" data-page="18a.715" data-line="17" id="l18a.715.17"></span>ἐοῦσι πυρετὸς ξυνεχὴς ἐπιγένηται. ἀποσφακελίσιες
<span class="lb" data-page="18a.715" data-line="18" id="l18a.715.18"></span>μέντοι σαρκῶν καὶ ἐν τρώμασιν αἱμοῤῥόοισι γενομένοισιν
<span class="pb" data-page="18a.716" id="p18a.716"></span>
<span class="lb" data-page="18a.716" data-line="1" id="l18a.716.1"></span>ἢ ἀποσφίγξεσιν ἰσχυραῖς καὶ ἐν ὀστέων κατήγμασι
<span class="lb" data-page="18a.716" data-line="2" id="l18a.716.2"></span>γενομένοισι, πιεχθεῖσι μᾶλλον τοῦ καιροῦ, καὶ ἐν ἄλλοισι
<span class="lb" data-page="18a.716" data-line="3" id="l18a.716.3"></span>δεσμοῖσι βιαίοισι ἀποληφθέντα ἀποπίπτει πολλοῖσι, καὶ οἱ
<span class="lb" data-page="18a.716" data-line="4" id="l18a.716.4"></span>πολλοὶ περιγίνονται τῶν τοιούτων καὶ οἷσι μηροῦ μέρος
<span class="lb" data-page="18a.716" data-line="5" id="l18a.716.5"></span>τι ἀποπίπτει καὶ τῶν σαρκῶν καὶ τοῦ ὀστέου καὶ οἷσι
<span class="lb" data-page="18a.716" data-line="6" id="l18a.716.6"></span>βραχίονος. ἧσσον δὲ πήχεός τε καὶ κνήμης ἀποπεσούσης
<span class="lb" data-page="18a.716" data-line="7" id="l18a.716.7"></span>καὶ ἔτι εὐφόρως περιγίνονται. οἷσι μὲν οὖν κατεαγέντων
<span class="lb" data-page="18a.716" data-line="8" id="l18a.716.8"></span>ὀστέων ἀποσφακελίσιες αὐτίκα ἐγένοντο καὶ μελασμοὶ, τούτοισι
<span class="lb" data-page="18a.716" data-line="9" id="l18a.716.9"></span>μὲν ταχεῖαι περιῤῥήξιες γίνονται τοῦ σώματος καὶ
<span class="lb" data-page="18a.716" data-line="10" id="l18a.716.10"></span>τὰ ὑποπίπτοντα ταχέως ἀποπίπτει ἤδη τῶν ὀστέων προενδεδωκότων·
<span class="lb" data-page="18a.716" data-line="11" id="l18a.716.11"></span>οἷσι δὲ ὑγιέων ἐόντων τῶν ὀστέων οἱ μελασμοὶ
<span class="lb" data-page="18a.716" data-line="12" id="l18a.716.12"></span>γίνονται αἱ μὲν σάρκες ταχέως θνήσκουσι καὶ τούτοισι.
<span class="lb" data-page="18a.716" data-line="13" id="l18a.716.13"></span>τὰ δὲ ὀστέα βραδέως ἀφίστανται, ᾗ ἂν τὰ ὅρια
<span class="lb" data-page="18a.716" data-line="14" id="l18a.716.14"></span>τοῦ μελασμοῦ γένηται καὶ ἡ ψίλωσις τοῦ ὀστέου.
</blockquote>
<span class="lb rule" data-page="18a.716" data-line="15" id="l18a.716.15"></span>
            <p>
<span class="lb" data-page="18a.716" data-line="16" id="l18a.716.16"></span>Λέλεκται δὲ πολλάκις ἤδη φαύλην ὀνομάζειν ἰατρείαν
<span class="lb" data-page="18a.716" data-line="17" id="l18a.716.17"></span>τὴν ἀντικειμένην τῇ ἀκριβεῖ.
</p>
<span class="lb rule" data-page="18a.716" data-line="18" id="l18a.716.18"></span>
          </article>

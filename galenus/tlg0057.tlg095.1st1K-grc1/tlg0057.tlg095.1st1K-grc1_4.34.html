<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.34">
<span class="pb page1" data-page="18a.717" id="p18a.717"></span>
<span class="milestone ed1page page1" data-n="5.650" data-unit="ed1page" id="ed1page.5.650"></span>
<span class="milestone ed2page page1" data-n="12.447" data-unit="ed2page" id="ed2page.12.447"></span>
<span class="lb head" data-page="18a.717" data-line="1" id="l18a.717.1"></span>
            <blockquote class="quote lemma">
<span class="lb" data-page="18a.717" data-line="2" id="l18a.717.2"></span>Χρὴ δὲ ὅσα ἂν κατωτέρω τοῦ σώματος τῶν ὁρίων τοῦ μελασμοῦ
<span class="lb" data-page="18a.717" data-line="3" id="l18a.717.3"></span>ἔῃ, ταῦτα ὅταν ἤδη πάμπαν τεθνήκῃ καὶ ἀνάλγεα
<span class="lb" data-page="18a.717" data-line="4" id="l18a.717.4"></span>ᾖ, ἀφαιρέειν κατὰ τὸ ἄρθρον προμυθεόμενον ὅκως
<span class="lb" data-page="18a.717" data-line="5" id="l18a.717.5"></span>μὴ τετρώσῃς· ἢν γὰρ ὀδυνηθῇ ἀποταμνόμενος καὶ μήπω
<span class="lb" data-page="18a.717" data-line="6" id="l18a.717.6"></span>κηρήσῃ τὸ σῶμα τεθνεὸς ταύτῃ ᾗ ἀποτέμνεται, κάρτα
<span class="lb" data-page="18a.717" data-line="7" id="l18a.717.7"></span>κίνδυνος ὑπὸ τῆς ὀδύνης λειποθυμῆσαι. αἱ δὲ τοιαῦται
<span class="lb" data-page="18a.717" data-line="8" id="l18a.717.8"></span>λειποθυμίαι πολλοὺς παραχρῆμα ἤδη ἀπώλεσαν. μηροῦ
<span class="lb" data-page="18a.717" data-line="9" id="l18a.717.9"></span>μὲν οὖν ὀστέον ψιλωθὲν ἐκ τοιούτου τρόπου ὀγδοηκοσταῖον
<span class="lb" data-page="18a.717" data-line="10" id="l18a.717.10"></span>εἶδον ἀποστάν. ἡ μέντοι κνήμη τούτῳ τῷ ἀνθρώπῳ
<span class="lb" data-page="18a.717" data-line="11" id="l18a.717.11"></span>κατὰ τὸ γόνυ ἀφῃρέθη εἰκοσταίη, ἐδόκεε δέ μοι
<span class="lb" data-page="18a.717" data-line="12" id="l18a.717.12"></span>καὶ ἐγγυτέρω. οὐ γὰρ ἅμα, ἀλλ’ ἐπὶ τὸ προμηθέστερον
<span class="lb" data-page="18a.717" data-line="13" id="l18a.717.13"></span>ἔδοξέ μοί τι ποιέειν· κνήμης δὲ ὀστέα ἐκ τοιούτου μελασμοῦ
<span class="lb" data-page="18a.717" data-line="14" id="l18a.717.14"></span>μάλα κατὰ μέσην τὴν κνήμην ἐόντα, ἑξηκοσταῖά
<span class="lb" data-page="18a.717" data-line="15" id="l18a.717.15"></span>μοι ἀπέπεσεν, ὅσα ἐψιλώθη αὐτῶν. διενέγκοι μὲν γὰρ
<span class="lb" data-page="18a.717" data-line="16" id="l18a.717.16"></span>ἄν τι καὶ ἰητρείη ἰητρείης ἐς τὸ θᾶσσόν τε καὶ βραδύτερον
<span class="lb" data-page="18a.717" data-line="17" id="l18a.717.17"></span>τὰ ὀστέα ψιλούμενα ἀποπίπτειν. διενέγκοι δ’ ἄν τι
<span class="lb" data-page="18a.717" data-line="18" id="l18a.717.18"></span>καὶ πίεξις πιέξιος καὶ ἐπὶ τὸ ἰσχυρότερόν τε καὶ ἀσθενέστερον
<span class="lb" data-page="18a.717" data-line="19" id="l18a.717.19"></span><span class="milestone ed2page" data-n="12.448" data-unit="ed2page" id="ed2page.12.448"></span>καὶ ἐς τὸ θᾶσσόν τε καὶ βραδύτερον
<span class="pb" data-page="18a.718" id="p18a.718"></span>
<span class="lb" data-page="18a.718" data-line="1" id="l18a.718.1"></span>ἀπομελανθέντα ἀποθανεῖν τὰ νεῦρα καὶ τὰς σάρκας καὶ τὰς
<span class="lb" data-page="18a.718" data-line="2" id="l18a.718.2"></span>ἀρτηρίας καὶ τὰς φλέβας. ἐπεὶ ὅσα μὴ ἰσχυρῶς ἀποληφθέντα
<span class="lb" data-page="18a.718" data-line="3" id="l18a.718.3"></span>θνήσκει, ἔνια τῶν τοιουτέων οὐκ ἀφικνέεται ἐς ὀστέων ψιλώματα,
<span class="lb" data-page="18a.718" data-line="4" id="l18a.718.4"></span>ἀλλ’ ἐπιπολαιότερα ἐκπίπτει, ἔνια δὲ οὐδὲ ἐς νεύρων
<span class="lb" data-page="18a.718" data-line="5" id="l18a.718.5"></span>ψιλώματα ἀφικνεῖται, ἀλλ’ ἐπιπολαιότερα ἐκπίπτει, διά
<span class="lb" data-page="18a.718" data-line="6" id="l18a.718.6"></span>γ’ οὖν ταύτας τὰς προφάσιας οὐκ ἔστιν ἓν ὄνομα ἀριθμοῦ
<span class="lb" data-page="18a.718" data-line="7" id="l18a.718.7"></span>τῷ χρόνῳ θέσθαι, ἐν ὁκόσῳ ἕκαστα τούτων κρίνεται.
</blockquote>
<span class="lb rule" data-page="18a.718" data-line="8" id="l18a.718.8"></span>
            <p>
<span class="lb" data-page="18a.718" data-line="9" id="l18a.718.9"></span>Προειρηκὼς ὅτι μελαινομένων καὶ φθειρομένων τῶν
<span class="lb" data-page="18a.718" data-line="10" id="l18a.718.10"></span>περικειμένων τοῖς ὀστοῖς σαρκῶν ἀναγκαῖόν ἐστι καὶ τοῖς
<span class="lb" data-page="18a.718" data-line="11" id="l18a.718.11"></span>γυμνωθεῖσιν αὐτῶν ὀστοῖς τῷ χρόνῳ ταὐτὸν συμβῆναι καὶ
<span class="lb" data-page="18a.718" data-line="12" id="l18a.718.12"></span>διὰ τοῦτο κελεύσας ἀποκόπτειν αὐτὰ, νῦν συμβουλεύει τὴν
<span class="lb" data-page="18a.718" data-line="13" id="l18a.718.13"></span>ἀφαίρεσιν ποιεῖσθαι, μὴ ψαύοντα τῶν ὑγιῶν, ὅπως μὴ διὰ
<span class="lb" data-page="18a.718" data-line="14" id="l18a.718.14"></span>τὴν ὀδύνην ὁ κάμνων λειποθυμήσας ἰσχυρῶς δυσανακόμιστος
<span class="lb" data-page="18a.718" data-line="15" id="l18a.718.15"></span>γένηται. κατ’ ἄρθρον δὲ μᾶλλον, εἰ οἷόν τε, ποιεῖσθαι
<span class="lb" data-page="18a.718" data-line="16" id="l18a.718.16"></span>κελεύει τὴν ἀφαίρεσιν ἕνεκα τοῦ τάχους. ἐν μέσοις γὰρ
<span class="lb" data-page="18a.718" data-line="17" id="l18a.718.17"></span>τοῖς κώλοις χρόνος τρίβεται τῶν ὀστέων ἐκκοπτομένων, ἐπὶ
<span class="lb" data-page="18a.718" data-line="18" id="l18a.718.18"></span>δὲ τῶν ἄρθρων ἄνευ τοῦ ψαῦσαι τῶν ὀστῶν, ἀποκόπτεται
<span class="lb" data-page="18a.718" data-line="19" id="l18a.718.19"></span>τὸ πεπονθὸς μέρος τοῦ κώλου.
</p>
<span class="lb rule" data-page="18a.718" data-line="20" id="l18a.718.20"></span>
          </article>

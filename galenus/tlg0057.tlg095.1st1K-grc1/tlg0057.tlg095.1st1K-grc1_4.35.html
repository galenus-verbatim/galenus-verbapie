<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.35">
<span class="pb page1" data-page="18a.719" id="p18a.719"></span>
<span class="milestone ed1page page1" data-n="5.650" data-unit="ed1page" id="ed1page.5.650"></span>
<span class="milestone ed2page page1" data-n="12.448" data-unit="ed2page" id="ed2page.12.448"></span>
<span class="lb head" data-page="18a.719" data-line="1" id="l18a.719.1"></span>
            <blockquote class="quote lemma">
<span class="lb" data-page="18a.719" data-line="2" id="l18a.719.2"></span>Προσδέχεσθαι δὲ μάλα χρὴ τοιαῦτα ἰήματα. ἐπιδέειν γὰρ
<span class="lb" data-page="18a.719" data-line="3" id="l18a.719.3"></span>φοβερώτερά ἐστιν ἤ τινι ἰητρεύειν καὶ ἰητρείη πραείη
<span class="lb" data-page="18a.719" data-line="4" id="l18a.719.4"></span>ἀρκέει πᾶσι τοιούτοισι· αὐτὰ γὰρ ἑωυτὰ κρίνει μόνον·
<span class="lb" data-page="18a.719" data-line="5" id="l18a.719.5"></span>τῆς τε διαίτης ἐπιμελέεσθαι χρὴ ὡς κατὰ δύναμιν ἀπύρετος
<span class="lb" data-page="18a.719" data-line="6" id="l18a.719.6"></span>ἔῃ.
</blockquote>
<span class="lb rule" data-page="18a.719" data-line="7" id="l18a.719.7"></span>
            <p>
<span class="lb" data-page="18a.719" data-line="8" id="l18a.719.8"></span><span class="milestone ed1page" data-n="5.651" data-unit="ed1page" id="ed1page.5.651"></span>Οὐ μόνον τῶν καμνόντων ἀεὶ φαίνεται κηδόμενος
<span class="lb" data-page="18a.719" data-line="9" id="l18a.719.9"></span>ὁ Ἱπποκράτης, ἀλλὰ καὶ τῶν ἰατρῶν ὡς ἀνέγκλητοι
<span class="lb" data-page="18a.719" data-line="10" id="l18a.719.10"></span>μὲν ἀεὶ παρὰ τοῖς κάμνουσιν ὦσιν, εὐδοκιμῶσι δὲ τὰ πλεῖστα.
<span class="lb" data-page="18a.719" data-line="11" id="l18a.719.11"></span>διὰ τοῦτ’ οὖν ἐπισημαίνεταί τε καὶ διορίζεται τὰ
<span class="lb" data-page="18a.719" data-line="12" id="l18a.719.12"></span>κατὰ φαντασίαν μεγάλα πάθη τῶν κατὰ δύναμιν. ἐπὶ μὲν
<span class="lb" data-page="18a.719" data-line="13" id="l18a.719.13"></span>οὖν τῶν κατὰ δύναμιν ἰσχυρῶν, οὐ μὴν φαινομένων γε τοιούτων,
<span class="lb" data-page="18a.719" data-line="14" id="l18a.719.14"></span>ἀποδιδράσκειν κελεύει. προΐεσθαι δὲ τὰ κατὰ φαντασίαν
<span class="lb" data-page="18a.719" data-line="15" id="l18a.719.15"></span>μεγάλα, καθάπερ καὶ ταυτὶ τὰ νῦν περὶ ὧν ὁ λόγος. ὅταν
<span class="lb" data-page="18a.719" data-line="16" id="l18a.719.16"></span>γὰρ ἀκριβῶς τι νεκρωθῇ μέρος, οὐκέτι συμπάθειαν ἰσχυρὰν
<span class="lb" data-page="18a.719" data-line="17" id="l18a.719.17"></span>ἄγει τὰ πλησιάζοντα. ταῦτ’ οὖν ἐὰν ἀποκόψῃς, τὸν ἐν
<span class="pb" data-page="18a.720" id="p18a.720"></span>
<span class="lb" data-page="18a.720" data-line="1" id="l18a.720.1"></span>τῇ χειρουργίᾳ τῆς λειποθυμίας φυλαξάμενος κίνδυνον οὐκέτι
<span class="lb" data-page="18a.720" data-line="2" id="l18a.720.2"></span>οὐδὲν ἀκολουθήσει δυσχερές.
</p>
<span class="lb rule" data-page="18a.720" data-line="3" id="l18a.720.3"></span>
          </article>

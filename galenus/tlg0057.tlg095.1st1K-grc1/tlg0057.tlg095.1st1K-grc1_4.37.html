<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.37">
<span class="pb page1" data-page="18a.722" id="p18a.722"></span>
<span class="milestone ed1page page1" data-n="5.651" data-unit="ed1page" id="ed1page.5.651"></span>
<span class="milestone ed2page page1" data-n="12.449" data-unit="ed2page" id="ed2page.12.449"></span>
<span class="lb head" data-page="18a.722" data-line="6" id="l18a.722.6"></span>
            <blockquote class="quote lemma">
<span class="lb" data-page="18a.722" data-line="7" id="l18a.722.7"></span>Ἐπεὶ ὅταν γε ὁ χρόνος ἐγγένηται πλείων καὶ καθαρὰ τὰ ἕλκεα
<span class="lb" data-page="18a.722" data-line="8" id="l18a.722.8"></span>γένηται, οὐκέτι ταῦτα τὰ σχήματα ἐπιτήδειά ἐστιν,
<span class="lb" data-page="18a.722" data-line="9" id="l18a.722.9"></span>ἀλλ’ ἡ εὐθεῖα θέσις καὶ ἐνίοτε ἐπὶ τὸ κατάῤῥοπον ῥέποντα·
<span class="lb" data-page="18a.722" data-line="10" id="l18a.722.10"></span>ἀνὰ χρόνον γὰρ ἐνίοισι τούτων ἀποστάσιες ὀστέου
<span class="lb" data-page="18a.722" data-line="11" id="l18a.722.11"></span>γίνονται καὶ ὑποδεσμίδων δέονται.
</blockquote>
<span class="lb rule" data-page="18a.722" data-line="12" id="l18a.722.12"></span>
            <p>
<span class="lb" data-page="18a.722" data-line="13" id="l18a.722.13"></span>Ὥσπερ ὁπόταν τὰς αἱμοῤῥαγίας ἐφυλάττετο τὴν εὐθεῖαν
<span class="lb" data-page="18a.722" data-line="14" id="l18a.722.14"></span>θέσιν τοῦ κώλου, καίτοι μέσην τε καὶ δικαίαν οὖσαν,
<span class="lb" data-page="18a.722" data-line="15" id="l18a.722.15"></span>ἐπὶ τὸ ἀνάῤῥοπον ἦγεν εἰς τοσοῦτον ἄχρι τοῦ χωρὶς ὀδύνης
<span class="lb" data-page="18a.722" data-line="16" id="l18a.722.16"></span>τοῦ κάμνοντος ἀναταθῆναι τὸ κῶλον, οὕτως νῦν ἐνίοτε μετρίως
<span class="lb" data-page="18a.722" data-line="17" id="l18a.722.17"></span>κατάῤῥοπον ἀξιοῖ σχηματίζεσθαι τὸ κῶλον ἕνεκα τῆς
<span class="lb" data-page="18a.722" data-line="18" id="l18a.722.18"></span>ἐκκρίσεως τῶν ἰχώρων. ὅπου γὰρ οὔθ’ αἱμοῤῥαγίας ἐστὶ
<span class="pb" data-page="18a.723" id="p18a.723"></span>
<span class="lb" data-page="18a.723" data-line="1" id="l18a.723.1"></span>κίνδυνος οὔτε συμπαθείας οὔτε φλεγμονῆς, ἤδη ὄντα καθαρὰ
<span class="lb" data-page="18a.723" data-line="2" id="l18a.723.2"></span>τὰ ἕλκη μόνης ἐπουλώσεως χρήζει, περὶ παντός ἐστι
<span class="lb" data-page="18a.723" data-line="3" id="l18a.723.3"></span>ποιητέον, ὡς μήτε πῦον ὑφίσταται τότε μήτε ἰχώρ τις λεπτὸς,
<span class="lb" data-page="18a.723" data-line="4" id="l18a.723.4"></span>ἀλλ’ ἀποῤῥέει πάντα. κολπωθέντος μέντοι τινὸς αὐτόθι
<span class="lb" data-page="18a.723" data-line="5" id="l18a.723.5"></span>μέρους, εἴωθε γὰρ ἐνίοτε καὶ τοῦτο γίγνεσθαι, τῶν
<span class="lb" data-page="18a.723" data-line="6" id="l18a.723.6"></span>ἰχώρων ἀναβιβρωσκόντων ἐκεῖνα τὰ μόρια, ἃ κατ’ ἐκεῖνον
<span class="lb" data-page="18a.723" data-line="7" id="l18a.723.7"></span>τὸν χρόνον ἐν ᾧ διὰ τὸν φόβον τῆς <span class="milestone ed2page" data-n="12.450" data-unit="ed2page" id="ed2page.12.450"></span>αἱμοῤῥαγίας
<span class="lb" data-page="18a.723" data-line="8" id="l18a.723.8"></span>ἀνάῤῥοπον ἡγούμεθα σχῆμα, χρείας ἕξομεν ὑποδεσμίδων αἷς
<span class="lb" data-page="18a.723" data-line="9" id="l18a.723.9"></span>προστελοῦμεν τὸν κόλπον. ἡ δ’ ἐπίδεσις ἐν τῷ τοιούτῳ
<span class="lb" data-page="18a.723" data-line="10" id="l18a.723.10"></span>καιρῷ κατὰ τὸν ἐναντίον γίνεται τρόπον ἁπάσαις ταῖς ἔμπροσθεν
<span class="lb" data-page="18a.723" data-line="11" id="l18a.723.11"></span>εἰρημέναις. ἐπ’ ἐκείνων μὲν γὰρ ἐκ τῶν κάτω
<span class="lb" data-page="18a.723" data-line="12" id="l18a.723.12"></span>μερῶν ἀρχόμενοι τελευτῶμεν ἄνω. κατὰ δὲ τὰς νῦν προκειμένας
<span class="lb" data-page="18a.723" data-line="13" id="l18a.723.13"></span>διαθέσεις, ἐφ’ ὦν ἐκκρίνεσθαι βουλόμεθα τὸ πῦον
<span class="lb" data-page="18a.723" data-line="14" id="l18a.723.14"></span>ἄνωθεν, ἀρχομένους ἐπὶ τὰ κάτω χρὴ νέμεσθαι παυομένους
<span class="lb" data-page="18a.723" data-line="15" id="l18a.723.15"></span>ἀνωτέρω βραχεῖ τοῦ κατὰ τὸν κόλπον στόματος, ἵν’ ἐκ μὲν
<span class="lb" data-page="18a.723" data-line="16" id="l18a.723.16"></span>τοῦ πυθμένος αὐτοῦ πᾶν ἐκθλίβηται διὰ τῆς εἰρημένης
<span class="lb" data-page="18a.723" data-line="17" id="l18a.723.17"></span>ἐπιδέσεως, ἀνεῳγμένου δὲ τοῦ στόματος εὐθέως ἐκρέῃ.
</p>
<span class="lb rule" data-page="18a.723" data-line="18" id="l18a.723.18"></span>
          </article>

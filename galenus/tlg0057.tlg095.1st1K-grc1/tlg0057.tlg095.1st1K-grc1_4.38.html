<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.38">
<span class="pb page1" data-page="18a.724" id="p18a.724"></span>
<span class="milestone ed1page page1" data-n="5.651" data-unit="ed1page" id="ed1page.5.651"></span>
<span class="milestone ed2page page1" data-n="12.450" data-unit="ed2page" id="ed2page.12.450"></span>
<span class="lb head" data-page="18a.724" data-line="1" id="l18a.724.1"></span>
            <blockquote class="quote lemma">
<span class="lb" data-page="18a.724" data-line="2" id="l18a.724.2"></span>Προσδέχεσθαι δὲ χρὴ τοὺς τοιούτους ἀνὰ χρόνον ὑπὸ δυσεντερίης
<span class="lb" data-page="18a.724" data-line="3" id="l18a.724.3"></span>πιέζεσθαι· καὶ γὰρ ἐπὶ τοῖς μελαινομένοισι τοῖσι
<span class="lb" data-page="18a.724" data-line="4" id="l18a.724.4"></span>πλείστοισι ἐπιγίνεται δυσεντερίη καὶ ἐπὶ τῇσιν αἱμοῤῥαγίῃσιν
<span class="lb" data-page="18a.724" data-line="5" id="l18a.724.5"></span>ἐξ ἑλκέων. ἐπιγίνεται δὲ ὡς ἐπὶ τὸ πολὺ κεκριμένων
<span class="lb" data-page="18a.724" data-line="6" id="l18a.724.6"></span>ἤδη καὶ τῶν μελασμῶν καὶ τῆς αἱμοῤῥαγίης.
</blockquote>
<span class="lb rule" data-page="18a.724" data-line="7" id="l18a.724.7"></span>
            <p>
<span class="lb" data-page="18a.724" data-line="8" id="l18a.724.8"></span>Τὴν τῆς δυσεντερίας προσηγορίαν ἔοικεν ὁ Ἱπποκράτης
<span class="lb" data-page="18a.724" data-line="9" id="l18a.724.9"></span>οὐ κατὰ τῆς τῶν ἐντέρων ἑλκώσεως ἐπιφέρειν, ὡς οἱ
<span class="lb" data-page="18a.724" data-line="10" id="l18a.724.10"></span>πολλοὶ τῶν ἰατρῶν, ἀλλὰ κατὰ τῆς αἱματώδους ἐκκρίσεως
<span class="lb" data-page="18a.724" data-line="11" id="l18a.724.11"></span>διὰ τῶν ἐντέρων γιγνομένης, ὥστε καὶ ὅταν ἀῤῥωστίᾳ τοῦ
<span class="lb" data-page="18a.724" data-line="12" id="l18a.724.12"></span>ἥπατος αἱματώδη διαχωρῆται καὶ τότε ὀνομάζεσθαι δυσεντερίαν
<span class="lb" data-page="18a.724" data-line="13" id="l18a.724.13"></span>τὸ πάθος, ὅπερ καὶ φαίνεται γιγνόμενόν τε καὶ λεγόμενον
<span class="lb" data-page="18a.724" data-line="14" id="l18a.724.14"></span>ὑπὸ τῶν ἰατρῶν. καὶ πολλοὺς ἴστε τῶν οὕτω πεπονθότων
<span class="lb" data-page="18a.724" data-line="15" id="l18a.724.15"></span>ἀπολλυμένους ἀγνοίᾳ τῶν θεραπευόντων. ἐπεὶ δ’
<span class="lb" data-page="18a.724" data-line="16" id="l18a.724.16"></span>ἐνίοτε διὰ τὴν τῶν ἐξιόντων δριμύτητα συνεκκρίνηταί τις
<span class="lb" data-page="18a.724" data-line="17" id="l18a.724.17"></span>ἅμα τοῖς διαχωρήμασι κατ’ ἀρχὰς, ἀμελῇ δὲ τοῦ χρόνου
<span class="lb" data-page="18a.724" data-line="18" id="l18a.724.18"></span>προϊόντος ἤδη καὶ τῶν ἐντέρων αὐτῶν ξύσματα διὰ τοῦ
<span class="pb" data-page="18a.725" id="p18a.725"></span>
<span class="lb" data-page="18a.725" data-line="1" id="l18a.725.1"></span>θεραπεύειν ὡς ἕλκωσιν ἐντέρων μόνην, οἱ πολλοὶ τῶν ἰατρῶν
<span class="lb" data-page="18a.725" data-line="2" id="l18a.725.2"></span>ἀμελοῦντες τοῦ ἥπατος αἴτιοι θανάτου τοῖς κάμνουσιν ἐγένοντο.
<span class="lb" data-page="18a.725" data-line="3" id="l18a.725.3"></span>νόσημα μὲν οὖν ἐστιν ἥ τε τοῦ ἥπατος ἀῤῥωστία καὶ
<span class="lb" data-page="18a.725" data-line="4" id="l18a.725.4"></span>ἡ τῶν ἐντέρων ἕλκωσις. κοινὸν δὲ σύμπτωμά ἐστιν ἡ διὰ
<span class="lb" data-page="18a.725" data-line="5" id="l18a.725.5"></span>τῆς ἕδρας ἔκκρισις αἱματώδης οὐ κατὰ τὰς εἰρημένας αἰτίας
<span class="lb" data-page="18a.725" data-line="6" id="l18a.725.6"></span>γιγνομένη· καὶ γὰρ διὰ πλῆθος αἵματος ἀναστομουμένων
<span class="lb" data-page="18a.725" data-line="7" id="l18a.725.7"></span>εἰς ἔντερα φλεβῶν αἱματώδη διαχωροῦσιν, ὡς εἶναι τὸ
<span class="lb" data-page="18a.725" data-line="8" id="l18a.725.8"></span>πάθημα παραπλήσιον αἱμοῤῥοΐσι, μόνῳ διαφέρον τῷ κατὰ
<span class="lb" data-page="18a.725" data-line="9" id="l18a.725.9"></span>μὲν τὴν ἕδραν ἐκείνας γίγνεσθαι, κατὰ δὲ τὰς τῶν ἐντέρων
<span class="lb" data-page="18a.725" data-line="10" id="l18a.725.10"></span>ἕλικας ἀναστομοῦσθαι τὰς φλέβας ἐπὶ τούτων ἢ καὶ κατὰ
<span class="lb" data-page="18a.725" data-line="11" id="l18a.725.11"></span>τὸ ἀπευθυσμένον μὲν αὐτὸ, πόῤῥω μέντοι τῆς ἕδρας ἄνω
<span class="lb" data-page="18a.725" data-line="12" id="l18a.725.12"></span>κατὰ τὴν <span class="milestone ed1page" data-n="5.652" data-unit="ed1page" id="ed1page.5.652"></span>ἀρχὴν αὐτοῦ καὶ πολλοὺς εἴδομεν τοῦτο
<span class="lb" data-page="18a.725" data-line="13" id="l18a.725.13"></span>πάσχοντας ὧν ἀπεκόπη τι κῶλον, ἀλλὰ καὶ ὅσοι κατέλυσαν
<span class="lb" data-page="18a.725" data-line="14" id="l18a.725.14"></span>ἀθρόως ἰσχυρὰ γυμνάσια κατὰ τὸν ἔμπροσθεν χρόνον εἰθισμένα,
<span class="lb" data-page="18a.725" data-line="15" id="l18a.725.15"></span>τινὲς μὲν ἀθλήσαντες, ἔνιοι δὲ σκάπτοντες ἢ τοιοῦτόν
<span class="lb" data-page="18a.725" data-line="16" id="l18a.725.16"></span>τι φιλοπόνως ἐργαζόμενοι· ἐὰν γὰρ μὴ συγκαταλύσωσι
<span class="lb" data-page="18a.725" data-line="17" id="l18a.725.17"></span>τοῖς γυμνασίοις καὶ τὸ πλῆθος τῆς ἐδωδῆς, ἣν ὅτ’ ἐπόνουν
<span class="lb" data-page="18a.725" data-line="18" id="l18a.725.18"></span>ἐποιοῦντο, τινὲς μὲν ἐν τάχει πληθωρικοῖς ἁλίσκονται νοσήμασιν,
<span class="pb" data-page="18a.726" id="p18a.726"></span>
<span class="lb" data-page="18a.726" data-line="1" id="l18a.726.1"></span>ἔνιοι δὲ εὐτυχέστερον πράξαντες τῷ ὑφ’ Ἱπποκράτους
<span class="lb" data-page="18a.726" data-line="2" id="l18a.726.2"></span>εἰρημένῳ συμπτώματι δυσεντερίας· οὕτω γὰρ ὠνόμασεν,
<span class="lb" data-page="18a.726" data-line="3" id="l18a.726.3"></span>ὡς ἔφην, τὴν διαχώρησιν τοῦ αἵματος. ἐνίους δὲ ἤδη οἶδα
<span class="lb" data-page="18a.726" data-line="4" id="l18a.726.4"></span>τῇ διὰ ῥινῶν αἱμοῤῥαγίᾳ σωζομένους, ἄλλους δὲ ἁλισκομένους
<span class="lb" data-page="18a.726" data-line="5" id="l18a.726.5"></span>χολέρᾳ, καὶ γίνεται πᾶσιν αἷμα ἐκ περιόδου τοῦ πάμπαν,
<span class="lb" data-page="18a.726" data-line="6" id="l18a.726.6"></span>ἴσως ὡς ἔγγιστα τῷ χρόνῳ τὰ τοιαῦτα συμπτώματα.
<span class="lb" data-page="18a.726" data-line="7" id="l18a.726.7"></span>κακωθέντες γὰρ ἐπὶ ταῖς ἀθρόαις κενώσεσι καὶ <span class="milestone ed2page" data-n="12.451" data-unit="ed2page" id="ed2page.12.451"></span>καταψυχθέντες
<span class="lb" data-page="18a.726" data-line="8" id="l18a.726.8"></span>οὐ προσέχουσι τῇ μετὰ ταῦτα διαίτῃ. πάλιν
<span class="lb" data-page="18a.726" data-line="9" id="l18a.726.9"></span>δ’ ἀφυλάκτως διαιτώμενοι πάλιν πλῆθος ἀθροίζουσιν ἴσον
<span class="lb" data-page="18a.726" data-line="10" id="l18a.726.10"></span>τῷ πρόσθεν ἐν ἴσῳ χρόνῳ. κοινὴν οὖν αἰτίαν ἁπάντων
<span class="lb" data-page="18a.726" data-line="11" id="l18a.726.11"></span>τῶν οὕτω πασχόντων ἐροῦμεν εἶναι πληθώραν ἐκκενουμένην
<span class="lb" data-page="18a.726" data-line="12" id="l18a.726.12"></span>διὰ φλεβῶν ἀναστομώσεως ἢ κατὰ ῥῖνας ἢ καθ’ ἕδραν ἢ
<span class="lb" data-page="18a.726" data-line="13" id="l18a.726.13"></span>κατ’ ἔντερα γινομένης. αὐτὴν δὲ τὴν πληθώραν ἀθροίζεσθαι
<span class="lb" data-page="18a.726" data-line="14" id="l18a.726.14"></span>τοῖς ἐσθίουσι μὲν, ὡς ἔμπροσθεν ἤσθιον δαψιλῶς, μὴ
<span class="lb" data-page="18a.726" data-line="15" id="l18a.726.15"></span>δαπανοῦσι δὲ τὸ ἐκ τῆς τροφῆς ἀθροιζόμενον αἷμα. τούτῳ
<span class="lb" data-page="18a.726" data-line="16" id="l18a.726.16"></span>τῷ λόγῳ κοινῷ πάντων ὄντι τῶν οὕτω πασχόντων ὑποπέπτωκε
<span class="lb" data-page="18a.726" data-line="17" id="l18a.726.17"></span>καὶ τὰ ὑφ’ Ἱπποκράτους εἰρημένα. οἶς γὰρ ἀπεκόπη
<span class="lb" data-page="18a.726" data-line="18" id="l18a.726.18"></span>τι κῶλον ἡ πρότερον εἰς αὐτὸ παραγενομένη τροφὴ κατὰ
<span class="pb" data-page="18a.727" id="p18a.727"></span>
<span class="lb" data-page="18a.727" data-line="1" id="l18a.727.1"></span>τὰς φλέβας ἀθροιζομένη πλῆθος αἵματος ἐργάζεται. συμβουλεύειν
<span class="lb" data-page="18a.727" data-line="2" id="l18a.727.2"></span>δὲ χρὴ τοῖς τοιούτοις ἅπασιν ἐλάττω τ’ ἐσθίειν
<span class="lb" data-page="18a.727" data-line="3" id="l18a.727.3"></span>ἢ πρόσθεν, ὀλιγότροφά τε ταῦτα εἶναι καὶ συνεχῶς ὑπάγειν
<span class="lb" data-page="18a.727" data-line="4" id="l18a.727.4"></span>γαστέρα, γυμνάζεσθαί τε καθόσον ἂν δύναιντο καὶ τρίβεσθαι
<span class="lb" data-page="18a.727" data-line="5" id="l18a.727.5"></span>πλείω καὶ μὴ λούεσθαι μετὰ τροφὴν, ἀλλὰ πρὸ τροφῆς
<span class="lb" data-page="18a.727" data-line="6" id="l18a.727.6"></span>πολλάκις. εἰ δὲ καὶ διαφορητικοῖς ὕδασιν ἔχοιεν χρῆσθαι,
<span class="lb" data-page="18a.727" data-line="7" id="l18a.727.7"></span>κάλλιστα οὕτω πράττοιεν. ταῦτα μὲν οὖν εἴρηταί μοι
<span class="lb" data-page="18a.727" data-line="8" id="l18a.727.8"></span>κατὰ τὸ πάρεργον οὐκ ὄντα πάρεργα. διὰ τί δὲ καὶ τῶν αἱμοῤῥαγησάντων
<span class="lb" data-page="18a.727" data-line="9" id="l18a.727.9"></span>ἰσχυρῶς ἐνίοις ἐπιγίγνεται μετά τινα χρόνον
<span class="lb" data-page="18a.727" data-line="10" id="l18a.727.10"></span>ἡ τοιαύτη δυσεντερία, προσθεῖναι χρὴ τῷ λόγῳ· συμβαίνει
<span class="lb" data-page="18a.727" data-line="11" id="l18a.727.11"></span>δὴ καὶ τούτοις τοιοῦτον, ἐπὶ ταῖς σφοδραῖς αἱμοῤῥαγίαις
<span class="lb" data-page="18a.727" data-line="12" id="l18a.727.12"></span>καταψύχεται τὸ σῶμα καὶ διὰ τοῦθ’ ἧττον ἢ πρόσθεν
<span class="lb" data-page="18a.727" data-line="13" id="l18a.727.13"></span>ἐκκενοῦται διὰ τοῦ δέρματος. ὑπομένον δὲ ἐν τῷ σώματι
<span class="lb" data-page="18a.727" data-line="14" id="l18a.727.14"></span>τὸ μὴ κενούμενον αὐξάνει τὸ πλῆθος τοῦ αἵματος, ἐφ’ ᾧ
<span class="lb" data-page="18a.727" data-line="15" id="l18a.727.15"></span>καθότι δέδεικται πρόσθεν αἵ τε χολέραι καὶ αἱ διὰ ῥινῶν
<span class="lb" data-page="18a.727" data-line="16" id="l18a.727.16"></span>αἱμοῤῥαγίαι καὶ αἱματώδεις δυσεντερίαι γίγνονται· καὶ γὰρ
<span class="lb" data-page="18a.727" data-line="17" id="l18a.727.17"></span>οὕτως αὐτὰς ὀνομάζω ἕνεκα σαφοῦς διδασκαλίας. ἕπονται
<span class="lb" data-page="18a.727" data-line="18" id="l18a.727.18"></span>δ’, ὡς ἔφην, αἵματος πλήθει διὰ ῥώμην μᾶλλον οὐκ ἀῤῥωστίαν
<span class="pb" data-page="18a.728" id="p18a.728"></span>
<span class="lb" data-page="18a.728" data-line="1" id="l18a.728.1"></span>ἐπὶ τὴν ἔκκρισιν αὐτοῦ τῆς φύσεως ὁρμώσης ἔμπαλιν
<span class="lb" data-page="18a.728" data-line="2" id="l18a.728.2"></span>ἢ ἐπὶ τῶν ἡπατικῶν ἔχει διαθέσεων. ἐν ἐκείναις γὰρ
<span class="lb" data-page="18a.728" data-line="3" id="l18a.728.3"></span>ἀῤῥωστία τοῦ ἥπατος αἱματώδη δι’ ἐντέρων ὑπέρχεται. ἐὰν
<span class="lb" data-page="18a.728" data-line="4" id="l18a.728.4"></span>μὲν ἤτοι δι’ αἱμοῤῥοΐδων ἢ διὰ τῶν εἰς ἔντερα καθηκουσῶν
<span class="lb" data-page="18a.728" data-line="5" id="l18a.728.5"></span>φλεβῶν ἢ διὰ τῶν εἰς τὰς ῥῖνας ἡ φύσις ἰσχύσῃ τὸ περιττὸν
<span class="lb" data-page="18a.728" data-line="6" id="l18a.728.6"></span>ἐκκρῖναι, σὺν εὐτυχίᾳ τοῦ πληθωριῶντος ἡ κένωσις ἐγένετο·
<span class="lb" data-page="18a.728" data-line="7" id="l18a.728.7"></span>μὴ δεξαμένων δὲ τῶν ἐνταῦθα χωρίων τὸ πλῆθος,
<span class="lb" data-page="18a.728" data-line="8" id="l18a.728.8"></span>ἀλλ’ ἐπὶ θώρακα καὶ πνεύμονα ῥυέντος αὐτοῦ, χαλεπὸν ἤδη
<span class="lb" data-page="18a.728" data-line="9" id="l18a.728.9"></span>τὸ πάθημα. δυοῖν γὰρ θάτερον περιπλευμονίαις τε καὶ
<span class="lb" data-page="18a.728" data-line="10" id="l18a.728.10"></span>πλευρίτισιν ἢ ἀναγωγαῖς αἵματος οἱ τοιοῦτοι περιπίπτουσι.
</p>
<span class="lb rule" data-page="18a.728" data-line="11" id="l18a.728.11"></span>
          </article>

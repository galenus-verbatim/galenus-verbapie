<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.39">
<span class="pb page1" data-page="18a.728" id="p18a.728"></span>
<span class="milestone ed1page page1" data-n="5.652" data-unit="ed1page" id="ed1page.5.652"></span>
<span class="milestone ed2page page1" data-n="12.451" data-unit="ed2page" id="ed2page.12.451"></span>
<span class="lb head" data-page="18a.728" data-line="12" id="l18a.728.12"></span>
            <blockquote class="quote lemma">
<span class="lb" data-page="18a.728" data-line="13" id="l18a.728.13"></span>Καὶ ὁρμᾶται μὲν λαύρως καὶ ἰσχυρῶς, ἀτὰρ οὔτε πολυήμερος
<span class="lb" data-page="18a.728" data-line="14" id="l18a.728.14"></span>γίνεται οὔτε θανατώδης, οὔτε γὰρ μάλα ἀπόσιτοι
<span class="lb" data-page="18a.728" data-line="15" id="l18a.728.15"></span>γίνονται οἱ τοιοῦτοι οὔτε ἄλλως ξυμφέρει κενεαγγέειν.
</blockquote>
<span class="lb rule" data-page="18a.728" data-line="16" id="l18a.728.16"></span>
            <span class="pb" data-page="18a.729" id="p18a.729"></span>
            <p>
<span class="lb" data-page="18a.729" data-line="1" id="l18a.729.1"></span>Οὐχ ὡς ἱστορίαν γράφων τῶν συμβαινόντων τοῖς οὕτω
<span class="lb" data-page="18a.729" data-line="2" id="l18a.729.2"></span>κάμνουσιν, ὥσπερ ὁ Θουκυδίδης, ἡνίκα διηγεῖται τὸν λοιμὸν,
<span class="lb" data-page="18a.729" data-line="3" id="l18a.729.3"></span>ἀλλ’ ἕνεκα διορισμοῦ τῶν ἐφ’ ἑτέραις αἰτίαις γιγνομένων
<span class="lb" data-page="18a.729" data-line="4" id="l18a.729.4"></span>δυσεντεριῶν, ταῦτα προσέθηκεν ὁ Ἱπποκράτης, ὥστ’ εἰ
<span class="lb" data-page="18a.729" data-line="5" id="l18a.729.5"></span>μὴ καὶ τῆς προκειμένης πραγματείας ἴδιός ἐστιν ὁ λόγος,
<span class="lb" data-page="18a.729" data-line="6" id="l18a.729.6"></span>οὐδὲν χεῖρον αὐτὸν ἐξεργάσασθαι παμπόλλων ἰατρῶν ἀδυνατούντων
<span class="lb" data-page="18a.729" data-line="7" id="l18a.729.7"></span>διακρῖναι τὰς διαθέσεις, ἐφ’ αἷς ἐκκρίσεις αἵματος
<span class="lb" data-page="18a.729" data-line="8" id="l18a.729.8"></span>γίγνονται. νομίζουσι γοῦν ἔνιοι πάσας <span class="milestone ed2page" data-n="12.452" data-unit="ed2page" id="ed2page.12.452"></span>αὐτὰς ἑλκώσεσιν
<span class="lb" data-page="18a.729" data-line="9" id="l18a.729.9"></span>ἐντέρων ἕπεσθαι, μεγάλως σφαλλόμενοι. ἡ μὲν οὖν
<span class="lb" data-page="18a.729" data-line="10" id="l18a.729.10"></span>ἀπὸ τῶν αἱμοῤῥοΐδων ἔκκρισις οὐδ’ αὐτοὺς τοὺς κάμνοντας
<span class="lb" data-page="18a.729" data-line="11" id="l18a.729.11"></span>λανθάνει. τῶν δ’ ἄνωθεν ἐπὶ τὴν ἕδραν ἀφικνουμένων
<span class="lb" data-page="18a.729" data-line="12" id="l18a.729.12"></span>αἱματωδῶν ἔνια μὲν εὐθὺς ἐξ ἀρχῆς ἥκει, τινὰ δὲ προηγήσατό
<span class="lb" data-page="18a.729" data-line="13" id="l18a.729.13"></span>τι τοιοῦτον, εἰ ἐξαίφνης διαχωρήσειεν αἷμα πολὺ, γιγνώσκειν
<span class="lb" data-page="18a.729" data-line="14" id="l18a.729.14"></span>ἀναστόμωσιν ἀγγείου γεγονέναι τῆς φύσεως τὸ βαρῦνον
<span class="lb" data-page="18a.729" data-line="15" id="l18a.729.15"></span>αὐτὴν ἀποκρινούσης. ἐκ τούτου τοῦ γένους ἐστὶ καὶ
<span class="lb" data-page="18a.729" data-line="16" id="l18a.729.16"></span>ἡ νῦν ὑφ’ Ἱπποκράτους εἰρημένη δυσεντερία λάβρως ὁρμᾶται
<span class="lb" data-page="18a.729" data-line="17" id="l18a.729.17"></span>καὶ ταχέως παύεται, μετὰ τοῦ μηδ’ ἀνορέκτους τοὺς
<span class="pb" data-page="18a.730" id="p18a.730"></span>
<span class="lb" data-page="18a.730" data-line="1" id="l18a.730.1"></span>κάμνοντας ἰσχυρῶς γίγνεσθαι, καθάπερ ὅταν ἥπατος ἀῤῥωστοῦντος
<span class="lb" data-page="18a.730" data-line="2" id="l18a.730.2"></span>ἐκκρίσεις ἕπονται τοιαῦται. σπανιώτερον μὲν οὖν
<span class="lb" data-page="18a.730" data-line="3" id="l18a.730.3"></span>ἡπατικὴ διάθεσις ἀπὸ τοιαύτης ἄρχεται κενώσεως. ὡς τὸ
<span class="lb" data-page="18a.730" data-line="4" id="l18a.730.4"></span>πολὺ γὰρ οἷον κρεῶν πλύμα ἰχῶρες αἵματος λεπτὸν ἐκκρίνονται
<span class="lb" data-page="18a.730" data-line="5" id="l18a.730.5"></span>κατ’ ἀρχὰς αὐτοῖς. ἄρχεται μὲν οὖν ἐνίοτε καὶ σὺν
<span class="lb" data-page="18a.730" data-line="6" id="l18a.730.6"></span>ἀθρόᾳ κενώσει τοῦ αἵματος, ὅταν ποτὲ συνέλθῃ πληθωρικὴ
<span class="lb" data-page="18a.730" data-line="7" id="l18a.730.7"></span>διάθεσις ἀῤῥωστίᾳ τοῦ σπλάγχνου. μετὰ δὲ τὴν ἀρχὴν
<span class="lb" data-page="18a.730" data-line="8" id="l18a.730.8"></span>ὁποτέρως ἂν γενομένη ἅμα τῷ καὶ ἀνορεκτεῖν ἐσχάτως
<span class="lb" data-page="18a.730" data-line="9" id="l18a.730.9"></span>αὐτοὺς ἐκκρίνεται, ποτὲ μὲν αἷμα καθαρὸν οὐ πολὺ, ποτὲ δὲ
<span class="lb" data-page="18a.730" data-line="10" id="l18a.730.10"></span>καὶ μετὰ χολῆς ξανθῆς ἅμα ταῖς τῶν ἐντέρων ἀποξυομέναις
<span class="lb" data-page="18a.730" data-line="11" id="l18a.730.11"></span>πιμελαῖς, εἶτά που καὶ μετὰ ταῦτα καὶ οἷον τρὺξ αἵματος,
<span class="lb" data-page="18a.730" data-line="12" id="l18a.730.12"></span>ἡνίκα δὴ κακῶς ἔχει τὸ σπλάγχνον, παχύς. ἐπὶ δὲ ταῖς
<span class="lb" data-page="18a.730" data-line="13" id="l18a.730.13"></span>τοιαύταις ἐκκρίσεσι καὶ μάλισθ’ ὅταν ἔχωσί τι καὶ χολῆς
<span class="lb" data-page="18a.730" data-line="14" id="l18a.730.14"></span>αὐτῶν τῶν ἐντέρων συνεκκρίνεται τὰ μόρια τὰ καλούμενα
<span class="lb" data-page="18a.730" data-line="15" id="l18a.730.15"></span>ξύσματα ἐπιπολῆς αὐτῶν ἀποξυούσης τῆς δριμύτητος τῶν
<span class="lb" data-page="18a.730" data-line="16" id="l18a.730.16"></span>ἐντέρων διαχωρουμένων· ἐπὶ μὲν οὖν τῶν τοιούτων λεπτοτάτης
<span class="lb" data-page="18a.730" data-line="17" id="l18a.730.17"></span>διαίτης ἐστὶ χρεία, τοῖς δὲ τὸ πλεονάζον ἐκκρίνουσιν
<span class="pb" data-page="18a.731" id="p18a.731"></span>
<span class="lb" data-page="18a.731" data-line="1" id="l18a.731.1"></span>αἷμα, βέλτιόν ἐστι διδόναι τροφὴν σύμμετρον ἐῤῥωμένου
<span class="lb" data-page="18a.731" data-line="2" id="l18a.731.2"></span>τοῦ ἥπατος καὶ κρατεῖν αὐτῆς δυναμένου.
</p>
<span class="lb rule" data-page="18a.731" data-line="3" id="l18a.731.3"></span>
          </article>

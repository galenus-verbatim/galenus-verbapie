<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.40">
<span class="pb page1" data-page="18a.731" id="p18a.731"></span>
<span class="milestone ed1page page1" data-n="5.652" data-unit="ed1page" id="ed1page.5.652"></span>
<span class="milestone ed2page page1" data-n="12.452" data-unit="ed2page" id="ed2page.12.452"></span>
<span class="lb head" data-page="18a.731" data-line="4" id="l18a.731.4"></span>
            <blockquote class="quote lemma">
<span class="lb" data-page="18a.731" data-line="5" id="l18a.731.5"></span>Μηροῦ δὲ ὀλίσθημα κατ’ ἰσχίον ὧδε χρὴ ἐμβάλλειν, ἢν ἐς
<span class="lb" data-page="18a.731" data-line="6" id="l18a.731.6"></span>τὸ εἴσω μέρος ὠλισθήκῃ.
</blockquote>
<span class="lb rule" data-page="18a.731" data-line="7" id="l18a.731.7"></span>
            <p>
<span class="lb" data-page="18a.731" data-line="8" id="l18a.731.8"></span>Κατεγνώκασιν Ἱπποκράτους ἐπεμβαλεῖν τὸ κατ’ ἰσχίον
<span class="lb" data-page="18a.731" data-line="9" id="l18a.731.9"></span>ἄρθρον, ὡς ἂν ἐκπίπτον αὐτίκα πρῶτος μὲν Κτησίας ὁ Κνίδιος
<span class="lb" data-page="18a.731" data-line="10" id="l18a.731.10"></span>συγγενὴς αὐτοῦ· καὶ γὰρ αὐτὸς ἦν Ἀσκληπιάδης τὸ γένος,
<span class="lb" data-page="18a.731" data-line="11" id="l18a.731.11"></span>ἐφεξῆς δὲ Κτησίου καὶ ἄλλοι τινές. διττῆς οὖν οὔσης κρίσεως
<span class="lb" data-page="18a.731" data-line="12" id="l18a.731.12"></span>ἁπάντων τῶν τοιούτων πραγμάτων τῆς μὲν ἑτέρας,
<span class="lb" data-page="18a.731" data-line="13" id="l18a.731.13"></span>ὅταν αὐτόπτης τις γένηται τοῦ ζητουμένου, τῆς δ’ ἑτέρας
<span class="lb" data-page="18a.731" data-line="14" id="l18a.731.14"></span>ὅταν ἐκ τῆς φύσεως αὐτοῦ μὴ περιμένων μακρὰν πεῖραν
<span class="lb" data-page="18a.731" data-line="15" id="l18a.731.15"></span>ἐνδεικτικῶς ἀποφαίνηταί τι, καὶ ἡμεῖς ἀμφοτέρας ποιησόμεθα.
<span class="lb" data-page="18a.731" data-line="16" id="l18a.731.16"></span>τὸ μὲν οὖν τῆς φύσεως τοῦ πράγματος ἐστὶ τοιόνδε.
<span class="lb" data-page="18a.731" data-line="17" id="l18a.731.17"></span>κατὰ τὴν διάρθρωσιν ταύτην ἰσχυρότατός ἐστι σύνδεσμος,
<span class="pb" data-page="18a.732" id="p18a.732"></span>
<span class="lb" data-page="18a.732" data-line="1" id="l18a.732.1"></span>στρογγύλος, ἐγκατακεκρυμμένος αὐτῇ, συνάπτων τὴν κορυφὴν
<span class="lb" data-page="18a.732" data-line="2" id="l18a.732.2"></span>τῆς κεφαλῆς τοῦ μηροῦ τῷ βαθυτάτῳ τε καὶ κοιλοτάτῳ
<span class="lb" data-page="18a.732" data-line="3" id="l18a.732.3"></span>μέρει τῆς κοτύλης, ὥστε καὶ <span class="milestone ed2page" data-n="12.453" data-unit="ed2page" id="ed2page.12.453"></span>μὴ τεθέαταί τις
<span class="lb" data-page="18a.732" data-line="4" id="l18a.732.4"></span>τὸν κίνδυνον, ἀλλ’ ἐκ ταύτης γε τῆς διηγήσεως ἀκόλουθον
<span class="lb" data-page="18a.732" data-line="5" id="l18a.732.5"></span>αὐτὸ <span class="milestone ed1page" data-n="5.653" data-unit="ed1page" id="ed1page.5.653"></span>νοῆσαι βραχὺν εἶναι κατὰ μῆκος αὐτὸν, ὅπου
<span class="lb" data-page="18a.732" data-line="6" id="l18a.732.6"></span>ὁ μηρὸς ἐνστρέφεται ἀεὶ, καθάπερ ὁ Ἱπποκράτης εἶπεν·
</p>
            <div class="l"><span class="lb" data-page="18a.732" data-line="7" id="l18a.732.7"></span>Ἰσχίῳ ἐνστρέφεται.</div>
            <p>
<span class="lb" data-page="18a.732" data-line="8" id="l18a.732.8"></span>μηδέποτ’ ἐκτὸς ὑπερβαίνων τὴν ὀφρὺν τῆς κοτύλης ἀναγκαῖον
<span class="lb" data-page="18a.732" data-line="9" id="l18a.732.9"></span>ἐλάχιστον εἶναι τῷ μήκει τὸν σύνδεσμον. οὗτος οὖν
<span class="lb" data-page="18a.732" data-line="10" id="l18a.732.10"></span>αὐτός ἐστιν ὁ κωλύων ἐκπίπτειν τὸν μηρὸν, ἄχρι περ ἂν ἔχῃ
<span class="lb" data-page="18a.732" data-line="11" id="l18a.732.11"></span>κατὰ φύσιν. ἐγχωρεῖ δ’ αὐτὸν οὐκ ἀποῤῥαγέντα μόνον,
<span class="lb" data-page="18a.732" data-line="12" id="l18a.732.12"></span>ἀλλὰ καὶ δι’ ὑγρότητα πολλὴν ἀθροισθεῖσαν ἐν τῇ κοιλότητι
<span class="lb" data-page="18a.732" data-line="13" id="l18a.732.13"></span>παρὰ φύσιν ἔκτασιν τοσαύτην σχεῖν, ὡς ἐπιτρέψαι ποτὲ
<span class="lb" data-page="18a.732" data-line="14" id="l18a.732.14"></span>ἐκπεσεῖν τῆς κατὰ φύσιν ἕδρας τὸν μηρόν. εἰ μὲν οὖν
<span class="lb" data-page="18a.732" data-line="15" id="l18a.732.15"></span>ἀποῤῥαγέντος τοῦ συνδέσμου τὸν μηρὸν ἐππεσεῖν συμβαίνει,
<span class="lb" data-page="18a.732" data-line="16" id="l18a.732.16"></span>κἂν ἐμβληθῇ, παραχρῆμα εἶναι κατὰ χώραν οὐ δυνήσεται.
<span class="lb" data-page="18a.732" data-line="17" id="l18a.732.17"></span>καταντοῦς γὰρ οὔσης τῆς κοτύλης καὶ μεγάλου βάρους αὐτῆς
<span class="pb" data-page="18a.733" id="p18a.733"></span>
<span class="lb" data-page="18a.733" data-line="1" id="l18a.733.1"></span>ἐκκεκραμένου τοῦ παντὸς σκέλους, ἑτοίμως αὖθις ὁ μηρὸς
<span class="lb" data-page="18a.733" data-line="2" id="l18a.733.2"></span>ἐκστήσεται τῆς ἰδίας χώρας, ἥτις ἐν τῷ βαδίζειν ἐγχειρῆσαι
<span class="lb" data-page="18a.733" data-line="3" id="l18a.733.3"></span>βραχὺ θᾶττον ἢ ὑπερβῆναί τι τῶν ἐν ποσὶν, ὡς
<span class="lb" data-page="18a.733" data-line="4" id="l18a.733.4"></span>εἴ γέ τις ὀλίγην αὐτοῦ ποιοῖτο κίνησιν ἐφ’ ὁμαλοῦ ἐδάφους,
<span class="lb" data-page="18a.733" data-line="5" id="l18a.733.5"></span>ἀεί ποτε δύναιτ’ ἂν οὕτω μόνος φυλάξαι τὴν κατὰ φύσιν θέσιν·
<span class="lb" data-page="18a.733" data-line="6" id="l18a.733.6"></span>ἀλλ’ ἔοικεν ἀδύνατον τοῦτο. καὶ γὰρ εἰ μηδὲν ἄλλο δυνάμενός
<span class="lb" data-page="18a.733" data-line="7" id="l18a.733.7"></span>γε πάντως ἐπαίρειν ἀναγκασθήσεται, ὡς ἐν ταῖς εἰς
<span class="lb" data-page="18a.733" data-line="8" id="l18a.733.8"></span>πτύελον ἐμβάσεσιν. οὕτως μὲν οὖν ἡ φύσις τοῦ πράγματος
<span class="lb" data-page="18a.733" data-line="9" id="l18a.733.9"></span>ἡμᾶς διδάσκει, μὴ δύνασθαι μεῖναι κατὰ χώραν τὸν μηρὸν
<span class="lb" data-page="18a.733" data-line="10" id="l18a.733.10"></span>ἐμβληθέντα τοῦ συνδέσμου διασπασθέντος· καὶ γὰρ αὖ κἀκεῖνο
<span class="lb" data-page="18a.733" data-line="11" id="l18a.733.11"></span>προσθεὶς ἄν τις ἀληθεύοι, τῇ μὲν κατὰ τὸ γόνυ διαρθρώσει
<span class="lb" data-page="18a.733" data-line="12" id="l18a.733.12"></span>σύνδεσμοί τινὲς εἰσιν ἔξωθεν νευρώδεις, τῷ μηρῷ
<span class="lb" data-page="18a.733" data-line="13" id="l18a.733.13"></span>δὲ μόνῳ εἶς οὗτος οὐδενὸς ἔξωθεν ἄλλου τοιούτου σφίγγοντος
<span class="lb" data-page="18a.733" data-line="14" id="l18a.733.14"></span>τὴν διάρθρωσιν, οὔτε τῶν μυῶν· οὐδὲ γὰρ οὐδὲ παρὰ
<span class="lb" data-page="18a.733" data-line="15" id="l18a.733.15"></span>τούτων ὀλίγη τίς ἐστι βοήθεια πρὸς τὸ μὴ ῥᾳδίως ἐκπίπτειν
<span class="lb" data-page="18a.733" data-line="16" id="l18a.733.16"></span>τὰ ἄρθρα καὶ μάλισθ’ ὅταν ὦσιν εὐτραφεῖς τε καὶ σύντονοι,
<span class="lb" data-page="18a.733" data-line="17" id="l18a.733.17"></span>καθάπερ οὔτε τοῖς γυμναστικοῖς καὶ τοῖς σφοδροτάτας
<span class="lb" data-page="18a.733" data-line="18" id="l18a.733.18"></span>ἴσχουσι κατὰ τὰ παλαίσματα πληγάς τε καὶ πτώσεις καὶ
<span class="lb" data-page="18a.733" data-line="19" id="l18a.733.19"></span>τάσεις καὶ περιστροφὰς τῶν ἄρθρων οὐκ ἐκπίπτει τὰ κῶλα,
<span class="pb" data-page="18a.734" id="p18a.734"></span>
<span class="lb" data-page="18a.734" data-line="1" id="l18a.734.1"></span>διὰ τὸ πάντοθεν ἰσχυροῖς καὶ μεγάλοις σφίγγεσθαι μυσίν.
<span class="lb" data-page="18a.734" data-line="2" id="l18a.734.2"></span>εἶπε δὲ καὶ αὐτὸς ὁ Ἱπποκράτης κατ’ ἀρχὰς τοῦδε τοῦ βιβλίου
<span class="lb" data-page="18a.734" data-line="3" id="l18a.734.3"></span>καὶ τοῖς βουσὶ μάλιστα ἐκπίπτειν τὸ κατ’ ἰσχίον ἄρθρον,
<span class="lb" data-page="18a.734" data-line="4" id="l18a.734.4"></span>ὅταν ὦσι γέροντές τε καὶ λεπτοὶ διαῤῥαγέντος τοῦ
<span class="lb" data-page="18a.734" data-line="5" id="l18a.734.5"></span>κατὰ τὸν μηρὸν συνδέσμου, μένειν οὐχ οἷόν τε τῷ ἄρθρῳ
<span class="lb" data-page="18a.734" data-line="6" id="l18a.734.6"></span>κατὰ χώραν, κἂν ἐμβληθῇ καὶ μάλιστα ἐπὶ τῶν ἰσχνῶν.
<span class="lb" data-page="18a.734" data-line="7" id="l18a.734.7"></span>ἐφεξῆς οὖν ἴδωμεν, εἰ δι’ ὑγρότητα δαψιλῆ χαλασθεὶς ὁ σύνδεσμος
<span class="lb" data-page="18a.734" data-line="8" id="l18a.734.8"></span>ἐπιτρέψοιεν ἐκπεσεῖν τῷ μηρῷ, κἄπειτα ἐμβληθείη,
<span class="lb" data-page="18a.734" data-line="9" id="l18a.734.9"></span>τί συμβαίνειν εἰκός. ἐμοὶ μὲν δοκεῖ κἀνταῦθα πρόδηλον
<span class="lb" data-page="18a.734" data-line="10" id="l18a.734.10"></span>εἶναι, μενούσης μὲν αὐτῆς τῆς ὑγρότητος αὖθις ὡς αὐτὸς
<span class="lb" data-page="18a.734" data-line="11" id="l18a.734.11"></span>ἐκπέσῃ, ξηρανθείσης δὲ τὴν κατὰ φύσιν ἀσφάλειαν ἀπολήψεσθαι.
<span class="lb" data-page="18a.734" data-line="12" id="l18a.734.12"></span>ὅτι δὲ δι’ ὑγρότητα συμβαίνει τὸν μηρὸν ἔξαρθρον
<span class="lb" data-page="18a.734" data-line="13" id="l18a.734.13"></span>γίγνεσθαι καὶ παρ’ αὐτοῦ τοῦ Ἱπποκράτους μαθήσῃ γράφοντος
<span class="lb" data-page="18a.734" data-line="14" id="l18a.734.14"></span>ἐν ἀφορισμοῖς ὧδε· ὅσοις ὑπὸ ἰσχιάδος ἐνοχλουμένοις
<span class="lb" data-page="18a.734" data-line="15" id="l18a.734.15"></span>ἐξίσταται τὸ ἰσχίον καὶ πάλιν ἐμπίπτει, τούτοισι μύξα ἐπιγίγνεται.
<span class="lb" data-page="18a.734" data-line="16" id="l18a.734.16"></span>μύξης οὖν ἀθροιζομένης ἐν τῇ διαρθρώσει, τουτέστιν
<span class="lb" data-page="18a.734" data-line="17" id="l18a.734.17"></span>ὑγρῷ γλίσχρῳ διαβρεχόμενος ὁ σύνδεσμος χαλᾶται.
<span class="lb" data-page="18a.734" data-line="18" id="l18a.734.18"></span>διαφέρει δ’ οὐδὲν εἴτε σύνδεσμον ὀνομάζειν αὐτὸν, εἴτε νεῦρον
<span class="pb" data-page="18a.735" id="p18a.735"></span>
<span class="lb" data-page="18a.735" data-line="1" id="l18a.735.1"></span>συνδετικόν. ὅσοι γὰρ τῶν συνδέσμων εἰσὶ στρογγύλοι
<span class="lb" data-page="18a.735" data-line="2" id="l18a.735.2"></span>κατὰ νεύρων ἰδέαν, ἔθος ἐστὶ τοῖς ἀνατομικοῖς νεῦρα συνδετικὰ
<span class="lb" data-page="18a.735" data-line="3" id="l18a.735.3"></span>προσαγορεύειν αὐτούς· καὶ ἡμεῖς ἰασάμεθα δὶς ἤδη
<span class="lb" data-page="18a.735" data-line="4" id="l18a.735.4"></span>τοιαύτην ἔκπτωσιν μηροῦ καὶ οὐκέτι ἐξέπεσε τοῦ λοιποῦ
<span class="lb" data-page="18a.735" data-line="5" id="l18a.735.5"></span>χρόνου. προσήκει δὲ μέχρι πολλοῦ ξηραίνουσι φαρμάκοις
<span class="lb" data-page="18a.735" data-line="6" id="l18a.735.6"></span>περιλαμβάνειν τὴν διάρθρωσιν ἄχρις ἂν αὐτάρκως ξηρανθῆναι
<span class="lb" data-page="18a.735" data-line="7" id="l18a.735.7"></span>τὸ συνδετικὸν νεῦρον, ὡς μηκέτι συνεπεκτείνεσθαι
<span class="lb" data-page="18a.735" data-line="8" id="l18a.735.8"></span><span class="milestone ed2page" data-n="12.454" data-unit="ed2page" id="ed2page.12.454"></span>τῷ μηρῷ τὴν ὀφρὺν τῆς κοτύλης ὑπερβαίνοντι, κατέχειν
<span class="lb" data-page="18a.735" data-line="9" id="l18a.735.9"></span>δὲ ἔνδον αὐτὸν ἐν τῇ κατὰ φύσιν θέσει. ὅτι δ’ ἐνίοτε μένει
<span class="lb" data-page="18a.735" data-line="10" id="l18a.735.10"></span>βληθεὶς μάρτυς ἀξιοπιστότατος ὁ Ταραντῖνος Ἡρακλείδης
<span class="lb" data-page="18a.735" data-line="11" id="l18a.735.11"></span>ἀνὴρ οὔθ’ ἕνεκα δόγματος κατασκευῆς ψευσάμενος, ὡς ἂν
<span class="lb" data-page="18a.735" data-line="12" id="l18a.735.12"></span>οἱ πολλοὶ τῶν δογματικῶν ἐποίησαν, οὔτ’ ἀγύμναστος περὶ
<span class="lb" data-page="18a.735" data-line="13" id="l18a.735.13"></span>τὴν τέχνην, ἀλλ’ εἴπερ τις καὶ ἄλλος ἱκανῶς τρίβων τῶν
<span class="lb" data-page="18a.735" data-line="14" id="l18a.735.14"></span>ἔργων τῆς ἰατρικῆς. ἀκούσωμεν δ’ αὐτοῦ τῆς ῥήσεως, ἥν
<span class="lb" data-page="18a.735" data-line="15" id="l18a.735.15"></span>ἔγραψεν ἐν τῷ τετάρτῳ τῶν ἐκτὸς θεραπευτικῶν, αὐτοῖς
<span class="lb" data-page="18a.735" data-line="16" id="l18a.735.16"></span>ὀνόμασιν οὕτως ἐχούσης. ὅσοι δὲ οἴονται μὴ μένειν μηρὸν
<span class="lb" data-page="18a.735" data-line="17" id="l18a.735.17"></span>ἐμβληθέντα διὰ τὸ μὴ διασπᾶσθαι τὸ συνέχον νεῦρον πρὸς
<span class="lb" data-page="18a.735" data-line="18" id="l18a.735.18"></span>τὴν κοτύλην τοῦ ἰσχίου τὸν μηρὸν, ἀγνοοῦσιν ἐν τῷ καθόλου
<span class="pb" data-page="18a.736" id="p18a.736"></span>
<span class="lb" data-page="18a.736" data-line="1" id="l18a.736.1"></span>τρόπῳ τὴν ἀπόφασιν ποιούμενοι. οὐ γὰρ ἂν Ἱπποκράτης
<span class="lb" data-page="18a.736" data-line="2" id="l18a.736.2"></span>καὶ Διοκλῆς ἀνέγραψαν ἐμβολὰς, ἔτι δὲ Φιλότιμος, Εὐήνωρ,
<span class="lb" data-page="18a.736" data-line="3" id="l18a.736.3"></span>Νηλεὺς, Μόλπις, Νυμφόδωρος, ἄλλοι δέ τινες. ἡμεῖς
<span class="lb" data-page="18a.736" data-line="4" id="l18a.736.4"></span>δ’ ἐπὶ δύο παιδίων ἐκρατήσαμεν τῆς προθέσεως. πολλάκις
<span class="lb" data-page="18a.736" data-line="5" id="l18a.736.5"></span>τοί γε καὶ μᾶλλον ἐπὶ τῶν τελείων ὀλισθαίνει πάλιν τὸ ἄρθρον.
<span class="lb" data-page="18a.736" data-line="6" id="l18a.736.6"></span>οὐκ ἐκ λόγου δὲ δεῖ τὸ πρᾶγμα κρίνειν, ἀλλ’ ἐπειδή
<span class="lb" data-page="18a.736" data-line="7" id="l18a.736.7"></span>ποτε καὶ μένει, διαλαμβάνειν μὴ διὰ παντὸς ἀποσπασμὸν
<span class="lb" data-page="18a.736" data-line="8" id="l18a.736.8"></span>γίνεσθαι τοῦ νεύρου, ἀλλὰ καὶ ἀποχαλᾶσθαι καὶ συστρέφεσθαι
<span class="lb" data-page="18a.736" data-line="9" id="l18a.736.9"></span>πάλιν, ἐπειδὰν τοῦ ζητεῖν ἐστι χρήσιμον, ἀλλ’ οὐ
<span class="lb" data-page="18a.736" data-line="10" id="l18a.736.10"></span>παντελῶς κοινόν. ἐπὶ τῷ τέλει τῆς ῥήσεως ὁ Ταραντῖνος
<span class="lb" data-page="18a.736" data-line="11" id="l18a.736.11"></span>τοῦτο προσέγραψε φυλάττων τὴν ἑαυτοῦ προαίρεσιν ἐμπειρικὴν
<span class="lb" data-page="18a.736" data-line="12" id="l18a.736.12"></span>οὖσαν. ἔστι δ’ αὐτῶν ἡ προαίρεσις ὅσα φανερῶς
<span class="lb" data-page="18a.736" data-line="13" id="l18a.736.13"></span>ὦπται καὶ τὸ χρήσιμον ἤδη πρὸς τὴν τέχνην ἔχομεν ἐξ αὐτῶν
<span class="lb" data-page="18a.736" data-line="14" id="l18a.736.14"></span>εἰπεῖν, ἄχρηστον ἐπὶ τούτων εἶναι τὴν τῆς αἰτίας ζήτησιν,
<span class="lb" data-page="18a.736" data-line="15" id="l18a.736.15"></span>ἀλλὰ καὶ μετὰ τὸν Ἡρακλείδην ἄλλοι πολλοὶ τῶν
<span class="lb" data-page="18a.736" data-line="16" id="l18a.736.16"></span>νεωτέρων γεγράφασιν ἐμβληθέντα μηρὸν ὑπ’ αὐτῶν ἄχρι
<span class="lb" data-page="18a.736" data-line="17" id="l18a.736.17"></span>παντὸς μεμενηκέναι.
</p>
<span class="lb rule" data-page="18a.736" data-line="18" id="l18a.736.18"></span>
          </article>

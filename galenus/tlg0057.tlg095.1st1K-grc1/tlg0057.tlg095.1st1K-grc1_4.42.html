<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.42">
<span class="pb page1" data-page="18a.738" id="p18a.738"></span>
<span class="milestone ed1page page1" data-n="5.654" data-unit="ed1page" id="ed1page.5.654"></span>
<span class="milestone ed2page page1" data-n="12.455" data-unit="ed2page" id="ed2page.12.455"></span>
<span class="lb head" data-page="18a.738" data-line="14" id="l18a.738.14"></span>
            <blockquote class="quote lemma">
<span class="lb" data-page="18a.738" data-line="15" id="l18a.738.15"></span>Τὸ δὲ σκέλος τὸ σιναρὸν τετάσθαι χρὴ, ὡς δύο δακτύλοισι
<span class="lb" data-page="18a.738" data-line="16" id="l18a.738.16"></span>μᾶλλον τοῦ ἑτέρου. ἀπὸ δὲ τῆς γῆς τὴν κεφαλὴν ἀπεχέτω,
<span class="lb" data-page="18a.738" data-line="17" id="l18a.738.17"></span>ὡς δύο πήχεας ἢ ὀλίγῳ πλέον ἢ ἔλασσον. τὰς δὲ
<span class="lb" data-page="18a.738" data-line="18" id="l18a.738.18"></span>χεῖρας παρατεταμένας παρὰ τὰς πλευρὰς προσδεδεμένος
<span class="pb" data-page="18a.739" id="p18a.739"></span>
<span class="lb" data-page="18a.739" data-line="1" id="l18a.739.1"></span>ἔστω μαλθακῷ τινι. πάντα δὲ ταῦτα ὑπτίῳ κατακειμένῳ
<span class="lb" data-page="18a.739" data-line="2" id="l18a.739.2"></span>κατασκευασθήτω ὡς ὅτε ἐλάχιστον χρόνον κρεμάσηται·
<span class="lb" data-page="18a.739" data-line="3" id="l18a.739.3"></span>ὅταν δὲ κρεμασθῇ ἄνδρα, χρὴ εὐπαίδευτον καὶ μὴ ἀσθενέα
<span class="lb" data-page="18a.739" data-line="4" id="l18a.739.4"></span>ἐνείραντα τὸν πῆχυν μεσηγὺ τῶν μηρῶν.
</blockquote>
<span class="lb rule" data-page="18a.739" data-line="5" id="l18a.739.5"></span>
            <p>
<span class="lb" data-page="18a.739" data-line="6" id="l18a.739.6"></span>Τοὺς μὲν δεσμοὺς ὅπως προσήκει περιβαλεῖν οἶς εἶπε
<span class="lb" data-page="18a.739" data-line="7" id="l18a.739.7"></span>μέρεσι τοῦ σώματος, ἐδήλωσε σαφῶς. ἰσχυροτέρους μέντοι
<span class="lb" data-page="18a.739" data-line="8" id="l18a.739.8"></span>κελεύει καὶ μαλθακοὺς ἀνατείνοντας εἶναι τοὺς κατὰ τὸ πεπονθὸς
<span class="lb" data-page="18a.739" data-line="9" id="l18a.739.9"></span>σκέλος εἰκότως. ὅλη γὰρ ἡ κατάτασις ἕνεκα τῆς
<span class="lb" data-page="18a.739" data-line="10" id="l18a.739.10"></span>ἐκείνου θεραπείας γίγνεται κατὰ τὸν κοινὸν ἁπάντων τῶν
<span class="lb" data-page="18a.739" data-line="11" id="l18a.739.11"></span>ἐμβαλλομένων λόγον. ἐπειδὴ γὰρ ἡ κεφαλὴ τοῦ μηροῦ τῆς
<span class="lb" data-page="18a.739" data-line="12" id="l18a.739.12"></span>κοτύλης ἐκπεσοῦσα πρὸς τὴν ἐκτὸς χώραν ἧκεν ὑπὸ τῶν
<span class="lb" data-page="18a.739" data-line="13" id="l18a.739.13"></span>ἐνταῦθα μυῶν ἀνασπασθεῖσα. προσήκει δήπου πρότερον εἰς
<span class="lb" data-page="18a.739" data-line="14" id="l18a.739.14"></span>τὸ κάτω μέρος αὐτὴν ἀγαγεῖν ἅμα τῷ μηρῷ δηλονότι, κἄπειθ’
<span class="lb" data-page="18a.739" data-line="15" id="l18a.739.15"></span>οὕτως ἀπῶσαι πρὸς τὴν ἐκτὸς χώραν, εἶτα ἐπειδὰν
<span class="lb" data-page="18a.739" data-line="16" id="l18a.739.16"></span>κατ’ εὐθὺ γένηται τῆς κοτύλης ἤτοι τοῖς μυσὶν ἐπιτρέψαι
<span class="lb" data-page="18a.739" data-line="17" id="l18a.739.17"></span>μόνοις τοὐντεῦθεν ἢ καὶ συνεπωθεῖν αὐτόν. εἴρηται δὲ
<span class="lb" data-page="18a.739" data-line="18" id="l18a.739.18"></span>ἤδη πολλάκις ὡς οἱ μύες ἅπαντες ἐπὶ τὰς ἑαυτῶν κεφαλάς
<span class="pb" data-page="18a.740" id="p18a.740"></span>
<span class="lb" data-page="18a.740" data-line="1" id="l18a.740.1"></span>ἀνασπᾶσθαι πεφύκασι. συνανασπῶσιν οὖν δηλονότι καὶ τὸν
<span class="lb" data-page="18a.740" data-line="2" id="l18a.740.2"></span>μηρὸν ἑαυτοῖς, ἀνασπώμενος δ’ ἐμβήσεται τῇ κοτύλῃ τοῦ
<span class="lb" data-page="18a.740" data-line="3" id="l18a.740.3"></span>ἰσχίου κατὰ τὴν κεφαλὴν αὐτοῦ.
</p>
<span class="lb rule" data-page="18a.740" data-line="4" id="l18a.740.4"></span>
          </article>

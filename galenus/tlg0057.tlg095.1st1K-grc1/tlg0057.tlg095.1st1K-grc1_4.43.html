<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.43">
<span class="pb page1" data-page="18a.740" id="p18a.740"></span>
<span class="milestone ed1page page1" data-n="5.654" data-unit="ed1page" id="ed1page.5.654"></span>
<span class="milestone ed2page page1" data-n="12.455" data-unit="ed2page" id="ed2page.12.455"></span>
<span class="lb head" data-page="18a.740" data-line="5" id="l18a.740.5"></span>
            <blockquote class="quote lemma">
<span class="lb" data-page="18a.740" data-line="6" id="l18a.740.6"></span>Εἶτα θέσθαι τὸν πῆχυν μεσηγὺ τοῦ περιναίου καὶ τῆς κεφαλῆς
<span class="lb" data-page="18a.740" data-line="7" id="l18a.740.7"></span>τοῦ μηροῦ ἐξεστηκυίης, ἔπειτα συνάψαντα τὴν
<span class="lb" data-page="18a.740" data-line="8" id="l18a.740.8"></span>ἑτέρην χεῖρα πρὸς τὴν διῃρημένην παραστάντα ὀρθὸν
<span class="lb" data-page="18a.740" data-line="9" id="l18a.740.9"></span>παρὰ τὸ σῶμα τοῦ κρεμαμένου ἐξαπίνης ἐκκρεμασθέντα,
<span class="lb" data-page="18a.740" data-line="10" id="l18a.740.10"></span>μετέωρον αἰωρηθῆναι ὡς ἰσοῤῥοπώτατον. αὕτη δὲ ἡ
<span class="lb" data-page="18a.740" data-line="11" id="l18a.740.11"></span>ἐμβολὴ παρέχεται πάντα ὅσα χρὴ κατὰ φύσιν. αὐτό τε
<span class="lb" data-page="18a.740" data-line="12" id="l18a.740.12"></span>γὰρ τὸ σῶμα κρεμάμενον τῷ ἑωυτοῦ βάρει κατάτασιν
<span class="lb" data-page="18a.740" data-line="13" id="l18a.740.13"></span>ποιέεται, ὅ τε ἐκκρεμασθεὶς ἅμα μὲν τῇ κατατάσει ἀναγκάζει
<span class="lb" data-page="18a.740" data-line="14" id="l18a.740.14"></span>ὑπεραιωρεῖσθαι τὴν κεφαλὴν τοῦ μηροῦ ὑπὲρ τῆς
<span class="lb" data-page="18a.740" data-line="15" id="l18a.740.15"></span>κοτύλης, ἅμα δὲ τῷ ὀστέῳ τοῦ πήχεος ἀπομοχλεύειν καὶ
<span class="lb" data-page="18a.740" data-line="16" id="l18a.740.16"></span>ἀναγκάζειν εἰς τὴν ἀρχαίην φύσιν ὀλισθαίνειν. χρὴ δὲ
<span class="lb" data-page="18a.740" data-line="17" id="l18a.740.17"></span>παγκάλως μὲν τοῖσι δεσμοῖσιν ἐσκευάσθαι, φρονέοντα δὲ
<span class="lb" data-page="18a.740" data-line="18" id="l18a.740.18"></span>ὡς ἰσχυρότατον τὸν ἐξαιωρούμενον εἷναι. ὡς μὲν οὖν καὶ
<span class="pb" data-page="18a.741" id="p18a.741"></span>
<span class="lb" data-page="18a.741" data-line="1" id="l18a.741.1"></span>πρόσθεν εἴρηται, μέγα τὸ διαφέρον ἐστὶ τῶν φυσίων τοῖσιν
<span class="lb" data-page="18a.741" data-line="2" id="l18a.741.2"></span>ἀνθρώποισιν ἐς τὸ εὐέμβλητα εἶναι καὶ δυσέμβλητα
<span class="lb" data-page="18a.741" data-line="3" id="l18a.741.3"></span>καὶ διότι μέγα διαφέρει, εἴρηται πρόσθεν ἐν τοῖς περὶ
<span class="lb" data-page="18a.741" data-line="4" id="l18a.741.4"></span>ὤμου.
</blockquote>
<span class="lb rule" data-page="18a.741" data-line="5" id="l18a.741.5"></span>
            <p>
<span class="lb" data-page="18a.741" data-line="6" id="l18a.741.6"></span><span class="milestone ed2page" data-n="12.456" data-unit="ed2page" id="ed2page.12.456"></span>Πλιχάδα μὲν ὀνομάζειν εἴωθεν ἅπαν τὸ μεταξὺ
<span class="lb" data-page="18a.741" data-line="7" id="l18a.741.7"></span>τῶν βουβώνων ἑκατέρου σκέλους. ἐν ταύτῃ δὲ τῇ
<span class="lb" data-page="18a.741" data-line="8" id="l18a.741.8"></span>πλιχάδι τὸ μέσον προσαγορεύει περίναιον, ὅπερ ἀπὸ τῆς
<span class="lb" data-page="18a.741" data-line="9" id="l18a.741.9"></span>ἐκφύσεως αἰδοίου καθήκει πρὸς τὴν ἕδραν. ἐν αὐτῷ δὲ καὶ
<span class="lb" data-page="18a.741" data-line="10" id="l18a.741.10"></span>τῆς κύστεως ὁ τράχηλος τέτακται· μεταξὺ δὲ τούτου γε
<span class="lb" data-page="18a.741" data-line="11" id="l18a.741.11"></span>κατὰ τὸ μῆκος ἐν τῇ πλιχάδι μέσῃ καὶ τῆς τοῦ μηροῦ
<span class="lb" data-page="18a.741" data-line="12" id="l18a.741.12"></span>κεφαλῆς ἀξιοῖ θέντα τὸν πῆχυν ἐπισυζεύξαντά τε τὴν ἑτέραν
<span class="lb" data-page="18a.741" data-line="13" id="l18a.741.13"></span>χεῖρα, καθότι σαφῶς αὐτὸς ἔγραψεν ἐκκρεμασθῆναι
<span class="lb" data-page="18a.741" data-line="14" id="l18a.741.14"></span>τὸν εἰς τὸ κάτω μέλλοντα τὴν κεφαλὴν ἐπισπάσαι τοῦ μηροῦ.
<span class="lb" data-page="18a.741" data-line="15" id="l18a.741.15"></span>γενήσεται δὲ οὐ τοῦτο μόνον, ἀλλὰ καὶ μοχλεία πρὸς
<span class="lb" data-page="18a.741" data-line="16" id="l18a.741.16"></span>τὴν εἰς τὸ ἔξω μετάστασιν τοῦ ἄρθρου, χάριν τοῦ κατ’ εὐθὺ
<span class="lb" data-page="18a.741" data-line="17" id="l18a.741.17"></span>γενέσθαι τῆς κοτύλης τοῦ ἰσχίου τὴν κεφαλὴν τοῦ μηροῦ.
</p>
<span class="lb rule" data-page="18a.741" data-line="18" id="l18a.741.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.45">
<span class="pb page1" data-page="18a.742" id="p18a.742"></span>
<span class="milestone ed1page page1" data-n="5.654" data-unit="ed1page" id="ed1page.5.654"></span>
<span class="milestone ed2page page1" data-n="12.456" data-unit="ed2page" id="ed2page.12.456"></span>
<span class="lb head" data-page="18a.742" data-line="12" id="l18a.742.12"></span>
            <blockquote class="quote lemma">
<span class="lb" data-page="18a.742" data-line="13" id="l18a.742.13"></span>Πολλοῖσι δὲ συγκάμψασι τὸ σκέλος κατὰ τὸ ἄρθρον ἐνέπεσεν
<span class="lb" data-page="18a.742" data-line="14" id="l18a.742.14"></span>ἤδη ἀμφίσφαλσιν ποιησάμενον· ἀλλὰ γὰρ τὰ πολὺ
<span class="lb" data-page="18a.742" data-line="15" id="l18a.742.15"></span>πλείω οὐκ ἐνακούει τῆς τυχούσης παρασκευῆς. διὰ τοῦτο
<span class="lb" data-page="18a.742" data-line="16" id="l18a.742.16"></span>ἐπίστασθαι μὲν χρὴ τὰ κράτιστα περὶ ἑκάστου ἐν πάσῃ
<span class="lb" data-page="18a.742" data-line="17" id="l18a.742.17"></span>τῇ τέχνῃ, χρέεσθαι δὲ οἶσιν ἂν δόξη ἑκάστοτε. εἴρηνται
<span class="lb" data-page="18a.742" data-line="18" id="l18a.742.18"></span>μὲν οὖν τρόποι κατατασίων καὶ ἐν τοῖσιν ἔμπροσθεν γεγραμμένοισιν,
<span class="pb" data-page="18a.743" id="p18a.743"></span>
<span class="lb" data-page="18a.743" data-line="1" id="l18a.743.1"></span>ὥστε χρέεσθαι τούτων ὅστις ἂν παρατύχῃ.
<span class="lb" data-page="18a.743" data-line="2" id="l18a.743.2"></span>δεῖ γὰρ ἀντικατατετάσθαι ἰσχυρῶς ἐπὶ θάτερα μὲν
<span class="lb" data-page="18a.743" data-line="3" id="l18a.743.3"></span>τοῦ σκέλεος, ἐπὶ θάτερα δὲ τοῖ σώματος. ἢν γὰρ εὖ
<span class="lb" data-page="18a.743" data-line="4" id="l18a.743.4"></span>καταταθῇ, ὑπεραιωρηθήσεται ἡ κεφαλὴ τοῦ μηροῦ ὑπὲρ
<span class="lb" data-page="18a.743" data-line="5" id="l18a.743.5"></span>τῆς ἀρχαίης ἕδρης· καὶ ἢν μὲν ὑπεραιωρηθῇ οὕτως, οὐδὲ
<span class="lb" data-page="18a.743" data-line="6" id="l18a.743.6"></span>κωλῦσαι ἔτι ῥηΐδιον ἵζεσθαι αὐτὴν ἐς τὴν ἑωυτῆς ἕδρην,
<span class="lb" data-page="18a.743" data-line="7" id="l18a.743.7"></span>ὥστε ἤδη πᾶσα ἀρκέει μόχλευσίς τε καὶ κατόρθωσις.
<span class="lb" data-page="18a.743" data-line="8" id="l18a.743.8"></span>ἀλλὰ γὰρ ἐλλείπουσιν ἐν τῇ κατατάσει, διὰ τοῦτο ὄχλον
<span class="lb" data-page="18a.743" data-line="9" id="l18a.743.9"></span><span class="milestone ed1page" data-n="5.655" data-unit="ed1page" id="ed1page.5.655"></span>πλείω παρέχει ἡ ἐμβολή.
</blockquote>
<span class="lb rule" data-page="18a.743" data-line="10" id="l18a.743.10"></span>
            <p>
<span class="lb" data-page="18a.743" data-line="11" id="l18a.743.11"></span>Ἐν τῷ κάμπτειν τὸ σκέλος κατὰ βουβῶνα μετέωρος
<span class="lb" data-page="18a.743" data-line="12" id="l18a.743.12"></span>ὅλος ὁ μηρὸς γίνεται. κατὰ τὴν τοιαύτην γοῦν ἐνέργειαν ἡ
<span class="lb" data-page="18a.743" data-line="13" id="l18a.743.13"></span>ἐκπεπτωκυῖα κεφαλὴ τοῦ μηροῦ διακινηθεῖσα τὰ κατὰ περίσφαλσιν
<span class="lb" data-page="18a.743" data-line="14" id="l18a.743.14"></span>εἴωθεν ἐκπίπτειν ἔστιν ὅτε. τὸ δὲ κατὰ περίσφαλσιν
<span class="lb" data-page="18a.743" data-line="15" id="l18a.743.15"></span>ἔστιν ὅτε ποῖόν τι δηλοῖ καὶ ἐπὶ τοῦ κατ’ ὦμον
<span class="lb" data-page="18a.743" data-line="16" id="l18a.743.16"></span>ἄρθρου καὶ τὸ κατ’ ἰσχίον ἐκπιπτόντων τε καὶ ἐκβαλλομένων
<span class="lb" data-page="18a.743" data-line="17" id="l18a.743.17"></span>γίνεται, διὰ τῶν ἔμπροσθεν αὐτὸς ἐδίδαξεν ἡνίκα διδάσκει
<span class="lb" data-page="18a.743" data-line="18" id="l18a.743.18"></span>ἐπὶ τούτων τῶν διαρθρώσεων μὴ δύνασθαι γενέσθαι
<span class="pb" data-page="18a.744" id="p18a.744"></span>
<span class="lb" data-page="18a.744" data-line="1" id="l18a.744.1"></span>παράρθρημα, <span class="milestone ed2page" data-n="12.457" data-unit="ed2page" id="ed2page.12.457"></span>καθάπερ ἐπ’ ἀγκῶνος καὶ καρποῦ καὶ
<span class="lb" data-page="18a.744" data-line="2" id="l18a.744.2"></span>γόνατος καὶ σφυροῦ· διὰ γὰρ τὰς σφαιροειδεῖς μὲν εἶναι
<span class="lb" data-page="18a.744" data-line="3" id="l18a.744.3"></span>τὰς κεφαλὰς τῶν μηρῶν ὀστῶν, κυκλοτερῆ δὲ τὴν ὀφρὺν
<span class="lb" data-page="18a.744" data-line="4" id="l18a.744.4"></span>τῶν πρὸς αὐτὰς διαρθρουμένων κοιλοτήτων, οὐκ ἐνδέχεται
<span class="lb" data-page="18a.744" data-line="5" id="l18a.744.5"></span>μέρος μέν τι τῶν κεφαλῶν ἐν ταῖς κοιλότησιν εἶναι· μέρος
<span class="lb" data-page="18a.744" data-line="6" id="l18a.744.6"></span>δὲ οὐκ εἶναι, καθάπερ οὐδ’ ἐπὶ τῆς ὀφρύος ὀχεῖσθαι τῆς
<span class="lb" data-page="18a.744" data-line="7" id="l18a.744.7"></span>κοτύλης, ἀλλ’ εὐθέως ἀποκυλιομένας αὐτὰς ἢ εἴσω χωρεῖν ἢ
<span class="lb" data-page="18a.744" data-line="8" id="l18a.744.8"></span>ἔξω τῆς διαρθρώσεως. ἐπεὶ τοίνυν ἐλαχίστη ῥοπὴ τὴν ἐφ’
<span class="lb" data-page="18a.744" data-line="9" id="l18a.744.9"></span>ἑκάτερα φορὰν τῆς κεφαλῆς οἰακίζει περίσφαλσιν ὠνόμασε
<span class="lb" data-page="18a.744" data-line="10" id="l18a.744.10"></span>τὸ γιγνόμενον.
</p>
<span class="lb rule" data-page="18a.744" data-line="11" id="l18a.744.11"></span>
          </article>

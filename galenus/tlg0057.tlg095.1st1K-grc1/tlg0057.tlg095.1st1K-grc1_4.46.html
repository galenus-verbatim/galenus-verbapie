<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.46">
<span class="pb page1" data-page="18a.744" id="p18a.744"></span>
<span class="milestone ed1page page1" data-n="5.655" data-unit="ed1page" id="ed1page.5.655"></span>
<span class="milestone ed2page page1" data-n="12.457" data-unit="ed2page" id="ed2page.12.457"></span>
<span class="lb head" data-page="18a.744" data-line="12" id="l18a.744.12"></span>
            <blockquote class="quote lemma">
<span class="lb" data-page="18a.744" data-line="13" id="l18a.744.13"></span>Χρὴ οὖν οὐ μόνον παρὰ τὸν πόδα τὰ δεσμὰ ἐξηρτῆσθαι,
<span class="lb" data-page="18a.744" data-line="14" id="l18a.744.14"></span>ἀλλὰ καὶ ἄνωθεν τοῦ γούνατος, ὅκως μὴ κατὰ τὸ τοῦ
<span class="lb" data-page="18a.744" data-line="15" id="l18a.744.15"></span>γούνατος ἄρθρον ἐν τῇ τανύσει ἡ ἐπίδεσις ἔῃ μᾶλλον ἢ
<span class="lb" data-page="18a.744" data-line="16" id="l18a.744.16"></span>κατὰ τὸ τοῦ ἰσχίου ἄρθρον. οὕτω μὲν οὖν χρὴ τὴν κατάτασιν
<span class="lb" data-page="18a.744" data-line="17" id="l18a.744.17"></span>τὴν πρὸς τὸ τοῦ ποδὸς μέρος ἐσκευάσθαι· ἀτὰρ
<span class="lb" data-page="18a.744" data-line="18" id="l18a.744.18"></span>καὶ τὴν ἐπὶ θάτερα κατάτασιν μὴ μόνον ἐκ τῆς περὶ τὸ
<span class="lb" data-page="18a.744" data-line="19" id="l18a.744.19"></span>στῆθος καὶ τὰς μασχάλας περιβολῆς ἀντιτείνεσθαι, ἀλλὰ
<span class="pb" data-page="18a.745" id="p18a.745"></span>
<span class="lb" data-page="18a.745" data-line="1" id="l18a.745.1"></span>καὶ ἱμάντι μακρῷ, διπτύχῳ, ἰσχυρῷ, προσηνεῖ, παρὰ τὸν
<span class="lb" data-page="18a.745" data-line="2" id="l18a.745.2"></span>περίναιον βεβλημένῳ παρατεταμένῳ ἐπὶ μὲν τὰ ὄπισθεν
<span class="lb" data-page="18a.745" data-line="3" id="l18a.745.3"></span>παρὰ τὴν ῥάχιν, ἐπὶ δὲ τὰ ἔμπροσθεν παρὰ τὴν κληῖδα
<span class="lb" data-page="18a.745" data-line="4" id="l18a.745.4"></span>προσηρτημένῳ τὴν ἀρχὴν τὴν ἀντικατατείνουσαν οὕτω
<span class="lb" data-page="18a.745" data-line="5" id="l18a.745.5"></span>διαναγκάζεσθαι, τοῖσι μὲν ἔνθα διατεινομένοισι, τοῖσι δὲ
<span class="lb" data-page="18a.745" data-line="6" id="l18a.745.6"></span>ἔνθα. ὅκως δὲ ὁ ἱμὰς ὁ παρὰ τὸν περίναιον μὴ ἐπὶ τῇ
<span class="lb" data-page="18a.745" data-line="7" id="l18a.745.7"></span>κεφαλῇ τοῦ μηροῦ παρατεταμένος ἔσται, ἀλλὰ μεσηγὺ τῆς
<span class="lb" data-page="18a.745" data-line="8" id="l18a.745.8"></span>κεφαλῆς ἐπὶ τοῦ περιναίου. ἐν δὲ τῇ κατατάσει κατὰ
<span class="lb" data-page="18a.745" data-line="9" id="l18a.745.9"></span>μὲν τὴν κεφαλὴν τοῦ μηροῦ ἐρείσας τὴν πυγμὴν ἐς τὸ
<span class="lb" data-page="18a.745" data-line="10" id="l18a.745.10"></span>ἔξω ὠθεέτω. ἢν δὲ μετεωρίζηται ἑλκόμενος, διέρσας τὴν
<span class="lb" data-page="18a.745" data-line="11" id="l18a.745.11"></span>χεῖρα καὶ ἐπισυνάξας τῇ ἑτέρῃ χειρὶ ἅμα μὲν συγκατατεινέτω,
<span class="lb" data-page="18a.745" data-line="12" id="l18a.745.12"></span>ἅμα δὲ ἐς τὸ ἕξω συναναγκαζέτω· ἄλλος δέ τις
<span class="lb" data-page="18a.745" data-line="13" id="l18a.745.13"></span>τὸ παρὰ τὸ γόνυ τοῦ μηροῦ ἡσύχως ἐς τὸ εἴσω μέρος
<span class="lb" data-page="18a.745" data-line="14" id="l18a.745.14"></span>κατορθούτω.
</blockquote>
<span class="lb rule" data-page="18a.745" data-line="15" id="l18a.745.15"></span>
            <p>
<span class="lb" data-page="18a.745" data-line="16" id="l18a.745.16"></span>Ἐκ τῶν ποδῶν κρεμαμένου τοῦ ἀνθρώπου καὶ τὴν κεφαλὴν
<span class="lb" data-page="18a.745" data-line="17" id="l18a.745.17"></span>ἔχοντος κάτω, πᾶσι τοῖς ἄρθροις διατείνεσθαι συμβαίνει,
<span class="lb" data-page="18a.745" data-line="18" id="l18a.745.18"></span>βουλόμεθα δὲ ἡμεῖς ἓν μόνον ἄρθρον τὸ κατὰ τοὺς
<span class="pb" data-page="18a.746" id="p18a.746"></span>
<span class="lb" data-page="18a.746" data-line="1" id="l18a.746.1"></span>βουβῶνας τοῦτο πάσχειν. εἰκότως οὖν τοῦ γόνατος ἐπιβάλλειν
<span class="lb" data-page="18a.746" data-line="2" id="l18a.746.2"></span>κελεύει δεσμὰ τῶν μηρῶν τὴν τάσιν ἄνω ποιούμενα·
<span class="lb" data-page="18a.746" data-line="3" id="l18a.746.3"></span>μόνοις γὰρ τοῖς κατὰ τὴν κνήμην, ἐὰν ἐπιτρέψωμεν
<span class="lb" data-page="18a.746" data-line="4" id="l18a.746.4"></span>ἀνέλκειν τὸ σκέλος οὐδὲν ἧττον, ἀλλὰ καὶ μᾶλλον τῆς κατ’
<span class="lb" data-page="18a.746" data-line="5" id="l18a.746.5"></span>ἰσχίον διαρθρώσεως ἔκτασιν εἶναι συμβήσεται τὴν κατὰ
<span class="lb" data-page="18a.746" data-line="6" id="l18a.746.6"></span>γόνυ τοῖς τείνουσι δεσμοῖς οὖσαν ἐγγυτέρω.
</p>
<span class="lb rule" data-page="18a.746" data-line="7" id="l18a.746.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.48">
<span class="pb page1" data-page="18a.748" id="p18a.748"></span>
<span class="milestone ed1page page1" data-n="5.655" data-unit="ed1page" id="ed1page.5.655"></span>
<span class="milestone ed2page page1" data-n="12.458" data-unit="ed2page" id="ed2page.12.458"></span>
<span class="lb head" data-page="18a.748" data-line="11" id="l18a.748.11"></span>
            <blockquote class="quote lemma">
<span class="lb" data-page="18a.748" data-line="12" id="l18a.748.12"></span>Ἔπειτα κατὰ μῆκος μὲν ἔνθεν καὶ ἔνθεν τομὴν ἔχειν χρὴ
<span class="lb" data-page="18a.748" data-line="13" id="l18a.748.13"></span>ὡς μὴ ὑψηλοτέρη τοῦ καιροῦ ἡ μηχάνησις εἴη.
</blockquote>
<span class="lb rule" data-page="18a.748" data-line="14" id="l18a.748.14"></span>
            <p>
<span class="lb" data-page="18a.748" data-line="15" id="l18a.748.15"></span>Τὸ μὲν ἔνθεν καὶ ἔνθεν ἐξ ἀριστερῶν καὶ ἐκ δεξιῶν
<span class="lb" data-page="18a.748" data-line="16" id="l18a.748.16"></span>λέγει. δῆλον δὲ ἐκ τοῦ προσθεῖναι κατὰ μῆκος, ἀλλὰ καὶ
<span class="lb" data-page="18a.748" data-line="17" id="l18a.748.17"></span>τὸ παραμήκεα ταὐτόν ἐστι. τὴν γὰρ ἄνωθεν τῆς κεφαλῆς
<span class="lb" data-page="18a.748" data-line="18" id="l18a.748.18"></span>καὶ κάτωθεν τῶν ποδῶν τομὴν ἐγκαρσίαν ἂν εἰρήκει μᾶλλον
<span class="pb" data-page="18a.749" id="p18a.749"></span>
<span class="lb" data-page="18a.749" data-line="1" id="l18a.749.1"></span>οὐ παραμήκη. ὃ δὲ σύμπασα φράσις ἑρμηνεύει τοιόνδ’
<span class="lb" data-page="18a.749" data-line="2" id="l18a.749.2"></span>ἐστίν· οὐδὲν γὰρ χεῖρον αὐτὴν παραφράσαι σαφηνείας ἕνεκεν.
<span class="lb" data-page="18a.749" data-line="3" id="l18a.749.3"></span>ἔπειτα <span class="milestone ed1page" data-n="5.656" data-unit="ed1page" id="ed1page.5.656"></span>κατὰ μῆκος μὲν ἔνθεν καὶ ἔνθεν ἐντομὴν
<span class="lb" data-page="18a.749" data-line="4" id="l18a.749.4"></span>εἶναι χρὴ παραμήκη τοῦ ξύλου βάθος ἔχουσαν σύμμετρον,
<span class="lb" data-page="18a.749" data-line="5" id="l18a.749.5"></span>ὡς πρὸς μοχλείαν, ὅπως μὴ ὑψηλοτέρα τοῦ προσήκοντος
<span class="lb" data-page="18a.749" data-line="6" id="l18a.749.6"></span>ἡ μηχάνησις εἴη. τὸ γὰρ τοῦ καιροῦ λέγουσιν οἱ Ἕλληνες
<span class="lb" data-page="18a.749" data-line="7" id="l18a.749.7"></span>ἐνίοτε καὶ τοῦ προσήκοντος, ὅπερ καὶ δέον ὀνομάζουσιν.
<span class="lb" data-page="18a.749" data-line="8" id="l18a.749.8"></span>ἔστω τοιγαροῦν ἡ τομὴ τηλικαύτη τοῦ βάθρου, ὡς ἐν αὐτῇ
<span class="lb" data-page="18a.749" data-line="9" id="l18a.749.9"></span>στηρίζεσθαι μοχλὸν ἁρμόττοντα τῇ μελλούσῃ γενήσεσθαι
<span class="lb" data-page="18a.749" data-line="10" id="l18a.749.10"></span>μοχλείᾳ.
</p>
<span class="lb rule" data-page="18a.749" data-line="11" id="l18a.749.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.5">
<span class="pb page1" data-page="18a.671" id="p18a.671"></span>
<span class="milestone ed1page page1" data-n="5.642" data-unit="ed1page" id="ed1page.5.642"></span>
<span class="milestone ed2page page1" data-n="12.431" data-unit="ed2page" id="ed2page.12.431"></span>
<span class="lb head" data-page="18a.671" data-line="11" id="l18a.671.11"></span>
            <blockquote class="quote lemma">
<span class="lb" data-page="18a.671" data-line="12" id="l18a.671.12"></span>Προσέχειν δὲ τῇ ἰητρείῃ. τοῖσι δὲ χρὴ ἀπωθέειν μὲν καὶ
<span class="lb" data-page="18a.671" data-line="13" id="l18a.671.13"></span>κατορθοῦν τῆς κνήμης τὸ κατὰ τὸ σφυρὸν ὀστέον τὸ
<span class="lb" data-page="18a.671" data-line="14" id="l18a.671.14"></span>ἔξωθεν ἐς τὸ εἴσω μέρος, ἀντωθέειν δὲ ἐς τὸ ἕξω μέρος
<span class="lb" data-page="18a.671" data-line="15" id="l18a.671.15"></span>τὸ τῆς περόνης, τὸ κατ’ αὐτὴν τὴν ἴξιν, ὅπως ἀλλήλοις
<span class="lb" data-page="18a.671" data-line="16" id="l18a.671.16"></span>ἀπαντήσῃ τὰ ὀστέα τὰ ἐξίσχοντα, κατὰ μέσον δὲ καὶ
<span class="lb" data-page="18a.671" data-line="17" id="l18a.671.17"></span>πλάγιον τὸν πόδα. τοὺς δ’ αὖ δακτύλους ἀθρόους ξὺν
<span class="pb" data-page="18a.672" id="p18a.672"></span>
<span class="lb" data-page="18a.672" data-line="1" id="l18a.672.1"></span>τῷ μεγάλῳ δακτύλῳ ἐς τὸ εἴσω μέρος ἐγκλίνειν καὶ περιαναγκάζειν
<span class="lb" data-page="18a.672" data-line="2" id="l18a.672.2"></span>οὕτως.
</blockquote>
<span class="lb rule" data-page="18a.672" data-line="3" id="l18a.672.3"></span>
            <p>
<span class="lb" data-page="18a.672" data-line="4" id="l18a.672.4"></span>Αὐτὸς ἐν τῷ περὶ ἀγμῶν εἶπεν· ἡ δὲ κνήμη δύο ὀστέα
<span class="lb" data-page="18a.672" data-line="5" id="l18a.672.5"></span>ἐστὶ, πῇ μὲν συχνῷ λεπτότερον τὸ ἕτερον τοῦ ἑτέρου, πῇ
<span class="lb" data-page="18a.672" data-line="6" id="l18a.672.6"></span>δὲ οὐ πολλῷ λεπτότερον, ἀλλὰ τοῖς τε μετ’ αὐτὸν εἰθίσθη
<span class="lb" data-page="18a.672" data-line="7" id="l18a.672.7"></span>τὸ ἔξωθεν ὀνομάζειν περόνην. ταύτην οὖν ὠθεῖν ἔσω κελεύει
<span class="lb" data-page="18a.672" data-line="8" id="l18a.672.8"></span>καὶ τοῦτο πράττοντα τὴν πτέρναν ἀντωθεῖν ἐκτὸς καὶ
<span class="lb" data-page="18a.672" data-line="9" id="l18a.672.9"></span>μάλιστα αὐτῆς τὸ κατὰ τὴν ἴξιν, ὅπερ δηλοῖ τὴν εὐθυωρίαν,
<span class="lb" data-page="18a.672" data-line="10" id="l18a.672.10"></span>ὡς πρὸς τὴν κνήμην δηλονότι τὴν ἐν τῷ κατὰ φύσιν ἐπικειμένην
<span class="lb" data-page="18a.672" data-line="11" id="l18a.672.11"></span>αὐτῇ. πολλάκις δ’ ἔμπροσθεν ἤδη περὶ τοιούτου
<span class="lb" data-page="18a.672" data-line="12" id="l18a.672.12"></span>τρόπου τῆς ἐμβολῆς εἶπεν ἁπάντων ὄντων κοινοῦ. χρὴ γὰρ
<span class="lb" data-page="18a.672" data-line="13" id="l18a.672.13"></span>τὸ μὲν ἐξέχοντος τοῦ κατὰ φύσιν εἰς τὴν ἀρχαίαν χώραν
<span class="lb" data-page="18a.672" data-line="14" id="l18a.672.14"></span>ἐπαναγαγεῖν, ὅπως ἀλλήλοις ἀπαντήσῃ τὰ ὀστᾶ. τὰ δ’
<span class="lb" data-page="18a.672" data-line="15" id="l18a.672.15"></span>ἐφεξῆς εἰρημένα περὶ τῆς διαπλάσεως αὐτῶν ἱκανῶς ἐστι
<span class="lb" data-page="18a.672" data-line="16" id="l18a.672.16"></span>σαφῆ τοῖς μεμνημένοις ὧν τ’ ἔμπροσθεν εἰς τοῦτο τὸ βιβλίον
<span class="lb" data-page="18a.672" data-line="17" id="l18a.672.17"></span>εἴπομεν ἐξηγούμενοι καὶ ὧν ἔτι τούτου πρότερον εἰς
<span class="pb" data-page="18a.673" id="p18a.673"></span>
<span class="lb" data-page="18a.673" data-line="1" id="l18a.673.1"></span>τὸ περὶ ἀγμῶν. εἰ δέ τι παρεμπίπτοι δοκοῦν ἀσαφέστερον
<span class="lb" data-page="18a.673" data-line="2" id="l18a.673.2"></span>εἰρῆσθαι, περὶ μόνου τούτου ποιήσομαι τὸν λόγον.
</p>
<span class="lb rule" data-page="18a.673" data-line="3" id="l18a.673.3"></span>
          </article>

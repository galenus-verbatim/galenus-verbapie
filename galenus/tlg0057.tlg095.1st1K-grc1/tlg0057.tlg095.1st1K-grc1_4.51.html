<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.51">
<span class="pb page1" data-page="18a.751" id="p18a.751"></span>
<span class="milestone ed1page page1" data-n="5.656" data-unit="ed1page" id="ed1page.5.656"></span>
<span class="milestone ed2page page1" data-n="12.459" data-unit="ed2page" id="ed2page.12.459"></span>
<span class="lb head" data-page="18a.751" data-line="10" id="l18a.751.10"></span>
            <blockquote class="quote lemma">
<span class="lb" data-page="18a.751" data-line="11" id="l18a.751.11"></span>Ἔχειν δὲ κατὰ μέσον τὸ ξύλον καὶ καταγλυφὴν χρὴ βαθυτέρην
<span class="lb" data-page="18a.751" data-line="12" id="l18a.751.12"></span>ἐπὶ τετράγωνον ὡς τριῶν δακτύλων καὶ ἐς μὲν τὴν
<span class="lb" data-page="18a.751" data-line="13" id="l18a.751.13"></span>καταγλυφὴν ταύτην, ὅταν δοκέῃ προσδεῖν ξύλον, ἐμπηγνύναι
<span class="lb" data-page="18a.751" data-line="14" id="l18a.751.14"></span>ἐναρμόζον τῇ καταγλυφῇ, τὸ δὲ ἄνω στρογγύλον, ἐμπηγνύναι
<span class="lb" data-page="18a.751" data-line="15" id="l18a.751.15"></span>δὲ ἐπήν ποτε δοκέει ξυμφέρειν, μεσηγὺ τοῦ περιναίου
<span class="lb" data-page="18a.751" data-line="16" id="l18a.751.16"></span>καὶ τῆς κεφαλῆς τοῦ μηροῦ. τοῦτο τὸ ξύλον
<span class="lb" data-page="18a.751" data-line="17" id="l18a.751.17"></span>ἑστεὸς κωλύει τὴν ἐπίδεσιν ἐπιδιδόναι τὸ σῶμα τοῖσι
<span class="pb" data-page="18a.752" id="p18a.752"></span>
<span class="lb" data-page="18a.752" data-line="1" id="l18a.752.1"></span>πρὸς ποδῶν ἕλκουσιν. ἐνίοτε γὰρ ἀρκέει αὐτὸ τὸ ξύλον
<span class="lb" data-page="18a.752" data-line="2" id="l18a.752.2"></span>τοῦτο ἀντὶ τῆς ἄνωθεν ἀντικατατάσιος, ἐνίοτε δὲ καὶ κατατεινομένου
<span class="lb" data-page="18a.752" data-line="3" id="l18a.752.3"></span>τοῦ σκέλεος ἔνθεν καὶ ἔνθεν αὐτὸ τὸ ξύλον
<span class="lb" data-page="18a.752" data-line="4" id="l18a.752.4"></span>τοῦτο χαλαρὸν ἐγκείμενον ἢ τῇ ἢ τῇ ἐκμοχλεύειν ἐπιτήδειον
<span class="lb" data-page="18a.752" data-line="5" id="l18a.752.5"></span>ἂν εἴη τὴν κεφαλὴν τοῦ μηροῦ ἐς τὸ ἔξω μέρος.
<span class="lb" data-page="18a.752" data-line="6" id="l18a.752.6"></span>διὰ τοῦτο γὰρ καὶ αἱ κάπετοι ἐντέτμηνται, ὡς καθ’ ὁκοίην
<span class="lb" data-page="18a.752" data-line="7" id="l18a.752.7"></span>ἂν αὐτέων ἁρμόσῃ ἐμβαλλόμενος ξύλινος μοχλὸς μοχλεύοι
<span class="lb" data-page="18a.752" data-line="8" id="l18a.752.8"></span>ἢ παρὰ τὰς κεφαλὰς τῶν ἄρθρων ἢ κατὰ τὰς κεφαλὰς
<span class="lb" data-page="18a.752" data-line="9" id="l18a.752.9"></span>τελέως ἐρειδόμενος ἅμα τῇ κατατάσει, ἤν τε ἐς τὸ ἔξω
<span class="lb" data-page="18a.752" data-line="10" id="l18a.752.10"></span>μέρος συμφέρῃ ἐκμοχλεύεσθαι, ἤν τε ἐς τὸ εἴσω.
</blockquote>
<span class="lb rule" data-page="18a.752" data-line="11" id="l18a.752.11"></span>
            <p>
<span class="lb" data-page="18a.752" data-line="12" id="l18a.752.12"></span><span class="milestone ed2page" data-n="12.460" data-unit="ed2page" id="ed2page.12.460"></span>Ἐντετμῆσθαι βούλεταί τινα τοῦ βάθρου κοιλότητα
<span class="lb" data-page="18a.752" data-line="13" id="l18a.752.13"></span>πρὸς ὑποδοχὴν ἐπιτηδείαν τοῦ μέλλοντος ἵστασθαι
<span class="lb" data-page="18a.752" data-line="14" id="l18a.752.14"></span>κατ’ αὐτὸ ξύλον μεταξὺ τοῦ περιναίου καὶ τῆς ἐκπεπτωκυίας
<span class="lb" data-page="18a.752" data-line="15" id="l18a.752.15"></span>κεφαλῆς τοῦ μηροῦ. σαφῶς δὲ αὐτὸς ἐδήλωσε, τίνος ἕνεκα
<span class="lb" data-page="18a.752" data-line="16" id="l18a.752.16"></span>ἵστησιν ἐν τῷ κατατείνειν τὸ ξύλον τοῦτο, καθάπερ καὶ
<span class="lb" data-page="18a.752" data-line="17" id="l18a.752.17"></span>τἆλλα πάντα τὰ ἐφεξῆς ἃ λέγει. διὰ δὲ τοὺς νωθροτέρους
<span class="pb" data-page="18a.753" id="p18a.753"></span>
<span class="lb" data-page="18a.753" data-line="1" id="l18a.753.1"></span>τὴν διάνοιαν οὐκ ὀκνήσω παράφρασιν τὴν αὐτὴν εἰπεῖν. τὸ
<span class="lb" data-page="18a.753" data-line="2" id="l18a.753.2"></span>τοίνυν ξύλον τοῦτο μεταξὺ τοῦ περιναίου καὶ τῆς ἐκπεπτωκυίας
<span class="lb" data-page="18a.753" data-line="3" id="l18a.753.3"></span>τοῦ μηροῦ κεφαλῆς ὀρθὸν ἱστάμενον ἀντιστήριγμα γίνεται
<span class="lb" data-page="18a.753" data-line="4" id="l18a.753.4"></span>τῇ κάτω τάσει. λέλεκται γὰρ ἤδη πολλάκις ἔμπροσθεν,
<span class="lb" data-page="18a.753" data-line="5" id="l18a.753.5"></span>εἰ μή τις ἀντιτείνει πρὸς τὴν ἐναντίαν χώραν τοῦ
<span class="lb" data-page="18a.753" data-line="6" id="l18a.753.6"></span>κατατεινομένου κώλου, συνακολουθῶν ὁ κάμνων ἐκλύσει τὴν
<span class="lb" data-page="18a.753" data-line="7" id="l18a.753.7"></span>τάσιν. ἐργάζεται μὲν τοῦτο καὶ ἡ διὰ τῶν ἄνω βροχῶν
<span class="lb" data-page="18a.753" data-line="8" id="l18a.753.8"></span>ἀντίτασις, ἀσφαλείας δὲ ἕνεκα καὶ τούτῳ τῷ ξύλῳ χρῆται
<span class="lb" data-page="18a.753" data-line="9" id="l18a.753.9"></span>καὶ μέντοι καὶ μοχλεύει ποτ’ αὐτὸ ποιήσας τηνικαῦτα
<span class="lb" data-page="18a.753" data-line="10" id="l18a.753.10"></span>χαλαρόν.
</p>
<span class="lb rule" data-page="18a.753" data-line="11" id="l18a.753.11"></span>
          </article>

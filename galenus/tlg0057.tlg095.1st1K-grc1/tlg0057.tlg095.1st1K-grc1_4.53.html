<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.53">
<span class="pb page1" data-page="18a.754" id="p18a.754"></span>
<span class="milestone ed1page page1" data-n="5.656" data-unit="ed1page" id="ed1page.5.656"></span>
<span class="milestone ed2page page1" data-n="12.460" data-unit="ed2page" id="ed2page.12.460"></span>
<span class="lb head" data-page="18a.754" data-line="15" id="l18a.754.15"></span>
            <blockquote class="quote lemma">
<span class="lb" data-page="18a.754" data-line="16" id="l18a.754.16"></span>Εἰ γὰρ τὸ ξύλον τοῦτο τὸ μέγα ἔχει κατὰ μέσον καὶ ἐκ
<span class="lb" data-page="18a.754" data-line="17" id="l18a.754.17"></span>πλαγίων φλιὰς δύο ποδιαίας, ὕψος δὲ ὅκως δοκέει ξυμφέρειν
<span class="pb" data-page="18a.755" id="p18a.755"></span>
<span class="lb" data-page="18a.755" data-line="1" id="l18a.755.1"></span>τὴν μὲν ἔνθεν, τὴν δὲ ἔνθεν, ἔπειτα ξύλον πλάγιον
<span class="lb" data-page="18a.755" data-line="2" id="l18a.755.2"></span>ἐνείη ἐν τῇσι φλιῇσιν ὡς κλιμακτὴρ, ἔπειτα διέρσαι τὸ
<span class="lb" data-page="18a.755" data-line="3" id="l18a.755.3"></span>ὑγιὲς σκέλος μεσηγὺ τῶν φλιέων, <span class="milestone ed1page" data-n="5.657" data-unit="ed1page" id="ed1page.5.657"></span>τὸ δὲ σιναρὸν
<span class="lb" data-page="18a.755" data-line="4" id="l18a.755.4"></span>ἄνωθεν τοῦ κλιμακτῆρος ἔχοι ἐναρμόσον. ἀτάρ τι πρὸς
<span class="lb" data-page="18a.755" data-line="5" id="l18a.755.5"></span>τὸ ὕψος καὶ πρὸς τὸ ἄρθρον ᾗ ἐκπέπτωκε, ῥηΐδιον χρὴ
<span class="lb" data-page="18a.755" data-line="6" id="l18a.755.6"></span>ἁρμόζειν. τὸν γὰρ κλιμακτῆρα ὑψηλότερον χρὴ ποιέειν
<span class="lb" data-page="18a.755" data-line="7" id="l18a.755.7"></span>τοῦ μετρίου καὶ ἱμάτιον πολύπτυχον, ὡς ἂν ἁρμόσῃ ὑποτείνειν
<span class="lb" data-page="18a.755" data-line="8" id="l18a.755.8"></span>ὑπὸ τὸ σῶμα.
</blockquote>
<span class="lb rule" data-page="18a.755" data-line="9" id="l18a.755.9"></span>
            <p>
<span class="lb" data-page="18a.755" data-line="10" id="l18a.755.10"></span><span class="milestone ed2page" data-n="12.461" data-unit="ed2page" id="ed2page.12.461"></span>Ὅτι μὴ μόνα τὰ τῶν ἀξόνων στηρίγματα φλιὰς
<span class="lb" data-page="18a.755" data-line="11" id="l18a.755.11"></span>ὀνομάζει, δῆλον ἐκ τῆσδε τῆς ῥήσεως ἐποίησε. τῇ γὰρ κατὰ
<span class="lb" data-page="18a.755" data-line="12" id="l18a.755.12"></span>τὸ μῆκος ὅλου τοῦ βάθρου μέσῃ χώρᾳ τέταταί τι ξύλον
<span class="lb" data-page="18a.755" data-line="13" id="l18a.755.13"></span>ἐγκάρσιον, οἷον κλιμακτῆρα διατείνας ἀπὸ δεξιῶν ἐπὶ ἀριστερὰ
<span class="lb" data-page="18a.755" data-line="14" id="l18a.755.14"></span>διῆκον, ὑπὲρ αὐτὸ κατατείνειν τὸ ἔξαρθρον σκέλος
<span class="lb" data-page="18a.755" data-line="15" id="l18a.755.15"></span>οὐχ ἁπλῶς, ἀλλὰ μετὰ τοῦ ξύλου αὐτῷ προσῆχθαι κατὰ
<span class="lb" data-page="18a.755" data-line="16" id="l18a.755.16"></span>μῆκος ἄνωθεν κάτω διῆκον, ὥστε μετ’ ἐκείνου τοῦ ξύλου τὸ
<span class="lb" data-page="18a.755" data-line="17" id="l18a.755.17"></span>σκέλος ὑπὲρ τὸν κλιμακτῆρα καταναγκάζεσθαι. πρόδηλον δ’
<span class="lb" data-page="18a.755" data-line="18" id="l18a.755.18"></span>ὅτι τὸ ὑγιὲς σκέλος ὑποκάτω τοῦ κλιμακτῆρος ἔχειν προσήκει
<span class="pb" data-page="18a.756" id="p18a.756"></span>
<span class="lb" data-page="18a.756" data-line="1" id="l18a.756.1"></span>τὸν θεραπευόμενον ἐν τῇ μεταξὺ χώρᾳ τῶν φλιῶν· οὕτως
<span class="lb" data-page="18a.756" data-line="2" id="l18a.756.2"></span>γὰρ ὠνόμασε τὰ στηρίγματα τοῦ κλιμακτῆρος ἓν ἑκατέρωθεν
<span class="lb" data-page="18a.756" data-line="3" id="l18a.756.3"></span>ἐναρμόσας αὐτῷ τῷ βάθρῳ. δῆλον οὖν ὡς κατὰ μεταφορὰν
<span class="lb" data-page="18a.756" data-line="4" id="l18a.756.4"></span>ἀπὸ τῶν κατὰ τὰς θύρας φλιῶν ὠνόμασε καὶ τὰς
<span class="lb" data-page="18a.756" data-line="5" id="l18a.756.5"></span>κατὰ τὸ βάθρον ὡσαύτως.
</p>
<span class="lb rule" data-page="18a.756" data-line="6" id="l18a.756.6"></span>
          </article>

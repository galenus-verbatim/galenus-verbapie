<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.54">
<span class="pb page1" data-page="18a.756" id="p18a.756"></span>
<span class="milestone ed1page page1" data-n="5.657" data-unit="ed1page" id="ed1page.5.657"></span>
<span class="milestone ed2page page1" data-n="12.461" data-unit="ed2page" id="ed2page.12.461"></span>
<span class="lb head" data-page="18a.756" data-line="7" id="l18a.756.7"></span>
            <blockquote class="quote lemma">
<span class="lb" data-page="18a.756" data-line="8" id="l18a.756.8"></span>Ἔπειτα χρὴ ξύλον ἔχοντα πλάτος μέτριον καὶ μῆκος ἄχρι
<span class="lb" data-page="18a.756" data-line="9" id="l18a.756.9"></span>τοῦ σφυροῦ ὑποτεταμένον ὑπὸ τὸ σκέλος εἶναι ἱκνεόμενον
<span class="lb" data-page="18a.756" data-line="10" id="l18a.756.10"></span>ἐπέκεινα τῆς κεφαλῆς τοῦ μηροῦ ὡς οἷόν τε. προσκαταδεδέσθαι
<span class="lb" data-page="18a.756" data-line="11" id="l18a.756.11"></span>δὲ χρὴ πρὸς τὸ σκέλος ὁκοσαχῶς ἢν μετρίως ἔχῃ.
</blockquote>
<span class="lb rule" data-page="18a.756" data-line="12" id="l18a.756.12"></span>
            <p>
<span class="lb" data-page="18a.756" data-line="13" id="l18a.756.13"></span>Ὅτι τὸ ξύλον προσκαταδεῖ τὸ σκέλος ὅλον, εἴρηταί μοι
<span class="lb" data-page="18a.756" data-line="14" id="l18a.756.14"></span>καὶ πρόσθεν, ἀλλὰ νῦν γε τοῦ ξύλου τὴν ἄνωθεν ἀρχὴν
<span class="lb" data-page="18a.756" data-line="15" id="l18a.756.15"></span>ὑψηλοτέραν ἀξιοῖ ποιεῖσθαι τῆς κεφαλῆς τοῦ μηροῦ προσθεὶς
<span class="lb" data-page="18a.756" data-line="16" id="l18a.756.16"></span>τῷ λόγῳ, τὸ οἶόν τε. πάνυ γάρ ἐστι χαλεπὸν ὃ λέγει
<span class="lb" data-page="18a.756" data-line="17" id="l18a.756.17"></span>ποιῆσαι, πλὴν εἰ τὸ μὲν εἰς τὸν βουβῶνα τοῦ μακροῦ ξύλου
<span class="lb" data-page="18a.756" data-line="18" id="l18a.756.18"></span>στηριζόμενον εἰργάσαιτό τις ταπεινότερον, ὑψηλότερον δὲ τὸ
<span class="pb" data-page="18a.757" id="p18a.757"></span>
<span class="lb" data-page="18a.757" data-line="1" id="l18a.757.1"></span>ἔξω πέρας ὁμαλόν τε καὶ ἰσόϋψον ἂν εἴη πάνυ χαλεπόν ἐστιν,
<span class="lb" data-page="18a.757" data-line="2" id="l18a.757.2"></span>ἅμα μὲν στηρίζειν αὐτοῦ τὴν ἀρχὴν ἐν τῷ βουβῶνι, ἅμα δὲ
<span class="lb" data-page="18a.757" data-line="3" id="l18a.757.3"></span>ὑπερέχουσαν ποιεῖν τῆς κεφαλῆς τοῦ μηροῦ κατὰ τὴν νῦν
<span class="lb" data-page="18a.757" data-line="4" id="l18a.757.4"></span>προκειμένην ἔκπτωσιν ὑψηλοτέραν οὖσαν τοῦ βουβῶνος.
</p>
<span class="lb rule" data-page="18a.757" data-line="5" id="l18a.757.5"></span>
          </article>

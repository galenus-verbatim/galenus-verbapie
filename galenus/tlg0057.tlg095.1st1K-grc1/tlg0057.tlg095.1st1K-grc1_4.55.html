<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.55">
<span class="pb page1" data-page="18a.757" id="p18a.757"></span>
<span class="milestone ed1page page1" data-n="5.657" data-unit="ed1page" id="ed1page.5.657"></span>
<span class="milestone ed2page page1" data-n="12.461" data-unit="ed2page" id="ed2page.12.461"></span>
<span class="lb head" data-page="18a.757" data-line="6" id="l18a.757.6"></span>
            <blockquote class="quote lemma">
<span class="lb" data-page="18a.757" data-line="7" id="l18a.757.7"></span>Κἄπειτα κατατεινομένου τοῦ σκέλεος εἴτε ξύλῳ ὑπεροειδέϊ
<span class="lb" data-page="18a.757" data-line="8" id="l18a.757.8"></span>εἴτε τουτέων τινὶ τῶν κατατασίων, ὁμοῦ χρὴ καταναγκάζεσθαι
<span class="lb" data-page="18a.757" data-line="9" id="l18a.757.9"></span>τὸ σκέλος περὶ τὸν κλιμακτῆρα ἐς τὸ κάτω μέρος
<span class="lb" data-page="18a.757" data-line="10" id="l18a.757.10"></span>ξὺν τῷ ξύλῳ τῷ προσδεδεμένῳ. τὸν δέ τινα κατέχειν τὸν
<span class="lb" data-page="18a.757" data-line="11" id="l18a.757.11"></span>ἄνθρωπον ἀνωτέρω τοῦ ἄρθρου κατὰ τὸ ἰσχίον· καὶ γὰρ
<span class="lb" data-page="18a.757" data-line="12" id="l18a.757.12"></span>οὕτως ἅμα μὲν ἡ κατάτασις ὑπεξαίροιτο τὴν κεφαλὴν
<span class="lb" data-page="18a.757" data-line="13" id="l18a.757.13"></span>τοῦ μηροῦ ὑπὲρ τῆς κοτύλης, ἅμα δὲ ἡ μόχλευσις ἀπωθέοι
<span class="lb" data-page="18a.757" data-line="14" id="l18a.757.14"></span>τὴν κεφαλὴν τοῦ μηροῦ εἰς τὴν ἀρχαίην φύσιν. αὗται πᾶσαι
<span class="lb" data-page="18a.757" data-line="15" id="l18a.757.15"></span>αἱ εἰρημέναι ἀνάγκαι ἰσχυραὶ καὶ πᾶσαι κρείσσους τῆς ξυμφορῆς,
<span class="lb" data-page="18a.757" data-line="16" id="l18a.757.16"></span>ἤν τις ὀρθῶς καὶ καλῶς σκευάζοι. ὥσπερ δὲ καὶ
<span class="lb" data-page="18a.757" data-line="17" id="l18a.757.17"></span>πρόσθεν εἴρηται, πουλύ τι ἀπὸ ἀσθενεστέρων κατατασίων
<span class="lb" data-page="18a.757" data-line="18" id="l18a.757.18"></span>καὶ φαυλοτέρης κατασκευῆς τοῖσι πλείοσιν ἐμπίπτει.
</blockquote>
<span class="lb rule" data-page="18a.757" data-line="19" id="l18a.757.19"></span>
            <span class="pb" data-page="18a.758" id="p18a.758"></span>
            <p>
<span class="lb" data-page="18a.758" data-line="1" id="l18a.758.1"></span><span class="milestone ed2page" data-n="12.462" data-unit="ed2page" id="ed2page.12.462"></span>Ἀναταθέντος τοῦ μηροῦ περὶ τὸν κλιμακτῆρα
<span class="lb" data-page="18a.758" data-line="2" id="l18a.758.2"></span>ταπεινότερον γίγνεται τὸ ἐκπεπτωκὸς ἄρθρον. ἐπιτήδειον
<span class="lb" data-page="18a.758" data-line="3" id="l18a.758.3"></span>δὲ τοῦτο πρὸς τὴν ἐμβολήν ἐστιν, ἐπειδὴ ταπεινότερος νῦν
<span class="lb" data-page="18a.758" data-line="4" id="l18a.758.4"></span>ἡ ὀφρὺς τῆς κοτύλης γέγονε τῆς κεφαλῆς τοῦ μηροῦ· καὶ
<span class="lb" data-page="18a.758" data-line="5" id="l18a.758.5"></span>νῦν εἰ χωρὶς μὲν τῆς κοτύλης τὴν ὀφρὺν ὑπερβῆναι τὸ ἐκπεπτωκὸς
<span class="lb" data-page="18a.758" data-line="6" id="l18a.758.6"></span>ἄρθρον οὐχ οἷόν τέ ἐστιν αὐτὸ πάλιν ἐμπεσεῖν,
<span class="lb" data-page="18a.758" data-line="7" id="l18a.758.7"></span>ἀπεχώρισε δὲ ἀνωτέρω τῆς ὀφρύος, ἄριστον ἂν εἴη ταπεινὸν
<span class="lb" data-page="18a.758" data-line="8" id="l18a.758.8"></span>αὐτὸ ποιήσαντα κατατείνειν. ἐξαρτῆσαι δὲ δηλονότι
<span class="lb" data-page="18a.758" data-line="9" id="l18a.758.9"></span>δεῖ τοὺς κατατείνοντας αὐτῷ βρόχους ἤτοι ξύλου τινὸς ὑπεροειδοῦς
<span class="lb" data-page="18a.758" data-line="10" id="l18a.758.10"></span>ἀντιστηριζομένου τῷ κάτω πέρατι πρὸς ἑδραῖόν τι
<span class="lb" data-page="18a.758" data-line="11" id="l18a.758.11"></span>κατὰ τοὔδαφος κείμενον· εἰ δὲ μὴ διὰ τοῦ τοιούτου ξύλου
<span class="lb" data-page="18a.758" data-line="12" id="l18a.758.12"></span>βούλοιο τὴν κατανάγκασιν ποιεῖσθαι, τῷ πρὸς τῶν ποδῶν
<span class="lb" data-page="18a.758" data-line="13" id="l18a.758.13"></span>ἄξονι τοῦ βάθρου περιβαλεῖν τὰ πέρατα τῶν κατατεινόντων
<span class="lb" data-page="18a.758" data-line="14" id="l18a.758.14"></span>ἱμαντίων. τοῦτο γὰρ ἐδήλωσεν ἐν τῷ φάναι εἴτε τούτων
<span class="lb" data-page="18a.758" data-line="15" id="l18a.758.15"></span>τινὶ, εἴτε τῶν κατατασίων, λέγων τούτων δηλονότι τῶν προειρημένων
<span class="lb" data-page="18a.758" data-line="16" id="l18a.758.16"></span>πρὸς διαστολὴν τοῦ ὑπεροειδοῦς ξύλου. τὰ δ’
<span class="lb" data-page="18a.758" data-line="17" id="l18a.758.17"></span>ἐφεξῆς τῆς ῥήσεως τῆσδε δῆλα.
</p>
<span class="lb rule" data-page="18a.758" data-line="18" id="l18a.758.18"></span>
          </article>

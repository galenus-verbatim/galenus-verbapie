<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.56">
<span class="pb page1" data-page="18a.759" id="p18a.759"></span>
<span class="milestone ed1page page1" data-n="5.657" data-unit="ed1page" id="ed1page.5.657"></span>
<span class="milestone ed2page page1" data-n="12.462" data-unit="ed2page" id="ed2page.12.462"></span>
<span class="lb head" data-page="18a.759" data-line="1" id="l18a.759.1"></span>
            <blockquote class="quote lemma">
<span class="lb" data-page="18a.759" data-line="2" id="l18a.759.2"></span>Ἢν δὲ ἐς τὸ ἔξω ἡ κεφαλὴ τοῦ μηροῦ ὀλισθῇ, τὰς μὲν κατατάσιας
<span class="lb" data-page="18a.759" data-line="3" id="l18a.759.3"></span>ἔνθα καὶ ἔνθα χρὴ ποιέεσθαι, ὥσπερ εἴρηται
<span class="lb" data-page="18a.759" data-line="4" id="l18a.759.4"></span>τοιουτοτρόπως. τὴν δὲ μόχλευσιν πλάτος ἔχοντι μοχλῷ μοχλεύειν
<span class="lb" data-page="18a.759" data-line="5" id="l18a.759.5"></span>χρὴ ἅμα τῇ κατατάσει ἐκ τοῦ ἔξω μέρους ἐς τὸ
<span class="lb" data-page="18a.759" data-line="6" id="l18a.759.6"></span>εἴσω ἀναγκάζοντα, κατά τε αὐτὸν ἤδη τὸν γλουτὸν τιθέμενον
<span class="lb" data-page="18a.759" data-line="7" id="l18a.759.7"></span>τὸν μοχλὸν καὶ ὀλίγῳ ἀνωτέρω. ἐπὶ δὲ τὸ ὑγιὲς
<span class="lb" data-page="18a.759" data-line="8" id="l18a.759.8"></span>ἰσχίον κατὰ τὸν γλουτὸν ἀντιστηριζέτω τις τῇσι χερσὶν,
<span class="lb" data-page="18a.759" data-line="9" id="l18a.759.9"></span>ὡς μὴ ὑπείκῃ τὸ σῶμα ἢ ἑτέρῳ τινὶ τοιούτῳ μοχλῷ
<span class="lb" data-page="18a.759" data-line="10" id="l18a.759.10"></span>ὑπερβάλλων καὶ ἐρείσας ἐκ τῶν καπέτων τὴν ἁρμόζουσαν
<span class="lb" data-page="18a.759" data-line="11" id="l18a.759.11"></span>ἀντικατασχέτω. τοῦ δὲ μηροῦ τοῦ ἐξηρθρηκότος τὸ παρὰ
<span class="lb" data-page="18a.759" data-line="12" id="l18a.759.12"></span>τὸ γόνυ εἴσωθεν ἔξω παραγέτω ἡσύχως. ἡ δὲ κρέμασις
<span class="lb" data-page="18a.759" data-line="13" id="l18a.759.13"></span>οὐχ ἁρμόσει τούτῳ τῷ τρόπῳ τῆς ὀλισθήσιος τοῦ ἄρθρου·
<span class="lb" data-page="18a.759" data-line="14" id="l18a.759.14"></span>ὁ γὰρ πῆχυς τοῦ ἐκκρεμαμένου ἀπωθέοι ἂν τὴν
<span class="lb" data-page="18a.759" data-line="15" id="l18a.759.15"></span>κεφαλὴν τοῦ μηροῦ ἀπὸ τῆς κοτύλης. τὴν μέντοι ξὺν τῷ
<span class="lb" data-page="18a.759" data-line="16" id="l18a.759.16"></span>ὑποκειμένῳ ξύλῳ μόχλευσιν μηχανήσαιτ’ ἄν τις, ὥστε
<span class="lb" data-page="18a.759" data-line="17" id="l18a.759.17"></span>ἁρμόζειν καὶ τούτῳ τῷ τρόπῳ τοῦ ὀλισθήματος ἔξωθεν
<span class="lb" data-page="18a.759" data-line="18" id="l18a.759.18"></span>προσαρτέον. ἀλλὰ τί καὶ δεῖ πλείω λέγειν; ἢν γὰρ ὀρθῶς
<span class="pb" data-page="18a.760" id="p18a.760"></span>
<span class="lb" data-page="18a.760" data-line="1" id="l18a.760.1"></span>μὲν καὶ εὖ κατατείνηται, ὀρθῶς δὲ μοχλεύηται, τί
<span class="lb" data-page="18a.760" data-line="2" id="l18a.760.2"></span>οὐκ ἂν ἐμπέσοι ἄρθρον οὕτως ἐκπεπτωκός;
</blockquote>
<span class="lb rule" data-page="18a.760" data-line="3" id="l18a.760.3"></span>
            <p>
<span class="lb" data-page="18a.760" data-line="4" id="l18a.760.4"></span><span class="milestone ed1page" data-n="5.658" data-unit="ed1page" id="ed1page.5.658"></span>Ἐὰν κατατείνῃ τις ἰσχυρῶς τὸ σκέλος οὐδὲ
<span class="lb" data-page="18a.760" data-line="5" id="l18a.760.5"></span>τῆς διὰ τοῦ ξύλου μοχλείας ἐστὶ χρεία. καὶ γὰρ αἱ χεῖρες
<span class="lb" data-page="18a.760" data-line="6" id="l18a.760.6"></span>ἡμῶν ἱκαναὶ περιλαβοῦσαι κατὰ τὸν γλουτὸν ἔξωθεν ὅλον
<span class="lb" data-page="18a.760" data-line="7" id="l18a.760.7"></span>τὸ πέρας τοῦ μηροῦ πρὸς τὴν ἔσω χώραν ἀπῶσαι, μέχρις
<span class="lb" data-page="18a.760" data-line="8" id="l18a.760.8"></span>ἂν κατ’ εὐθὺ γένηται τῆς κοτύλης. εὔδηλον δὲ ὅτι στρογγύλος
<span class="lb" data-page="18a.760" data-line="9" id="l18a.760.9"></span>μοχλὸς ἀνεπιτήδειός ἐστιν εἰς τὴν τοιαύτην μοχλείαν,
<span class="lb" data-page="18a.760" data-line="10" id="l18a.760.10"></span>ὅπου γε καὶ ὁ πλατὺς ἐνδεής ἐστιν, εἰ μὴ τοιοῦτος εἴη καθ’
<span class="lb" data-page="18a.760" data-line="11" id="l18a.760.11"></span>ἃ περιλαμβάνει τὸν γλουτὸν, ὁποίαν ἐκέλευσε ποιεῖν ἡμᾶς
<span class="lb" data-page="18a.760" data-line="12" id="l18a.760.12"></span>τὴν καλουμένην ἄμβην. αὐτὸς γοῦν εἴρηκε κατὰ λέξιν, ὡς
<span class="lb" data-page="18a.760" data-line="13" id="l18a.760.13"></span>κατ’ αὐτόν γε τὸν γλουτὸν τιθέμενον τὸν μοχλὸν καὶ ὀλίγον
<span class="lb" data-page="18a.760" data-line="14" id="l18a.760.14"></span>ἀνωτέρω, οὕτως ἐπιχειρεῖν χρὴ τῇ μοχλείᾳ. τοῦτο δὲ τὸ
<span class="lb" data-page="18a.760" data-line="15" id="l18a.760.15"></span>ὀλίγον ἀνωτέρω σιμοτέρου δεῖται τοῦ περιλαμβάνοντος οὐκ
<span class="lb" data-page="18a.760" data-line="16" id="l18a.760.16"></span>εὐθέως ἀκριβῶς. τὰ δ’ ἐφεξῆς πάντα δῆλα καὶ τῆσδε τῆς
<span class="lb" data-page="18a.760" data-line="17" id="l18a.760.17"></span>ῥήσεως.
</p>
<span class="lb rule" data-page="18a.760" data-line="18" id="l18a.760.18"></span>
          </article>

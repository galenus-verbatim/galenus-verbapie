<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.57">
<span class="pb page1" data-page="18a.761" id="p18a.761"></span>
<span class="milestone ed1page page1" data-n="5.658" data-unit="ed1page" id="ed1page.5.658"></span>
<span class="milestone ed2page page1" data-n="12.462" data-unit="ed2page" id="ed2page.12.462"></span>
<span class="lb head" data-page="18a.761" data-line="1" id="l18a.761.1"></span>
            <blockquote class="quote lemma">
<span class="lb" data-page="18a.761" data-line="2" id="l18a.761.2"></span><span class="milestone ed2page" data-n="12.463" data-unit="ed2page" id="ed2page.12.463"></span>Ἢν δὲ ἐς τοὔπισθεν μέρος ἐκπεπτώκῃ ὁ μηρὸς, τὰς μὲν
<span class="lb" data-page="18a.761" data-line="3" id="l18a.761.3"></span>κατατάσιας καὶ ἀντιτάσιας, οὕτω δεῖ ποιέεσθαι καθάπερ
<span class="lb" data-page="18a.761" data-line="4" id="l18a.761.4"></span>εἴρηται. ἐπιστορέσαντα δὲ ἐπὶ τὸ ξύλον ἱμάτιον πολύπτυχον,
<span class="lb" data-page="18a.761" data-line="5" id="l18a.761.5"></span>ὡς μαλακώτατον ἔῃ, πρηνέα κατακλίναντα τὸν
<span class="lb" data-page="18a.761" data-line="6" id="l18a.761.6"></span>ἄνθρωπον οὕτω κατατείνειν, ἅμα δὲ τῇ κατατάσει χρὴ
<span class="lb" data-page="18a.761" data-line="7" id="l18a.761.7"></span>τῇ σανίδι καταναγκάζειν τὸν αὐτὸν τρόπον, ὡς τὰ ὑβώματα
<span class="lb" data-page="18a.761" data-line="8" id="l18a.761.8"></span>κατ’ ἴξιν τοῦ πυγαίου ποιησάμενον τὴν σανίδα καὶ
<span class="lb" data-page="18a.761" data-line="9" id="l18a.761.9"></span>μᾶλλον ἐς τὸ κάτω μέρος ἢ ἐς τὸ ἄνω τῶν ἰσχίων· καὶ
<span class="lb" data-page="18a.761" data-line="10" id="l18a.761.10"></span>ἡ ἐντομὴ ἐν τῷ τοίχῳ τῇ σανίδι μὴ εὐθεῖα ἔστω, ἀλλ’
<span class="lb" data-page="18a.761" data-line="11" id="l18a.761.11"></span>ὀλίγον καταφερὴς πρὸς τὸ τῶν ποδῶν μέρος· αὕτη ἡ ἐμβολὴ
<span class="lb" data-page="18a.761" data-line="12" id="l18a.761.12"></span>κατὰ φύσιν μάλιστα τῷ τρόπῳ τούτῳ τοῦ ὀλισθήματός
<span class="lb" data-page="18a.761" data-line="13" id="l18a.761.13"></span>ἐστι καὶ ἅμα ἰσχυροτάτη. ἀρκέσειε δ’ ἂν ἴσως
<span class="lb" data-page="18a.761" data-line="14" id="l18a.761.14"></span>ἀντὶ τῆς σανίδος καὶ ἐφεζόμενόν τινα ἢ τῇσι χερσὶν ἐρεισάμενον
<span class="lb" data-page="18a.761" data-line="15" id="l18a.761.15"></span>ἢ ἐπιβάντα ἐξαπίνης ὁμοίως ἐπαιωρηθῆναι ἅμα
<span class="lb" data-page="18a.761" data-line="16" id="l18a.761.16"></span>τῇ κατατάσει. ἄλλη δὲ οὐδεμίη ἐμβολὴ τῶν προειρημένων
<span class="lb" data-page="18a.761" data-line="17" id="l18a.761.17"></span>κατὰ φύσιν ἐστὶ τῷ τρόπῳ τούτῳ τοῦ ὀλισθήματος.
</blockquote>
<span class="lb rule" data-page="18a.761" data-line="18" id="l18a.761.18"></span>
            <span class="pb" data-page="18a.762" id="p18a.762"></span>
            <p>
<span class="lb" data-page="18a.762" data-line="1" id="l18a.762.1"></span>Καὶ τὰ περὶ τοῦ τρόπου τούτου τῆς ἐκπτώσεως εἰρημένα
<span class="lb" data-page="18a.762" data-line="2" id="l18a.762.2"></span>πάντ’ ἐστὶ σαφῆ τοῖς μεμνημένοις τῶν προειρημένων.
<span class="lb" data-page="18a.762" data-line="3" id="l18a.762.3"></span>ἀξιοῖ γὰρ οὐχ ὡς τοὺς προτέρους, οὕτω καὶ τοῦτον ὕπτιον
<span class="lb" data-page="18a.762" data-line="4" id="l18a.762.4"></span>κατακλίνειν, ἀλλ’ ἐπὶ τὴν γαστέρα· τοῦτο γὰρ δηλονότι τὸ
<span class="lb" data-page="18a.762" data-line="5" id="l18a.762.5"></span>πρηνές ἐστι σχῆμα. κατατείναντα δὲ ἰσχυρῶς ἐκ τῶν ὀπίσω
<span class="lb" data-page="18a.762" data-line="6" id="l18a.762.6"></span>μερῶν εἰς τὸ πρόσω χρὴ τὸ ἄρθρον ὠθεῖν. ἐν δὲ τῇ νῦν
<span class="lb" data-page="18a.762" data-line="7" id="l18a.762.7"></span>κατακλίσει τὸ μὲν ὀπίσω μέρος ἄνωθεν γίνεται, τὸ πρόσω
<span class="lb" data-page="18a.762" data-line="8" id="l18a.762.8"></span>δὲ ὑποκάτω τούτου. διὸ προσήκει τὸν ἐμβάλλοντα καταναγκάζειν
<span class="lb" data-page="18a.762" data-line="9" id="l18a.762.9"></span>εἰς τὸ κάτω τὴν κεφαλὴν τοῦ μηροῦ καὶ τοῦθ’
<span class="lb" data-page="18a.762" data-line="10" id="l18a.762.10"></span>ἱκανώτατον μὲν ἡ διὰ τῆς σανίδος σήπωσις ἐργάζεται. δύναιτο
<span class="lb" data-page="18a.762" data-line="11" id="l18a.762.11"></span>δ’ ἄν τις αὐτὸ καλῶς πρᾶξαι κατ’ αὐτὴν τὴν ἐξοχὴν
<span class="lb" data-page="18a.762" data-line="12" id="l18a.762.12"></span>ἐπικαθίσας μετὰ τοῦ προσεμβληθῆναι βιαίως· ἀλλ’ ἐὰν
<span class="lb" data-page="18a.762" data-line="13" id="l18a.762.13"></span>τὸ τῆς ἰδίας πυγῆς ἐξέχον, ἐρείσει κατὰ τῆς ἐξηρθρηκυίας
<span class="lb" data-page="18a.762" data-line="14" id="l18a.762.14"></span>κεφαλῆς, οὐδὲν ὀνήσει τὸν κάμνοντα. δεῖται τοίνυν τοῦτο
<span class="lb" data-page="18a.762" data-line="15" id="l18a.762.15"></span>τὸ ἔργον ἀνδρὸς ἐπιμελοῦς τε καὶ συνετοῦ.
</p>
<span class="lb rule" data-page="18a.762" data-line="16" id="l18a.762.16"></span>
          </article>

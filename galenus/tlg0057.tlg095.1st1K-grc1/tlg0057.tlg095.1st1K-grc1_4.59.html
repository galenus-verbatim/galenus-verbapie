<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.59">
<span class="pb page1" data-page="18a.763" id="p18a.763"></span>
<span class="milestone ed1page page1" data-n="5.658" data-unit="ed1page" id="ed1page.5.658"></span>
<span class="milestone ed2page page1" data-n="12.463" data-unit="ed2page" id="ed2page.12.463"></span>
<span class="lb head" data-page="18a.763" data-line="17" id="l18a.763.17"></span>
            <blockquote class="quote lemma">
<span class="lb" data-page="18a.763" data-line="18" id="l18a.763.18"></span><span class="milestone ed2page" data-n="12.464" data-unit="ed2page" id="ed2page.12.464"></span>Εὐδοκιμέει δὲ καὶ ὁ πειραθεὶς ἀσκῷ τοῦτο τὸ ἄρθρον
<span class="lb" data-page="18a.763" data-line="19" id="l18a.763.19"></span>ἐμβαλέσθαι. καὶ ἤδη μέν τινας εἶδον, οἵτινες ὑπὸ
<span class="pb" data-page="18a.764" id="p18a.764"></span>
<span class="lb" data-page="18a.764" data-line="1" id="l18a.764.1"></span>φαυλότητος καὶ τὰ ἔξω ἐγκεκλιμένα καὶ τὰ ὄπισθεν ἀσκῷ
<span class="lb" data-page="18a.764" data-line="2" id="l18a.764.2"></span>ἐπειρῶντο ἐμβαλεῖν, οὐ γινώσκοντες ὅτι ἐξέβαλλον αὐτὸ μᾶλλον
<span class="lb" data-page="18a.764" data-line="3" id="l18a.764.3"></span>ἢ ἐνέβαλλον. ὁ μέντοι πρῶτος ἐπινοήσας δῆλον ὅτι πρὸς
<span class="lb" data-page="18a.764" data-line="4" id="l18a.764.4"></span>τὰ εἴσω ὠλισθηκότα ἀσκῷ ἐμβάλλειν ἐπειρήσατο, ἐπίστασθαι
<span class="lb" data-page="18a.764" data-line="5" id="l18a.764.5"></span>μὲν οὖν χρὴ, ὅτι ἕτερα πολλὰ ἀσκοῦ κρείσσω ἐστί.
<span class="lb" data-page="18a.764" data-line="6" id="l18a.764.6"></span>χρὴ δὲ τὸν μὲν ἀσκὸν κατατιθέναι ἐς τοὺς μηροὺς ἀφύσητον
<span class="lb" data-page="18a.764" data-line="7" id="l18a.764.7"></span>ἐόντα, ὡς ἂν δύναιτο ἀνωτάτω πρὸς τὸν περίναιον
<span class="lb" data-page="18a.764" data-line="8" id="l18a.764.8"></span>ἀνάγοντα. ἀπὸ δὲ τῶν ἐπιγουνίδων ἀρξάμενον ταινίῃ
<span class="lb" data-page="18a.764" data-line="9" id="l18a.764.9"></span>πρὸς ἀλλήλους τοὺς μηροὺς καταδῆσαι, ἄχρι τοῦ ἡμίσεος
<span class="lb" data-page="18a.764" data-line="10" id="l18a.764.10"></span>τῶν μηρῶν, ἔπειτα ἐς ἕνα τῶν πολλῶν τὸν λελυμένον ἐνθέντα
<span class="lb" data-page="18a.764" data-line="11" id="l18a.764.11"></span>αὐλὸν ἐκ χαλκείου φυσᾶν καὶ ἐσαναγκάζειν ἐς τὸν
<span class="lb" data-page="18a.764" data-line="12" id="l18a.764.12"></span>ἀσκὸν, τὸν δὲ ἄνθρωπον πλάγιον κατακέεσθαι τὸ σιναρὸν
<span class="lb" data-page="18a.764" data-line="13" id="l18a.764.13"></span>σκέλος ἐπιπολῆς ἔχοντα. ἡ μὲν οὖν παρασκευὴ αὕτη ἐστί·
<span class="lb" data-page="18a.764" data-line="14" id="l18a.764.14"></span>σκευάζονται δὲ κάκιον οἱ πλεῖστοι ἢ ὡς ἐγὼ εἴρηκα· οὐ
<span class="lb" data-page="18a.764" data-line="15" id="l18a.764.15"></span>γὰρ καταδέουσι τοὺς μηροὺς ἐπὶ συχνὸν, ἀλλὰ μοῦνον τὰ
<span class="lb" data-page="18a.764" data-line="16" id="l18a.764.16"></span>γούνατα καὶ οὐ προσκατατείνουσι. χρὴ δὲ καὶ προσκατατείνειν,
<span class="lb" data-page="18a.764" data-line="17" id="l18a.764.17"></span><span class="milestone ed1page" data-n="5.659" data-unit="ed1page" id="ed1page.5.659"></span>ὅμως δὲ ἤδη τινὲς ἐνέβαλον, ῥηϊδίου
<span class="pb" data-page="18a.765" id="p18a.765"></span>
<span class="lb" data-page="18a.765" data-line="1" id="l18a.765.1"></span>πράγματος ἐπιτυχόντες. εὐφόρως δὲ οὐ πάνυ ἔχει διαναγκάζεσθαι
<span class="lb" data-page="18a.765" data-line="2" id="l18a.765.2"></span>οὕτως. ὅ τε γὰρ ἀσκὸς ἐμφυσώμενος οὐ τὰ
<span class="lb" data-page="18a.765" data-line="3" id="l18a.765.3"></span>ὀγκηρότατα αὐτοῦ ἔχει πρὸς τῷ ἄρθρῳ τῆς κεφαλῆς, ἣν δεῖ
<span class="lb" data-page="18a.765" data-line="4" id="l18a.765.4"></span>μάλιστα ἐκμοχλεύσασθαι, ἀλλὰ κατὰ τὸν ἑωυτὸν, αὐτὸς μέσος
<span class="lb" data-page="18a.765" data-line="5" id="l18a.765.5"></span>καὶ τῶν μερῶν ἴσως ἢ κατὰ τὸ μέσον ἢ ἔτι κατωτέρω. οἵ τε
<span class="lb" data-page="18a.765" data-line="6" id="l18a.765.6"></span>αὖ μηροὶ γαυσοὶ πεφύκασιν· ἄνωθεν γὰρ σαρκώδεές τε καὶ
<span class="lb" data-page="18a.765" data-line="7" id="l18a.765.7"></span>ξύμμηροι, ἐς δὲ τὸ κάτω ὑπόξηροι, ὥστε καὶ ἡ τῶν μηρῶν
<span class="lb" data-page="18a.765" data-line="8" id="l18a.765.8"></span>φύσις ἐπαναγκάζει τὸν ἀσκὸν ἀπὸ τοῦ ἐπικαιροτάτου
<span class="lb" data-page="18a.765" data-line="9" id="l18a.765.9"></span>χωρίου· εἴτε οὖν τις μικρὸν ἐνθήσει τὸν ἀσκὸν, μικρὴ ἡ
<span class="lb" data-page="18a.765" data-line="10" id="l18a.765.10"></span>ἰσχὺς ἐοῦσα ἀδύνατόν ἐστιν ἀναγκάζειν τὸ ἄρθρον. εἰ
<span class="lb" data-page="18a.765" data-line="11" id="l18a.765.11"></span>δὲ δεῖ ἀσκῷ χρέεσθαι ἐπὶ πολὺ οἱ μηροὶ ξυνδετέοι πρὸς
<span class="lb" data-page="18a.765" data-line="12" id="l18a.765.12"></span>ἀλλήλους καὶ ἅμα τῇ κατατάσει τοῦ σώματος ὁ ἀσκὸς
<span class="lb" data-page="18a.765" data-line="13" id="l18a.765.13"></span>φυσητέος. τὰ δὲ σκέλεα ἀμφότερα ὁμοῦ καταδεῖν ἐν τούτῳ
<span class="lb" data-page="18a.765" data-line="14" id="l18a.765.14"></span>τῷ τρόπῳ τῆς ἐμβολῆς ἐπὶ τὴν τελευτήν.
</blockquote>
<span class="lb rule" data-page="18a.765" data-line="15" id="l18a.765.15"></span>
            <p>
<span class="lb" data-page="18a.765" data-line="16" id="l18a.765.16"></span>Καὶ τὸν διὰ τοῦ ἀσκοῦ τρόπον τῆς ἐμβολῆς οὐκ ἐπαινῶν,
<span class="lb" data-page="18a.765" data-line="17" id="l18a.765.17"></span>ὅμως ὡς ἄν τις ἄριστα καὶ τούτῳ χρήσαιτο διδάσκει, σαφῶς
<span class="lb" data-page="18a.765" data-line="18" id="l18a.765.18"></span>ἅπαντα διερχόμενος.
</p>
<span class="lb rule" data-page="18a.765" data-line="19" id="l18a.765.19"></span>
          </article>

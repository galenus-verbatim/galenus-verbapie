<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.6">
<span class="pb page1" data-page="18a.673" id="p18a.673"></span>
<span class="milestone ed1page page1" data-n="5.642" data-unit="ed1page" id="ed1page.5.642"></span>
<span class="milestone ed2page page1" data-n="12.431" data-unit="ed2page" id="ed2page.12.431"></span>
<span class="lb head" data-page="18a.673" data-line="4" id="l18a.673.4"></span>
            <blockquote class="quote lemma">
<span class="lb" data-page="18a.673" data-line="5" id="l18a.673.5"></span>Ἐπιδεῖν δὲ κηρωτῇ ἐῤῥητινωμένῃ εὖ καὶ σπλήνεσι καὶ ὀθονίοισι
<span class="lb" data-page="18a.673" data-line="6" id="l18a.673.6"></span>μαλθακοῖσι, μὴ ὀλίγοισι μηδὲ ἄγαν πιέζοντα.
</blockquote>
<span class="lb rule" data-page="18a.673" data-line="7" id="l18a.673.7"></span>
            <p>
<span class="lb" data-page="18a.673" data-line="8" id="l18a.673.8"></span><span class="milestone ed2page" data-n="12.432" data-unit="ed2page" id="ed2page.12.432"></span><span class="milestone ed1page" data-n="5.643" data-unit="ed1page" id="ed1page.5.643"></span>Τοῖς διαπλασσομένοις μέρεσιν ἐπιτήδειός
<span class="lb" data-page="18a.673" data-line="9" id="l18a.673.9"></span>ἐστι τὴν ῥητίνην ἔχουσα κηρωτὴ, διότι συνέχεται
<span class="lb" data-page="18a.673" data-line="10" id="l18a.673.10"></span>μᾶλλον τῷ δέρματι καὶ τὰ ὀθόνια καὶ ξηραίνεται μᾶλλον
<span class="lb" data-page="18a.673" data-line="11" id="l18a.673.11"></span>τὰ σώματα. ἐκ μὲν οὖν τοῦ συνέχεσθαι τὸ φυλάττεσθαι
<span class="lb" data-page="18a.673" data-line="12" id="l18a.673.12"></span>τὴν διάπλασιν ἀμετακίνητον ὑπάρξει τοῖς θεραπευομένοις
<span class="lb" data-page="18a.673" data-line="13" id="l18a.673.13"></span>μορίοις, ἐκ δὲ τοῦ ξηραίνεσθαι τὸ πήγνυσθαί τε καὶ κρατύνεσθαι.
<span class="lb" data-page="18a.673" data-line="14" id="l18a.673.14"></span>τοῦτο δ’ αὐτὸ μόνιμον αὐτοῖς φυλάξει τὴν διάπλασιν.
<span class="lb" data-page="18a.673" data-line="15" id="l18a.673.15"></span>ὀθονίοις δὲ χρῆσθαι κελεύει μαλθακοῖς μὲν διὰ
<span class="lb" data-page="18a.673" data-line="16" id="l18a.673.16"></span>τὴν μαλθακότητα τῶν σωμάτων, ἣν ἐκ τῆς ἡλικίας ἔχει τὰ
<span class="lb" data-page="18a.673" data-line="17" id="l18a.673.17"></span>βρέφη. περιβεβλημένοις δὲ ἀτρέμα φυλαττόμενος τὴν ἐκ τῆς
<span class="lb" data-page="18a.673" data-line="18" id="l18a.673.18"></span>βιαίας περιβολῆς θλῖψιν αὐτῶν καὶ μάλισθ’ ὅταν ἐπὶ μαλακῶν
<span class="pb" data-page="18a.674" id="p18a.674"></span>
<span class="lb" data-page="18a.674" data-line="1" id="l18a.674.1"></span>γίνωνται σωμάτων. ὅτι δὲ ἧττον πιέζεσθαι κελεύει,
<span class="lb" data-page="18a.674" data-line="2" id="l18a.674.2"></span>διὰ τοῦτο πλέοσι χρῆσθαι τοῖς ὀθονίοις ἀξιοῖ· τὴν γὰρ
<span class="lb" data-page="18a.674" data-line="3" id="l18a.674.3"></span>ἀσφάλειαν τῆς ἐπιδέσεως ἔφασκεν ἢ πίεσιν ἢ πλῆθος τῶν
<span class="lb" data-page="18a.674" data-line="4" id="l18a.674.4"></span>ὀθονίων γίγνεσθαι.
</p>
<span class="lb rule" data-page="18a.674" data-line="5" id="l18a.674.5"></span>
          </article>

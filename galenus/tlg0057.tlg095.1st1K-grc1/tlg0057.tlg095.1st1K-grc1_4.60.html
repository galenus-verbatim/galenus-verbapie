<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.60">
<span class="pb page1" data-page="18a.766" id="p18a.766"></span>
<span class="milestone ed1page page1" data-n="5.659" data-unit="ed1page" id="ed1page.5.659"></span>
<span class="milestone ed2page page1" data-n="12.464" data-unit="ed2page" id="ed2page.12.464"></span>
<span class="lb head" data-page="18a.766" data-line="1" id="l18a.766.1"></span>
            <blockquote class="quote lemma">
<span class="lb" data-page="18a.766" data-line="2" id="l18a.766.2"></span>Χρὴ δὲ περὶ πλείστου μὲν ποιέεσθαι ἐν πάσῃ τῇ τέχνῃ,
<span class="lb" data-page="18a.766" data-line="3" id="l18a.766.3"></span>ὅκως ὑγιὲς μὲν ποιήσῃς τὸ νοσέον. εἰ δὲ πολλοῖσι τρόποισιν
<span class="lb" data-page="18a.766" data-line="4" id="l18a.766.4"></span>οἷόν τε εἴη ὑγιέας ποιέειν τὸν ἀοχλότατον χρὴ
<span class="lb" data-page="18a.766" data-line="5" id="l18a.766.5"></span>αἱρέεσθαι· καὶ γὰρ ἀνδραγαθικώτερον τοῦτο καὶ τεχνικώτερον,
<span class="lb" data-page="18a.766" data-line="6" id="l18a.766.6"></span>ὅστις μὴ ἐπιθυμέει δημοειδέος κιβδηλίης, περὶ
<span class="lb" data-page="18a.766" data-line="7" id="l18a.766.7"></span>οὗ νῦν ὁ λόγος ἐστί. τοιοίδε τ’ ἄν τινες κατοικίδιοι κατατάσιες
<span class="lb" data-page="18a.766" data-line="8" id="l18a.766.8"></span>εἶεν τοῦ σώματος, ὥστε ἐκ τῶν παρεόντων τὸ
<span class="lb" data-page="18a.766" data-line="9" id="l18a.766.9"></span>εὔπορον εὑρίσκειν.
</blockquote>
<span class="lb rule" data-page="18a.766" data-line="10" id="l18a.766.10"></span>
            <p>
<span class="lb" data-page="18a.766" data-line="11" id="l18a.766.11"></span><span class="milestone ed2page" data-n="12.465" data-unit="ed2page" id="ed2page.12.465"></span>Οὗτος ὕστατος αὐτῷ λόγος ἐστὶ παρακελευομένῳ
<span class="lb" data-page="18a.766" data-line="12" id="l18a.766.12"></span>τὴν εὐπορίαν ἀσκεῖν τῶν ἐπιτηδείων πρὸς τὴν θεραπείαν,
<span class="lb" data-page="18a.766" data-line="13" id="l18a.766.13"></span>ὥστε κἂν μήτε τὸ βάθρον παρῇ, μήτε ἄλλο τι τῶν
<span class="lb" data-page="18a.766" data-line="14" id="l18a.766.14"></span>προειρημένων ἐπινοεῖν αὐτὸν ὅμοιόν τι, περὶ ὧν ἐφεξῆς σαφέστατα
<span class="lb" data-page="18a.766" data-line="15" id="l18a.766.15"></span>διῆλθεν, ὡς μηδὲν αὐτῶν δεῖσθαι μηδὲ βραχυτάτης
<span class="lb" data-page="18a.766" data-line="16" id="l18a.766.16"></span>ἐξηγήσεως. ἅπαντα γάρ ἐστι σαφέστατα τοῖς γε μεμνημένοις
<span class="pb" data-page="18a.767" id="p18a.767"></span>
<span class="lb" data-page="18a.767" data-line="1" id="l18a.767.1"></span>τῶν προειρημένων, ὃ δὲ μοι δοκεῖ ἀσαφέστερον εἶναι τοῦτο
<span class="lb" data-page="18a.767" data-line="2" id="l18a.767.2"></span>προσγράψω.
</p>
<span class="lb rule" data-page="18a.767" data-line="3" id="l18a.767.3"></span>
          </article>

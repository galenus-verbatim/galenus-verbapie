<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.7">
<span class="pb page1" data-page="18a.674" id="p18a.674"></span>
<span class="milestone ed1page page1" data-n="5.643" data-unit="ed1page" id="ed1page.5.643"></span>
<span class="milestone ed2page page1" data-n="12.432" data-unit="ed2page" id="ed2page.12.432"></span>
<span class="lb head" data-page="18a.674" data-line="6" id="l18a.674.6"></span>
            <blockquote class="quote lemma">
<span class="lb" data-page="18a.674" data-line="7" id="l18a.674.7"></span>Οὕτω δὲ τὰς περιαγωγὰς ποιέεσθαι τῆς ἐπιδέσιος, ὥσπερ
<span class="lb" data-page="18a.674" data-line="8" id="l18a.674.8"></span>καὶ τῇσι χερσὶν ἡ κατόρθωσις ἦν τοῦ ποδὸς, ὅκως ὁ ποὺς
<span class="lb" data-page="18a.674" data-line="9" id="l18a.674.9"></span>ὀλίγον μᾶλλον ἐς τὸ βλαισσὸν ῥέπων φαίνηται.
</blockquote>
<span class="lb rule" data-page="18a.674" data-line="10" id="l18a.674.10"></span>
            <p>
<span class="lb" data-page="18a.674" data-line="11" id="l18a.674.11"></span>Καὶ τοῦτο κοινὸν ἁπάσης ἐπανορθώσεως ἄρθρων τε
<span class="lb" data-page="18a.674" data-line="12" id="l18a.674.12"></span>καὶ καταγμάτων ἐστὶ παράγγελμα πολλάκις ὑπ’ αὐτοῦ παρῃνημένον.
<span class="lb" data-page="18a.674" data-line="13" id="l18a.674.13"></span>οὐ βούλεται γὰρ ἐν ταῖς ἐπανορθώσεσι τὰ διαπλαττόμενα
<span class="lb" data-page="18a.674" data-line="14" id="l18a.674.14"></span>πρὸς τὸ κατὰ φύσιν ἀκριβῶς ἀχθέντα καταλιπεῖν
<span class="lb" data-page="18a.674" data-line="15" id="l18a.674.15"></span>αὐτόθι. κελεύει μὲν περιβάλλειν ὀλίγον ὅτι ὡς ἐκ
<span class="lb" data-page="18a.674" data-line="16" id="l18a.674.16"></span>τούτου τὴν πολυχρόνιον αὐτῶν ῥοπὴν ἐπὶ τὴν διαστροφὴν
<span class="lb" data-page="18a.674" data-line="17" id="l18a.674.17"></span>ἀντισπῶντες ἐν τῷ μέσῳ καταστήσωμεν, ὅπερ ἦν τὸ κατὰ
<span class="lb" data-page="18a.674" data-line="18" id="l18a.674.18"></span>φύσιν ἀκριβῶς. εἰ γὰρ ἐν τούτῳ διαπλάττοντες καταλείπομεν,
<span class="pb" data-page="18a.675" id="p18a.675"></span>
<span class="lb" data-page="18a.675" data-line="1" id="l18a.675.1"></span>ἐπὶ τὴν πολυχρόνιον διαστροφὴν ὑποῤῥεῖ τὰ μόρια.
<span class="lb" data-page="18a.675" data-line="2" id="l18a.675.2"></span>δῆλον δ’ ὅτι καὶ τοῦτο παράγγελμα ἐν τῷ γενικωτάτῳ πάντων
<span class="lb" data-page="18a.675" data-line="3" id="l18a.675.3"></span>ὑποπέπτωκε θεραπευτικῷ σκοπῷ, καθ’ ὃν ἔφασκε τὰ
<span class="lb" data-page="18a.675" data-line="4" id="l18a.675.4"></span>ἐναντία τῶν ἐναντίων ἰήματα εἶναι, μήτε τὰ κατεψυγμένα
<span class="lb" data-page="18a.675" data-line="5" id="l18a.675.5"></span>θερμαινόντων ἡμῶν τῇ μετρίᾳ θερμασίᾳ, μήτε τὰ θερμαινόμενα
<span class="lb" data-page="18a.675" data-line="6" id="l18a.675.6"></span>μετρίως ψυχόντων, ἀλλ’ εἰς τοσοῦτον ἐπέκεινα τῆς
<span class="lb" data-page="18a.675" data-line="7" id="l18a.675.7"></span>μεσότητος εἰς τἀναντία προχωρούντων, ὅσον ἀπεχώρησεν
<span class="lb" data-page="18a.675" data-line="8" id="l18a.675.8"></span>αὐτῆς τὸ πάθος ἐπὶ θάτερον· καὶ νῦν οὖν ἐπεὶ μὲν πάθος
<span class="lb" data-page="18a.675" data-line="9" id="l18a.675.9"></span>ᾖ ἡ κύλλωσις ἐναντία βλαισσώσει διὰ πάντων τῷ λόγῳ, τὸ
<span class="lb" data-page="18a.675" data-line="10" id="l18a.675.10"></span>κῶλον ὁ Ἱπποκράτης πρὸς τὸ βλαισσὸν ἀξιοῖ ῥέπειν ἐπέκεινα
<span class="lb" data-page="18a.675" data-line="11" id="l18a.675.11"></span>δηλονότι τῶν κατὰ φύσιν ἀκριβῶς ὄντων.
</p>
<span class="lb rule" data-page="18a.675" data-line="12" id="l18a.675.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg095.1st1K-grc1:4.9">
<span class="pb page1" data-page="18a.676" id="p18a.676"></span>
<span class="milestone ed1page page1" data-n="5.643" data-unit="ed1page" id="ed1page.5.643"></span>
<span class="milestone ed2page page1" data-n="12.432" data-unit="ed2page" id="ed2page.12.432"></span>
<span class="lb head" data-page="18a.676" data-line="5" id="l18a.676.5"></span>
            <blockquote class="quote lemma">
<span class="lb" data-page="18a.676" data-line="6" id="l18a.676.6"></span><span class="milestone ed2page" data-n="12.433" data-unit="ed2page" id="ed2page.12.433"></span>Προσεπιδεῖν δὲ μὴ πρὸς τὸν χρῶτα τιθέντα, ἀλλ’
<span class="lb" data-page="18a.676" data-line="7" id="l18a.676.7"></span>ὅταν ἤδη τοῖσιν ὑστάτοισιν ὀθονίοισι μέλλῃς ἐπιδέειν.
<span class="lb" data-page="18a.676" data-line="8" id="l18a.676.8"></span>Ὅταν δὲ ἤδη ἐπιδεδεμένος ἔῃ, ἑνός τινος τῶν ὀθονίων
<span class="lb" data-page="18a.676" data-line="9" id="l18a.676.9"></span>χρὴ, οἷσιν ἐπιδέεται, τὴν ἀρχὴν προσράψαι πρὸς τὰ κάτω
<span class="lb" data-page="18a.676" data-line="10" id="l18a.676.10"></span>τοῦ ποδὸς ἐπιδέσματα κατὰ τὴν ἴξιν τοῦ μικροῦ δακτύλου,
<span class="lb" data-page="18a.676" data-line="11" id="l18a.676.11"></span>ἔπειτα ἐς τὸ ἄνω τείνοντα, ὅκως ἢν δοκέῃ μετρίως
<span class="lb" data-page="18a.676" data-line="12" id="l18a.676.12"></span>ἔχειν, περιβάλλειν ἄνωθεν τῆς γαστροκνημίης, ὡς μόνιμον
<span class="lb" data-page="18a.676" data-line="13" id="l18a.676.13"></span>ᾖ κατατεταγμένον οὕτως. ἁπλῷ δὲ λόγῳ ὥσπερ κηροπλαστέοντα
<span class="lb" data-page="18a.676" data-line="14" id="l18a.676.14"></span>χρὴ ἐς τὴν φύσιν τὴν δικαίην ἄγειν καὶ
<span class="lb" data-page="18a.676" data-line="15" id="l18a.676.15"></span>τὰ ἐκκεκλιμένα καὶ τὰ συντεταμένα τὴν φύσιν καὶ τῇσι
<span class="lb" data-page="18a.676" data-line="16" id="l18a.676.16"></span>χερσὶν οὕτω διορθοῦντα καὶ τῇ ἐπιδέσει ὡσαύτως. προσάγειν
<span class="lb" data-page="18a.676" data-line="17" id="l18a.676.17"></span>δὲ οὐ βιαίως, ἀλλὰ παρηγορικῶς.
</blockquote>
<span class="lb rule" data-page="18a.676" data-line="18" id="l18a.676.18"></span>
            <p>
<span class="lb" data-page="18a.676" data-line="19" id="l18a.676.19"></span>Ἐκ τοῦ κατὰ τὸν μικρὸν δάκτυλον χωρίου, τουτέστι
<span class="lb" data-page="18a.676" data-line="20" id="l18a.676.20"></span>τῶν ἐκτὸς τοῦ ποδὸς τὴν ἄρτησιν ποιεῖται πρὸς τὴν γαστροκνημίαν,
<span class="pb" data-page="18a.677" id="p18a.677"></span>
<span class="lb" data-page="18a.677" data-line="1" id="l18a.677.1"></span>ἐπειδὴ κεκυλλωμένον πόδα θεραπεύει, βεβλαισσωμένον
<span class="lb" data-page="18a.677" data-line="2" id="l18a.677.2"></span>δ’ εἴπερ ἐθεράπευε, πάλιν ἂν ἐποίησε τὴν ἀνάρτησιν.
<span class="lb" data-page="18a.677" data-line="3" id="l18a.677.3"></span>ἐπὶ τἀναντία γὰρ χρὴ περιῤῥέειν τὸν πόδα τῇ διαστροφῇ
<span class="lb" data-page="18a.677" data-line="4" id="l18a.677.4"></span>ὡς τὰ μὲν εἰς τὴν ἔξω χώραν διεστραμμένα εἰς τὴν
<span class="lb" data-page="18a.677" data-line="5" id="l18a.677.5"></span>ἐντὸς ἐπιστρέψαι, τὰ δ’ ἔσω τὴν μετάστασιν πεποιημένα
<span class="lb" data-page="18a.677" data-line="6" id="l18a.677.6"></span>καὶ ταῦτα πρὸς τὸν ἐναντίον ἀπάγειν τόπον.
</p>
<span class="lb rule" data-page="18a.677" data-line="7" id="l18a.677.7"></span>
          </article>

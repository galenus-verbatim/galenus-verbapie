<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.10">
<span class="pb page1" data-page="18b.44" id="p18b.44"></span>
<span class="milestone ed1page page1" data-n="5.124" data-unit="ed1page" id="ed1page.5.124"></span>
<span class="milestone ed2page page1" data-n="8.596" data-unit="ed2page" id="ed2page.8.596"></span>
<span class="lb head" data-page="18b.44" data-line="13" id="l18b.44.13"></span>
            <blockquote class="quote lemma">
<span class="lb" data-page="18b.44" data-line="14" id="l18b.44.14"></span><span class="milestone ed2page" data-n="8.597" data-unit="ed2page" id="ed2page.8.597"></span>Ἢν γὰρ τὴν αὐγὴν φεύγωσιν ἢ δακρύωσιν ἀπροαιρέτως
<span class="lb" data-page="18b.44" data-line="15" id="l18b.44.15"></span>ἢ διαστρέφωνται ἢ θάτερος θατέρου ἐλάσσων γίνηται ἢ τὰ
<span class="lb" data-page="18b.44" data-line="16" id="l18b.44.16"></span>λευκὰ ἐρυθρὰ ἴσχωσιν ἢ πέλια ἢ μέλανα φλέβιά ἐν αὐτέοισιν
<span class="lb" data-page="18b.44" data-line="17" id="l18b.44.17"></span>ἔχωσιν ἢ λῆμαι ἐόντες φαίνωνται περὶ τὰς ὄψιας
<span class="lb" data-page="18b.44" data-line="18" id="l18b.44.18"></span>ἢ καὶ ἐναιωρεύμενοι ἢ ἐξίσκοντες ἢ ἔγκοιλοι ἰσχυρῶς γινόμενοι
<span class="pb" data-page="18b.45" id="p18b.45"></span>
<span class="lb" data-page="18b.45" data-line="1" id="l18b.45.1"></span>ἢ αἱ βλεφαρίδες καμπύλαι ἢ ἰσχυραὶ αἴολαι ἢ αἱ
<span class="lb" data-page="18b.45" data-line="2" id="l18b.45.2"></span>ὄψιες αὐχμῶσαι καὶ ἀλαμπεῖς ἱστάμεναι καὶ τὸ πρόσωπον
<span class="lb" data-page="18b.45" data-line="3" id="l18b.45.3"></span>πέλιον καὶ φοβερὸν ἰδεῖν· καὶ οἱ ὀδόντες πέλιοι γίνονται·
<span class="lb" data-page="18b.45" data-line="4" id="l18b.45.4"></span>ἢ τὸ χρῶμα τοῦ ξύμπαντος προσώπου ἠλλοιωμένον ᾖ,
<span class="lb" data-page="18b.45" data-line="5" id="l18b.45.5"></span>ταῦτα πάντα κακὰ νομίζειν καὶ ὀλέθρια εἶναι.
</blockquote>
<span class="lb rule" data-page="18b.45" data-line="6" id="l18b.45.6"></span>
            <p>
<span class="lb" data-page="18b.45" data-line="7" id="l18b.45.7"></span>Τὰ εἰρημένα συμπτώματα κοινὸν μὲν ἔχει τὸ παρὰ
<span class="lb" data-page="18b.45" data-line="8" id="l18b.45.8"></span>φύσιν εἶναι. διαφέρει δ’ ἀλλήλων τῷ τὰ μὲν ἁπλῶς ἐναντία
<span class="lb" data-page="18b.45" data-line="9" id="l18b.45.9"></span>τοῖς κατὰ φύσιν ὑπάρχειν, ἔνια δ’, ὡς αὐτὸς ἔμπροσθεν
<span class="lb" data-page="18b.45" data-line="10" id="l18b.45.10"></span>εἶπεν, ἐναντιώτατα. διὸ καὶ κατὰ τὸν κοινὸν ἐπιλογισμὸν
<span class="lb" data-page="18b.45" data-line="11" id="l18b.45.11"></span>ἅπαντα μὲν ὀλέθρια νομισθήσονται, κατὰ δὲ τὴν ποσότητα
<span class="lb" data-page="18b.45" data-line="12" id="l18b.45.12"></span>τῆς ἐναντιώσεως, ἧττόν τε καὶ μᾶλλον ἕξει τοῦτο. τάς γε
<span class="lb" data-page="18b.45" data-line="13" id="l18b.45.13"></span>μὴν διαθέσεις ἐφ’ αἷς γίνεται κατὰ τὴν ἀκολουθίαν τῶν ἀφ’
<span class="lb" data-page="18b.45" data-line="14" id="l18b.45.14"></span>Ἱπποκράτους δογμάτων ἄμεινόν ἐστιν ἐπισκέψασθαι· τὸ
<span class="lb" data-page="18b.45" data-line="15" id="l18b.45.15"></span>τοίνυν φεύγειν τὴν αὐγὴν, ὅπερ ἐστὶν ἀποστρέφεσθαι, δι’
<span class="lb" data-page="18b.45" data-line="16" id="l18b.45.16"></span>ἀσθένειαν γίνεται τῆς ὀπτικῆς δυνάμεως, ἐνίοτε μὲν ἐπὶ
<span class="lb" data-page="18b.45" data-line="17" id="l18b.45.17"></span>τῇ τῶν ὀργάνων διαθέσει καμνούσης, ὥσπερ ἐν ταῖς ὀφθαλμίαις, ﻿
<span class="pb" data-page="18b.46" id="p18b.46"></span>
<span class="lb" data-page="18b.46" data-line="1" id="l18b.46.1"></span>ἐνίοτε δ’ αὐτῆς καθ’ αὑτὴν, ἡνίκα ὀλέθριόν ἐστι τὸ
<span class="lb" data-page="18b.46" data-line="2" id="l18b.46.2"></span>σημεῖον. οὕτω δὲ καὶ τὸ δακρύειν, ἔαν μὲν ἤτοι δι’ ὀφθαλμίαν
<span class="lb" data-page="18b.46" data-line="3" id="l18b.46.3"></span>ἢ διά τι ῥεῦμα καταφερόμενον ἐκ τῆς κεφαλῆς γίνηται,
<span class="lb" data-page="18b.46" data-line="4" id="l18b.46.4"></span>παρὰ φύσιν μέν ἐστιν, οὐ μὴν θάνατόν γε σημαίνει
<span class="lb" data-page="18b.46" data-line="5" id="l18b.46.5"></span>πάντως, ἐὰν δὲ δι’ ἀῤῥωστίαν τῆς καθεκτικῆς δυνάμεως,
<span class="lb" data-page="18b.46" data-line="6" id="l18b.46.6"></span>ὀλέθριόν τέ ἐστι καὶ θανατῶδες. αἵ γε μὴν διαστροφαὶ
<span class="lb" data-page="18b.46" data-line="7" id="l18b.46.7"></span>τῶν ὀφθαλμῶν σπωμένων γίνονται τῶν κινούντων αὐτοὺς
<span class="lb" data-page="18b.46" data-line="8" id="l18b.46.8"></span>μυῶν, ὅπερ ἐὰν μὲν αὐτῶν ᾖ μόνον ἐκείνων πάθος, οὐδὲν
<span class="lb" data-page="18b.46" data-line="9" id="l18b.46.9"></span>ἄτοπον, ἐὰν δὲ τῆς ἀρχῆς τῶν νεύρων, ὅπερ ἐστὶν ἐγκέφαλος,
<span class="lb" data-page="18b.46" data-line="10" id="l18b.46.10"></span>ἐσχάτως ὀλέθριον. αἰσθάνονται γὰρ τῶν κατὰ τὴν
<span class="lb" data-page="18b.46" data-line="11" id="l18b.46.11"></span>ἀρχὴν παθημάτων οἱ πλησιάζοντες μύες πρότεροι τῶν ἄλλων,
<span class="lb" data-page="18b.46" data-line="12" id="l18b.46.12"></span>ἐνίοτε μὲν οἱ κατὰ τοὺς ὀφθαλμοὺς ὑπὲρ, ὧν νῦν λέγει,
<span class="lb" data-page="18b.46" data-line="13" id="l18b.46.13"></span>ποτὲ δὲ καὶ οἱ κροταφῖται καλούμενοι, περὶ ὧν ἐν τῷ
<span class="lb" data-page="18b.46" data-line="14" id="l18b.46.14"></span>περὶ ἄρθρων ἐδίδαξε· καὶ μὴν τὸ γενέσθαι τινὰ τῶν ὀφθαλμῶν
<span class="lb" data-page="18b.46" data-line="15" id="l18b.46.15"></span>τοῦ κατὰ φύσιν ἐλάττω ὀλέθριον σύμπτωμα. νεκροῦσθαι
<span class="lb" data-page="18b.46" data-line="16" id="l18b.46.16"></span>γὰρ δηλοῖ τὴν διοικοῦσαν αὐτὸν δύναμιν. τὸ δὲ τὰ
<span class="lb" data-page="18b.46" data-line="17" id="l18b.46.17"></span>λευκὰ τῶν ὀφθαλμῶν ἐρυθρὰ φαίνεσθαι, καθάπερ ἐν ὀφθαλμίαις
<span class="lb" data-page="18b.46" data-line="18" id="l18b.46.18"></span>τέ τισι καὶ τῶν μεθυσθέντων ἐνίοις, ἐνδεικτικόν ἐστι
<span class="pb" data-page="18b.47" id="p18b.47"></span>
<span class="lb" data-page="18b.47" data-line="1" id="l18b.47.1"></span>τοῦτο τοῦ κατὰ τὸν ἐγκέφαλον καὶ μήνιγγας πλήθους. ἔστι
<span class="lb" data-page="18b.47" data-line="2" id="l18b.47.2"></span>δ’ ὅτε καὶ φλεγμονῆς ἐν αὐτοῖς γεγενημένης, ἑκατέρως γὰρ
<span class="lb" data-page="18b.47" data-line="3" id="l18b.47.3"></span>ἀποθλίβεται τὸ αἷμα πρὸς τὰς ἐν τοῖς ὀφθαλμοῖς φλέβας.
<span class="lb" data-page="18b.47" data-line="4" id="l18b.47.4"></span>διὸ ἐρυθρὸν φαίνεται τὸ λευκὸν ἐν αὐτοῖς μέρος, ὅπερ ἐστὶ
<span class="lb" data-page="18b.47" data-line="5" id="l18b.47.5"></span>τὸ πέριξ τῆς στεφάνης ὀνομαζομένης, ἣν ἐμάθομεν ἐν ταῖς
<span class="lb" data-page="18b.47" data-line="6" id="l18b.47.6"></span>ἀνατομαῖς ἁπάντων τῶν κατὰ τὸν ὀφθαλμὸν ὑμένων τε καὶ
<span class="lb" data-page="18b.47" data-line="7" id="l18b.47.7"></span>χιτώνων σύνδεσμόν τινα οὖσαν. ἐμάθομεν δὲ ὡς τὸ τοῦ
<span class="lb" data-page="18b.47" data-line="8" id="l18b.47.8"></span>περικρανίου πέρας ἐπὶ ταύτην ἐξήκει, μετὰ τῶν ἐν αὐτῷ
<span class="lb" data-page="18b.47" data-line="9" id="l18b.47.9"></span>φλεβῶν. ὅτι δὲ διὰ ταῦτα ἔφη τὸ λευκὸν ἐρυθρὸν γίνεσθαι,
<span class="lb" data-page="18b.47" data-line="10" id="l18b.47.10"></span>σαφῶς ἐδήλωσε διὰ τῶν <span class="milestone ed2page" data-n="8.598" data-unit="ed2page" id="ed2page.8.598"></span>ἐπιφερομένων εἰπών· ἢν
<span class="lb" data-page="18b.47" data-line="11" id="l18b.47.11"></span>πέλια ἢ μέλανα φλέβιά ἐν αὐτοῖς ἔχωσιν, ἔστι δὲ τοῦτο
<span class="lb" data-page="18b.47" data-line="12" id="l18b.47.12"></span>πάντως ὀλέθριον. ἐρυθρὰ μὲν γὰρ φαίνεται τὰ φλέβια καὶ
<span class="lb" data-page="18b.47" data-line="13" id="l18b.47.13"></span>διὰ πλῆθος, ὡς ἔφην, ἤ τινα φλεγμονὴν τῶν κατὰ τὸν ἐγκέφαλον.
<span class="lb" data-page="18b.47" data-line="14" id="l18b.47.14"></span>μελαίνεται δὲ καὶ πελιδνοῦται ψυχόμενα, ψύχεται
<span class="lb" data-page="18b.47" data-line="15" id="l18b.47.15"></span>δὲ νεκρούμενα καὶ διὰ τοῦτο ὀλέθρια δὴ τὰ τοιαῦτα χρώματα
<span class="lb" data-page="18b.47" data-line="16" id="l18b.47.16"></span>διὰ παντός ἐστιν. αἵ γε μὴν λῆμαι γίνονται μὲν, ὡς
<span class="lb" data-page="18b.47" data-line="17" id="l18b.47.17"></span>ἴσμεν, καὶ διὰ τὸ τῶν ὀργάνων πάθος, ὡς ἐν ὀφθαλμίαις
<span class="lb" data-page="18b.47" data-line="18" id="l18b.47.18"></span>τε καὶ ἄλλως οὐδένα κίνδυνον δηλοῦσαι. γίνονται δὲ καὶ
<span class="pb" data-page="18b.48" id="p18b.48"></span>
<span class="lb" data-page="18b.48" data-line="1" id="l18b.48.1"></span>διὰ ἀῤῥωστίαν τῆς διοικούσης τὰ κατὰ τὸν ὀφθαλμὸν δυνάμεως
<span class="lb" data-page="18b.48" data-line="2" id="l18b.48.2"></span>φυσικῆς, ἀδυνατούσης ἐκπέπτειν τὴν τροφὴν τῶν
<span class="lb" data-page="18b.48" data-line="3" id="l18b.48.3"></span>ὀφθαλμῶν. ἐδείχθη γὰρ ἡμιπέπτου τροφῆς ἡ λήμη περίττωμα.
<span class="lb" data-page="18b.48" data-line="4" id="l18b.48.4"></span>κατὰ μὲν οὖν τὰς ὀφθαλμίας διά τε τὸ πλῆθος τῆς
<span class="lb" data-page="18b.48" data-line="5" id="l18b.48.5"></span>παρὰ φύσιν ὑγρότητος καὶ διὰ τὸ πάθος τῶν ὀργάνων εἰκός
<span class="lb" data-page="18b.48" data-line="6" id="l18b.48.6"></span>ἐστι μὴ πέπτεσθαι καλῶς τὴν τροφὴν αὐτῶν. ἔνθα δ’
<span class="lb" data-page="18b.48" data-line="7" id="l18b.48.7"></span>ἔνδεια σαφής ἐστι δηλουμένη διὰ τῆς κοιλότητος, ἡ μὲν
<span class="lb" data-page="18b.48" data-line="8" id="l18b.48.8"></span>ἀπὸ <span class="milestone ed1page" data-n="5.125" data-unit="ed1page" id="ed1page.5.125"></span>τοῦ πλήθους αἰτία παντάπασιν οἴχεται, καταλείπεται
<span class="lb" data-page="18b.48" data-line="9" id="l18b.48.9"></span>δὲ ἡ τῆς δυνάμεως ἀσθένεια μόνη. καὶ οὐδ’ ἡ
<span class="lb" data-page="18b.48" data-line="10" id="l18b.48.10"></span>τυχοῦσά τις αὕτη γε, ἀλλ’ ἰσχυρὰ πάνυ, μηδὲ τὴν ὀλιγίστην
<span class="lb" data-page="18b.48" data-line="11" id="l18b.48.11"></span>τροφὴν τῶν ὀφθαλμῶν ἱκανῶς πέπτειν ἰσχύουσα. οἵ
<span class="lb" data-page="18b.48" data-line="12" id="l18b.48.12"></span>γε μὴν ἐναιωρούμενοι, τουτέστιν ἀστήρικτοι καὶ κινούμενοι
<span class="lb" data-page="18b.48" data-line="13" id="l18b.48.13"></span>διὰ παντὸς ὀφθαλμοὶ, γνώρισμά εἰσιν ἢ παραφροσύνης ἢ
<span class="lb" data-page="18b.48" data-line="14" id="l18b.48.14"></span>τρόμου τῶν περὶ αὐτοὺς μυῶν, ὧν ἑκάτερον ἐπὶ τῆς προκειμένης
<span class="lb" data-page="18b.48" data-line="15" id="l18b.48.15"></span>διαθέσεως ὀλέθριόν ἐστιν. αἵ τε γὰρ μετ’ ἐνδείας
<span class="lb" data-page="18b.48" data-line="16" id="l18b.48.16"></span>παραφροσύναι χαλεπώταται καὶ οἱ διὰ ξηρότητα τῶν ὀργάνων
<span class="lb" data-page="18b.48" data-line="17" id="l18b.48.17"></span>τρόμοι παντάπασιν ἀνίατοι. καὶ μὴν καὶ τοὺς ἐξίσχοντας
<span class="pb" data-page="18b.49" id="p18b.49"></span>
<span class="lb" data-page="18b.49" data-line="1" id="l18b.49.1"></span>ὀφθαλμοὺς ἢ κοίλους ἰσχυρῶς γινομένους μέμφεται.
<span class="lb" data-page="18b.49" data-line="2" id="l18b.49.2"></span>τὸ μὲν οὖν τῶν ἐξισχόντων σύμπτωμα καὶ κατὰ τὴν ἀρχὴν
<span class="lb" data-page="18b.49" data-line="3" id="l18b.49.3"></span>τοῦ νοσήματος γίνεται καὶ μάλιστα τοῖς ἐμέσασιν ἐπὶ πολυφαγίᾳ
<span class="lb" data-page="18b.49" data-line="4" id="l18b.49.4"></span>τε καὶ πολυποσίᾳ. τὸ δὲ τῶν ἰσχυρῶς ἐγκοίλων οὐ
<span class="lb" data-page="18b.49" data-line="5" id="l18b.49.5"></span>γίνεται, διόπερ οὐδετέρου κατ’ ἀρχὰς ἐμνημόνευσεν, ἡνίκα
<span class="lb" data-page="18b.49" data-line="6" id="l18b.49.6"></span>ἔλεγε· ῥὶς ὀξεῖα, ὀφθαλμοὶ κοῖλοι. τοῦτο μὲν ὅτι μηδ’ ὅλως
<span class="lb" data-page="18b.49" data-line="7" id="l18b.49.7"></span>ἐν τῷ νεκρώδει προσώπῳ φαίνεται ἐν ἀρχῇ. πῶς γὰρ ἂν
<span class="lb" data-page="18b.49" data-line="8" id="l18b.49.8"></span>ἅμα κοῖλοί τε καὶ ἐξίσχοντες εἶεν οἱ ὀφθαλμοί; τοῦτο δὲ
<span class="lb" data-page="18b.49" data-line="9" id="l18b.49.9"></span>ὅτι μηδ’ ὅλως γίνεται τηνικαῦτα καὶ δόξει γε τὸ κατὰ τοὺς
<span class="lb" data-page="18b.49" data-line="10" id="l18b.49.10"></span>ἐξίσχοντας ὀφθαλμοὺς μάχεσθαι τοῖς προειρημένοις. εἰρηκὼς
<span class="lb" data-page="18b.49" data-line="11" id="l18b.49.11"></span>γὰρ ἐπὶ τοῦ νεκρώδους προσώπου ῥῖνα ὀξεῖαν, ὀφθαλμοὺς
<span class="lb" data-page="18b.49" data-line="12" id="l18b.49.12"></span>κοίλους, εἶτα ἐπιδιοριζόμενος αὐτὰ τοῖς μετὰ τὴν τρίτην
<span class="lb" data-page="18b.49" data-line="13" id="l18b.49.13"></span>ὁρωμένοις οὐκ ὀρθῶς προσέθηκε τοὺς ἐξίσχοντας. ὃ δέ
<span class="lb" data-page="18b.49" data-line="14" id="l18b.49.14"></span>μοι δοκεῖ γεγονέναι κατὰ τόνδε τὸν λόγον ὑπ’ αὐτοῦ καὶ δὴ
<span class="lb" data-page="18b.49" data-line="15" id="l18b.49.15"></span>φράσω μεταβαλὼν ὅλην τὴν ῥῆσιν αὐτοῦ εἰς τοιάνδε λέξιν·
<span class="lb" data-page="18b.49" data-line="16" id="l18b.49.16"></span>ἢν δὲ καὶ παλαιοτέρου ἐόντος τοῦ νοσήματος ἢ τριταίου τὸ
<span class="lb" data-page="18b.49" data-line="17" id="l18b.49.17"></span>πρόσωπον τοιοῦτον ᾖ, περί τε τουτέων ἐπανερέσθαι, περὶ
<span class="lb" data-page="18b.49" data-line="18" id="l18b.49.18"></span>ὧν καὶ πρόσθεν ἐκέλευσα, καὶ τἄλλα σημεῖα σκέπτεσθαι, τά
<span class="pb" data-page="18b.50" id="p18b.50"></span>
<span class="lb" data-page="18b.50" data-line="1" id="l18b.50.1"></span>τε ἐν τῷ σύμπαντι σώματι καὶ τὰ ἐν τοῖς ὀφθαλμοῖς. ἔστι
<span class="lb" data-page="18b.50" data-line="2" id="l18b.50.2"></span>δὲ τὰ γινόμενα σημεῖα ἐν τοῖς ὀφθαλμοῖς ὀλέθρια μετὰ τὴν
<span class="lb" data-page="18b.50" data-line="3" id="l18b.50.3"></span>τρίτην ἡμέραν τοιάδε. φεύγειν τὴν αὐγὴν, δακρύειν, διαστρέφεσθαι,
<span class="lb" data-page="18b.50" data-line="4" id="l18b.50.4"></span>τὸν ἕτερον ὀφθαλμὸν ἐλάττονα γίνεσθαι θατέρου.
<span class="lb" data-page="18b.50" data-line="5" id="l18b.50.5"></span>τὰ λευκὰ μόρια κατ’ αὐτοὺς ἐρυθρὰ φαίνεσθαι, φλέβας
<span class="lb" data-page="18b.50" data-line="6" id="l18b.50.6"></span>ἔχειν ἤτοι μελαίνας ἢ πελιδνὰς ἢ λήμας εἶναι ἐναιωρεῖσθαί
<span class="lb" data-page="18b.50" data-line="7" id="l18b.50.7"></span>τε ἢ ἐξίσχειν ἢ κοίλους ἰσχυρῶς εἶναι, τοῦ τε προσώπου
<span class="lb" data-page="18b.50" data-line="8" id="l18b.50.8"></span>παντὸς ἠλλοιοῦσθαι τὸ χρῶμα. πάντα γὰρ ταῦτά ἐστιν ὀλέθρια
<span class="lb" data-page="18b.50" data-line="9" id="l18b.50.9"></span>καὶ ὅ τι περ ἂν αὐτῶν ἐπὶ τῷ προειρημένῳ γένηται
<span class="lb" data-page="18b.50" data-line="10" id="l18b.50.10"></span>προσώπῳ, τεκμήριον οὐ σμικρόν ἐστι τοῦ μέλλοντος ἔσεσθαι
<span class="lb" data-page="18b.50" data-line="11" id="l18b.50.11"></span>θανάτου. κατ’ αὐτὴν οὖν τὴν διάνοιαν δοκεῖ μοι συγκαταριθμεῖσθαι
<span class="lb" data-page="18b.50" data-line="12" id="l18b.50.12"></span>τοῖς ἄλλοις σημείοις, ὅσα τῷ νεκρώδει προσώπῳ
<span class="lb" data-page="18b.50" data-line="13" id="l18b.50.13"></span>δύνανται συνυπάρχειν καὶ τοὺς ἐξίσχοντας ὀφθαλμοὺς
<span class="lb" data-page="18b.50" data-line="14" id="l18b.50.14"></span>καὶ μὴ δυναμένους συνυπάρχειν, ὅτι μὴ μόνον προκείμενον
<span class="lb" data-page="18b.50" data-line="15" id="l18b.50.15"></span>ἦν αὐτῷ τὰ τῷ νεκρώδει σώματι <span class="milestone ed2page" data-n="8.599" data-unit="ed2page" id="ed2page.8.599"></span>συνυπάρχοντα λέγειν,
<span class="lb" data-page="18b.50" data-line="16" id="l18b.50.16"></span>ἀλλὰ καὶ τῶν ὀλεθρίων σημείων ὅσα κατὰ τὸ πρόσωπον
<span class="lb" data-page="18b.50" data-line="17" id="l18b.50.17"></span>φαίνονται ποιήσασθαι κατάλογον. ὥστ’ εἰ μὴ μόνον
<span class="lb" data-page="18b.50" data-line="18" id="l18b.50.18"></span>ἓν, ἀλλὰ καὶ πλείω τῶν εἰρημένων δυνατὸν ἦν μὴ συνυπάρξαι ﻿
<span class="pb" data-page="18b.51" id="p18b.51"></span>
<span class="lb" data-page="18b.51" data-line="1" id="l18b.51.1"></span>τῷ νεκρώδει προσώπῳ, μηδεμίαν εἶναι μάχην ἐπὶ τὴν
<span class="lb" data-page="18b.51" data-line="2" id="l18b.51.2"></span>διδασκαλίαν αὐτοῦ τῶν μοχθηρῶν ἁπάντων μεταβεβηκότος.
<span class="lb" data-page="18b.51" data-line="3" id="l18b.51.3"></span>ὅτι δ’, ὡς ἔφην, ὀρθῶς εἶπε καὶ μή πω οἷόν τε ᾖ τοῖσιν
<span class="lb" data-page="18b.51" data-line="4" id="l18b.51.4"></span>ἄλλοισι σημείοισι συντεκμαίρεσθαι, σκοπεῖν ἤδη σοι ἑνὶ μὲν
<span class="lb" data-page="18b.51" data-line="5" id="l18b.51.5"></span>κεφαλαίῳ κοινῷ τῷδε· τῶν εἰρημένων ἕκαστον ἢ οὐ γίνεται
<span class="lb" data-page="18b.51" data-line="6" id="l18b.51.6"></span>κατ’ ἀρχὰς ἣ οὐκ ἐξ ἅπαντός ἐστιν ὀλέθριον. ἰδίᾳ δὲ καθ’
<span class="lb" data-page="18b.51" data-line="7" id="l18b.51.7"></span>ἕκαστον ἐπισκοπουμένῳ σοι φανεῖται τοῦτ’ ἀληθέστατον.
<span class="lb" data-page="18b.51" data-line="8" id="l18b.51.8"></span>ἐκ πολυποσίας οὖν ἐνίοτε καὶ σφοδρῶν ἐμέτων ἐν ἀρχῇ τῶν
<span class="lb" data-page="18b.51" data-line="9" id="l18b.51.9"></span>νόσων συμβαίνει τὸ τὴν αὐγὴν φεύγειν, οὕτω δὲ καὶ τὸ
<span class="lb" data-page="18b.51" data-line="10" id="l18b.51.10"></span>δακρύειν καὶ τὸ διαστρέφεσθαι ἢ ἐναιωρεῖσθαι ἢ ἐξέχειν
<span class="lb" data-page="18b.51" data-line="11" id="l18b.51.11"></span>ἢ τὸ τὰς φλέβας ἐρυθρὰς ἔχειν. ἡ δ’ ἐπὶ τὸ πελιδνὸν ἢ
<span class="lb" data-page="18b.51" data-line="12" id="l18b.51.12"></span>μέλαν χρῶμα μεταβολὴ τῶν φλεβῶν οὐκ ἐν ἀρχῇ γένοιτό
<span class="lb" data-page="18b.51" data-line="13" id="l18b.51.13"></span>ποτε, καθάπερ οὐδ’ ὑπερβάλλουσα κοιλότης, οὐδὲ τὸ λημᾷν,
<span class="lb" data-page="18b.51" data-line="14" id="l18b.51.14"></span>ἀλλὰ τοὐλάχιστον ἤτοι τριῶν ἢ τεσσάρων ἡμερῶν εἰς τὸ
<span class="lb" data-page="18b.51" data-line="15" id="l18b.51.15"></span>γενέσθαι δεῖται.
</p>
<span class="lb rule" data-page="18b.51" data-line="16" id="l18b.51.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.11">
<span class="pb page1" data-page="18b.52" id="p18b.52"></span>
<span class="milestone ed1page page1" data-n="5.125" data-unit="ed1page" id="ed1page.5.125"></span>
<span class="milestone ed2page page1" data-n="8.599" data-unit="ed2page" id="ed2page.8.599"></span>
<span class="lb head" data-page="18b.52" data-line="1" id="l18b.52.1"></span>
            <blockquote class="quote lemma">
<span class="lb" data-page="18b.52" data-line="2" id="l18b.52.2"></span>Σκοπεῖν δὲ ὧδε χρὴ πρὸς τούτοις καὶ τὰς ὑποφάσιας τῶν
<span class="lb" data-page="18b.52" data-line="3" id="l18b.52.3"></span>ὀφθαλμῶν ἐν τοῖσιν ὕπνοισιν. ἢν γάρ τι ὑποφαίνηται
<span class="lb" data-page="18b.52" data-line="4" id="l18b.52.4"></span>τοῦ λευκοῦ τῶν βλεφάρων μὴ συμβαλλομένων μὴ ἐκ διαῤῥοίης
<span class="lb" data-page="18b.52" data-line="5" id="l18b.52.5"></span>ἢ φαρμακοποσίης ἐόντι ἢ μὴ εἰθισμένῳ οὕτω καθεύδειν,
<span class="lb" data-page="18b.52" data-line="6" id="l18b.52.6"></span>φλαῦρον τὸ σημεῖον καὶ θανατῶδες σφόδρα.
</blockquote>
<span class="lb rule" data-page="18b.52" data-line="7" id="l18b.52.7"></span>
            <p>
<span class="lb" data-page="18b.52" data-line="8" id="l18b.52.8"></span>Ἀπὸ τοῦ ὑποφαίνεσθαι ῥήματος τὴν ὑπόφασιν τοὔνομα
<span class="lb" data-page="18b.52" data-line="9" id="l18b.52.9"></span>πεποίηκεν, οὖ τὸ πληθυντικὸν αἱ ὑποφάσεις γίνεται,
<span class="lb" data-page="18b.52" data-line="10" id="l18b.52.10"></span>ἀφ’ ὦν κατὰ διαίρεσιν Ἰωνικὴν αἱ ὑποφάσιες. οἱ δὲ περὶ
<span class="lb" data-page="18b.52" data-line="11" id="l18b.52.11"></span>τὸν Ἀρτεμίδωρον καὶ Διοσκουρίδην οὐκ οἶδα πόθεν ὁρμηθέντες
<span class="lb" data-page="18b.52" data-line="12" id="l18b.52.12"></span>ἔγραψαν ὑποφύσιας μετὰ τοῦ υ. τὸ μὲν οὖν εἰρημένον
<span class="lb" data-page="18b.52" data-line="13" id="l18b.52.13"></span>ὑφ’ Ἱπποκράτους δῆλόν ἐστιν· αὐτὸς γὰρ ἐξηγήσατο
<span class="lb" data-page="18b.52" data-line="14" id="l18b.52.14"></span>τί ποτε λέγει τὴν ὑπόφασιν εἰπὼν, ἢν γὰρ τι ὑποφαίνηται
<span class="lb" data-page="18b.52" data-line="15" id="l18b.52.15"></span>συμβαλλομένων τῶν βλεφάρων τοῦ λευκοῦ· ἀλλὰ καὶ διορισμὸν
<span class="lb" data-page="18b.52" data-line="16" id="l18b.52.16"></span>εἰς ἀκρίβειαν τοῦ λεγομένου προσέθηκεν αὐτὸς εἰπὼν,
<span class="lb" data-page="18b.52" data-line="17" id="l18b.52.17"></span>μὴ ἐκ διαῤῥοίης ἢ φαρμακείης ἐόντι. προσυπακούειν δὲ καὶ
<span class="pb" data-page="18b.53" id="p18b.53"></span>
<span class="lb" data-page="18b.53" data-line="1" id="l18b.53.1"></span>ἡμᾶς ἄμεινόν ἐστι τῷδε καὶ τῶν ἄλλων τῶν ἐχόντων τοῖσδε
<span class="lb" data-page="18b.53" data-line="2" id="l18b.53.2"></span>τὴν αὐτὴν δύναμιν. ἑνὶ γὰρ κεφαλαίῳ περιλαβὼν ἄν τις
<span class="lb" data-page="18b.53" data-line="3" id="l18b.53.3"></span>εἴποι τὸ σύμπτωμα τοῦτο δι’ ἀῤῥωστίαν γίγνεσθαι τῆς κινούσης
<span class="lb" data-page="18b.53" data-line="4" id="l18b.53.4"></span>τὰ βλέφαρα δυνάμεως, ὅπερ ὀλέθριόν ἐστιν, ἐπειδὰν
<span class="lb" data-page="18b.53" data-line="5" id="l18b.53.5"></span>χωρὶς τῆς ἔξωθεν αἰτίας συστῇ. ταῦτα δ’ εἶναι χρὴ δηλονότι
<span class="lb" data-page="18b.53" data-line="6" id="l18b.53.6"></span>τοιαῦτα τὴν φύσιν, ὡς καταλύειν τὴν δύναμιν, οἶον
<span class="lb" data-page="18b.53" data-line="7" id="l18b.53.7"></span>ἤιοι διάῤῥοιαν ἢ κάθαρσιν ἐκκαθαίροντος φαρμάκου προσφορᾶς
<span class="lb" data-page="18b.53" data-line="8" id="l18b.53.8"></span>ἢ λύπην σφοδρὰν ἢ ἀγρυπνίαν ἢ ἔνδειαν τροφῆς ἢ
<span class="lb" data-page="18b.53" data-line="9" id="l18b.53.9"></span>αἱμοῤῥαγίαν πολλὴν ἤ τινα ἁπλῶς ἑτέραν κένωσιν ἄμετρον·
<span class="lb" data-page="18b.53" data-line="10" id="l18b.53.10"></span>ὃ δ’ ὀλίγον ἔμπροσθεν εἶπον, ὡς τῶν ὀλεθρίων ἁπάντων
<span class="lb" data-page="18b.53" data-line="11" id="l18b.53.11"></span>σημείων ποιεῖται τὸν κατάλογον, οὐ μόνον ὅσα πρὸς τῷ νεκρώδει
<span class="lb" data-page="18b.53" data-line="12" id="l18b.53.12"></span>προσώπῳ γίνεται, δῆλον ἐποίησεν ἐνταῦθα προσθεὶς
<span class="lb" data-page="18b.53" data-line="13" id="l18b.53.13"></span>μὴ ἐκ διαῤῥοίης ἢ φαρμακείης ἐόντι. προειρήκει γὰρ ἐπὶ
<span class="lb" data-page="18b.53" data-line="14" id="l18b.53.14"></span>τοῦ νεκρώδους προσώπου τὸν διορισμὸν τοῦτον ἢ τὰ τῆς
<span class="lb" data-page="18b.53" data-line="15" id="l18b.53.15"></span>κοιλίης ἐξυγρασμένα ἰσχυρῶς. τὸ γὰρ ἐξυγρασμένον τοῦτο
<span class="lb" data-page="18b.53" data-line="16" id="l18b.53.16"></span>κοινόν ἐστι διαῤῥοίης τε καὶ φαρμακείης, ἀλλ’ ἐπειδὴ πάλιν
<span class="lb" data-page="18b.53" data-line="17" id="l18b.53.17"></span>ἀφ’ ἑτέρας ἀρχῆς ἁπάντων ποιεῖται τῶν ὀλεθρίων σημείων
<span class="pb" data-page="18b.54" id="p18b.54"></span>
<span class="lb" data-page="18b.54" data-line="1" id="l18b.54.1"></span>ἐξαρίθμησιν, εἰκότως ἑκάστῳ τοὺς οἰκείους προσδιορισμοὺς
<span class="lb" data-page="18b.54" data-line="2" id="l18b.54.2"></span>προστίθησιν.
</p>
<span class="lb rule" data-page="18b.54" data-line="3" id="l18b.54.3"></span>
          </article>

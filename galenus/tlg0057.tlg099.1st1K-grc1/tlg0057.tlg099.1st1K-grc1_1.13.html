<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.13">
<span class="pb page1" data-page="18b.55" id="p18b.55"></span>
<span class="milestone ed1page page1" data-n="5.125" data-unit="ed1page" id="ed1page.5.125"></span>
<span class="milestone ed2page page1" data-n="8.600" data-unit="ed2page" id="ed2page.8.600"></span>
<span class="lb head" data-page="18b.55" data-line="4" id="l18b.55.4"></span>
            <blockquote class="quote lemma">
<span class="lb" data-page="18b.55" data-line="5" id="l18b.55.5"></span><span class="milestone ed1page" data-n="5.126" data-unit="ed1page" id="ed1page.5.126"></span>Κεκλιμένον δὲ χρὴ καταλαμβάνεσθαι τὸν νοσέοντα
<span class="lb" data-page="18b.55" data-line="6" id="l18b.55.6"></span>ὑπὸ τοῦ ἰητροῦ ἐπὶ τὸ πλευρὸν τὸ δεξιὸν ἢ τὸ ἀριστερὸν
<span class="lb" data-page="18b.55" data-line="7" id="l18b.55.7"></span>καὶ τὰς χεῖρας καὶ τὸν τράχηλον καὶ τὰ σκέλεα ὀλίγον
<span class="lb" data-page="18b.55" data-line="8" id="l18b.55.8"></span>ἐπικεκομμένα ἔχοντα καὶ τὸ ξύμπαν σῶμα ὑγρὸν κείμενον.
<span class="lb" data-page="18b.55" data-line="9" id="l18b.55.9"></span>οὕτω γὰρ καὶ οἱ πλεῖστοι τῶν ὑγιαινόντων κατακλίνονται.
<span class="lb" data-page="18b.55" data-line="10" id="l18b.55.10"></span>ἄρισται δέ εἰσι τῶν κατακλισίων αἱ ὅμοιαι
<span class="lb" data-page="18b.55" data-line="11" id="l18b.55.11"></span>τῇσι τῶν ὑγιαινόντων.
</blockquote>
<span class="lb rule" data-page="18b.55" data-line="12" id="l18b.55.12"></span>
            <p>
<span class="lb" data-page="18b.55" data-line="13" id="l18b.55.13"></span>Καὶ τοῦτο μαρτυρεῖ τῷ κατάλογον εἶναι τῶν ὀλεθρίων
<span class="lb" data-page="18b.55" data-line="14" id="l18b.55.14"></span>σημείων ἐν τῷ χωρίῳ τοῦ βιβλίου τῷδε παντί φαίνεται
<span class="lb" data-page="18b.55" data-line="15" id="l18b.55.15"></span>γὰρ καὶ νῦν οὐκ ἀφ’ ἑτέρας ἀρχῆς περὶ τῶν ἐν ὅλῳ τῷ
<span class="lb" data-page="18b.55" data-line="16" id="l18b.55.16"></span>σώματι σημείων ὁ ἀνὴρ διδάσκων, ἀλλὰ συνάπτων αὐτὰ
<span class="lb" data-page="18b.55" data-line="17" id="l18b.55.17"></span>τοῖς προειρημένοις. προειρηκὼς γὰρ ἔμπροσθεν ἐπὶ τοῦ
<span class="lb" data-page="18b.55" data-line="18" id="l18b.55.18"></span>νεκρώδους προσώπου καὶ τὰ ἄλλα σημεῖα σκέπτεσθαι, τά ﻿
<span class="pb" data-page="18b.56" id="p18b.56"></span>
<span class="lb" data-page="18b.56" data-line="1" id="l18b.56.1"></span>τε ἐν τῷ σύμπαντι σώματι καὶ τὰ ἐν τοῖσιν ὀφθαλμοῖσιν,
<span class="lb" data-page="18b.56" data-line="2" id="l18b.56.2"></span>ἐφεξῆς πάντα διεξέρχεται συνάπτων ἀλλήλοις. αὐτὸ δὲ τὸ
<span class="lb" data-page="18b.56" data-line="3" id="l18b.56.3"></span>δεῖν εὑρίσκεσθαι τὸν ἄῤῥωστον ὑπὸ τῶν ἐπισκεπτομένων ἰατρῶν
<span class="lb" data-page="18b.56" data-line="4" id="l18b.56.4"></span>οὐχ ὕπτιον κείμενον, ὥσπερ τινὰ παρειμένον, ἀλλ’ ἐπὶ
<span class="lb" data-page="18b.56" data-line="5" id="l18b.56.5"></span>θατέρου πλευροῦ, καθ’ ὅ τι ἂν ὁ ἰατρὸς αὐτῷ προσείη, καὶ
<span class="lb" data-page="18b.56" data-line="6" id="l18b.56.6"></span>διὰ τοῦτό ἐστιν ἀγαθὸν, ὅτι ῥώμην ἐνδείκνυται τῆς στηριζούσης
<span class="lb" data-page="18b.56" data-line="7" id="l18b.56.7"></span>διὰ τῶν μυῶν τὸ σῶμα δυνάμεως, ὥσπερ αὖ πάλιν
<span class="lb" data-page="18b.56" data-line="8" id="l18b.56.8"></span>ἀῤῥωστίαν, εἰ μὴ δύναιτο τὴν ἐπὶ τοῦ πλευροῦ κατάκλισιν
<span class="lb" data-page="18b.56" data-line="9" id="l18b.56.9"></span>φέρειν. αὐτὸς δ’ Ἱπποκράτης προσέθηκε τῷ λόγῳ τὸν κοινὸν
<span class="lb" data-page="18b.56" data-line="10" id="l18b.56.10"></span>ἐπιλογισμὸν εἰπών· οὕτω γὰρ καὶ οἱ πλεῖστοι τῶν ὑγιαινόντων
<span class="lb" data-page="18b.56" data-line="11" id="l18b.56.11"></span>κατακλίνονται, καὶ δῆλον ὅτι μάλιστα κατ’ ἐκεῖνον
<span class="lb" data-page="18b.56" data-line="12" id="l18b.56.12"></span>τὸν χρόνον ᾧ ὁ ἰατρὸς αὐτοὺς ἐπισκοπῇ. προσυπακοῦσαι
<span class="lb" data-page="18b.56" data-line="13" id="l18b.56.13"></span>γὰρ ἄμεινόν γε τῷ λόγῳ τοῦτο δυνάμει λεγόμενον ὑπ’ αὐτοῦ
<span class="lb" data-page="18b.56" data-line="14" id="l18b.56.14"></span>κατὰ τὴν λέξιν ἔνθα φησὶ, κεκλιμένον δὲ χρὴ καταλαμβάνεσθαι
<span class="lb" data-page="18b.56" data-line="15" id="l18b.56.15"></span>τὸν νοσέοντα ὑπὸ τοῦ ἰατροῦ. οὐ γὰρ ἁπλῶς εἶπεν
<span class="lb" data-page="18b.56" data-line="16" id="l18b.56.16"></span>ἐπὶ πλευρῷ χρῆναι κεκλίσθαι τὸν ἄνθρωπον,
<span class="lb" data-page="18b.56" data-line="17" id="l18b.56.17"></span><span class="milestone ed2page" data-n="8.601" data-unit="ed2page" id="ed2page.8.601"></span>ἀλλ’ ὑπὸ τοῦ ἰατροῦ καταλαμβάνεσθαι κεκλιμένον οὕτως.
<span class="lb" data-page="18b.56" data-line="18" id="l18b.56.18"></span>προσέθηκε δὲ καὶ τὰς χεῖρας καὶ τὸν τράχηλον καὶ τὰ σκέλεα,
<span class="pb" data-page="18b.57" id="p18b.57"></span>
<span class="lb" data-page="18b.57" data-line="1" id="l18b.57.1"></span>ὀλίγον ἐπικεκαμμένα ἔχοντα· καὶ γὰρ καὶ τοῦτο σύνηθές
<span class="lb" data-page="18b.57" data-line="2" id="l18b.57.2"></span>ἐστι τοῖς πλείστοις τῶν ὑγιαινόντων. καὶ μέντοι καὶ
<span class="lb" data-page="18b.57" data-line="3" id="l18b.57.3"></span>κατ’ αὐτὸ τοῦτο τὸ προσθεῖναι τὸ πλεῖστοι, ἀνέμνησέ σε
<span class="lb" data-page="18b.57" data-line="4" id="l18b.57.4"></span>διορισμοῦ τινος ἑτέρου κεφάλαιον ἔχοντος εἰς πολλὰς προγνώσεις
<span class="lb" data-page="18b.57" data-line="5" id="l18b.57.5"></span>χρήσιμον, οὗ μεμνῆσθαί σε δεῖ, κἂν παραλείπηταί
<span class="lb" data-page="18b.57" data-line="6" id="l18b.57.6"></span>ποτε. τί δ’ ἐστὶ τοῦτο καὶ δὴ φράσω. ὅσα τισὶ τῶν ἀῤῥώστων
<span class="lb" data-page="18b.57" data-line="7" id="l18b.57.7"></span>ἰδίως ὑπάρχει παρὰ τοὺς ἄλλους ἐξαίρετα, ταῦτ’
<span class="lb" data-page="18b.57" data-line="8" id="l18b.57.8"></span>οὐ χρὴ κατὰ τὸ πάρεργον ἐπισκοπεῖσθαι. ἐὰν μὲν γὰρ ὁρᾷς
<span class="lb" data-page="18b.57" data-line="9" id="l18b.57.9"></span>κατακείμενον αὐτὸν, ὡς οἱ πλεῖστοι τῶν ὑγιαινόντων, ἀγάπα
<span class="lb" data-page="18b.57" data-line="10" id="l18b.57.10"></span>τὴν κατάκλισιν, ἐὰν δὲ ἐναντίως, οὐ χρὴ καταγινώσκειν εὐθέως
<span class="lb" data-page="18b.57" data-line="11" id="l18b.57.11"></span>ὡς κακοῦ τοῦ σημείου. προσαναπυθέσθαι δὲ μὴ
<span class="lb" data-page="18b.57" data-line="12" id="l18b.57.12"></span>σύνηθές ἐστι τὸ σχῆμα τοῦτο τῷ κάμνοντι. τὸ δὲ ὑγρὸν
<span class="lb" data-page="18b.57" data-line="13" id="l18b.57.13"></span>κεῖσθαι τὸ σῶμα πρὸς ἀντίθεσιν αὐτῷ λέγεται τοῦ τεταμένου
<span class="lb" data-page="18b.57" data-line="14" id="l18b.57.14"></span>τὰ τέτταρα κῶλα, τουτέστι τὰ σκέλη, καὶ αἱ χεῖρες
<span class="lb" data-page="18b.57" data-line="15" id="l18b.57.15"></span>ὀλίγον ἐπικεκάμφθωσαν καὶ τὸ σύμπαν σῶμα τὸν αὐτὸν
<span class="lb" data-page="18b.57" data-line="16" id="l18b.57.16"></span>τρόπον κείσθω, τῶν ὑπερβολικῶν σχημάτων ἔξω καθεστηκός.
<span class="lb" data-page="18b.57" data-line="17" id="l18b.57.17"></span>ὑπερβολικὰ δ’ ὀνομάζεται σχήματα τὰ μετὰ μακρᾶς
<span class="lb" data-page="18b.57" data-line="18" id="l18b.57.18"></span>ἐκτάσεως ἢ κάμψεως ἤτοι τῶν κώλων ἢ τῆς ῥάχεως, ἧς
<span class="pb" data-page="18b.58" id="p18b.58"></span>
<span class="lb" data-page="18b.58" data-line="1" id="l18b.58.1"></span>μόριόν εἰσι καὶ οἱ κατὰ τὸν τράχηλον σπόνδυλοι. τὰ μὲν
<span class="lb" data-page="18b.58" data-line="2" id="l18b.58.2"></span>οὖν ὑπερβολικὰ σχήματα τεινομένων ἰσχυρῶς γίνεται τῶν
<span class="lb" data-page="18b.58" data-line="3" id="l18b.58.3"></span>νεύρων, ὡς ἐν τῷ περὶ κινήσεως μυῶν ἐπιδέδεικται λόγῳ.
<span class="lb" data-page="18b.58" data-line="4" id="l18b.58.4"></span>τὸ δ’ ἐν τῷ μέσῳ τῶν ὑπερβολικῶν ἄνευ τάσεώς ἐστι, διὸ
<span class="lb" data-page="18b.58" data-line="5" id="l18b.58.5"></span>καὶ προσηγόρευσεν αὐτὸ ὑγρὸν, τῶν ὑγρῶν σωμάτων οὐ πεφυκότων
<span class="lb" data-page="18b.58" data-line="6" id="l18b.58.6"></span>τείνεσθαι.
</p>
<span class="lb rule" data-page="18b.58" data-line="7" id="l18b.58.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.17">
<span class="pb page1" data-page="18b.62" id="p18b.62"></span>
<span class="milestone ed1page page1" data-n="5.127" data-unit="ed1page" id="ed1page.5.127"></span>
<span class="milestone ed2page page1" data-n="8.602" data-unit="ed2page" id="ed2page.8.602"></span>
<span class="lb head" data-page="18b.62" data-line="10" id="l18b.62.10"></span>
            <blockquote class="quote lemma">
<span class="lb" data-page="18b.62" data-line="11" id="l18b.62.11"></span>Θανατῶδες δὲ καὶ τὸ κεχηνότα καθεύδειν ἀεί.
</blockquote>
<span class="lb rule" data-page="18b.62" data-line="12" id="l18b.62.12"></span>
            <p>
<span class="lb" data-page="18b.62" data-line="13" id="l18b.62.13"></span><span class="milestone ed2page" data-n="8.603" data-unit="ed2page" id="ed2page.8.603"></span>Ἐπεὶ ἀτονίας καὶ τοῦτο σημεῖόν ἐστι τῶν
<span class="lb" data-page="18b.62" data-line="14" id="l18b.62.14"></span>κλειόντων μυῶν τὸ στόμα, καθάπερ ὀλίγον ἔμπροσθεν ἐπὶ
<span class="lb" data-page="18b.62" data-line="15" id="l18b.62.15"></span>τῶν τὰ βλέφαρα συναγόντων ἐῤῥέθη· ἡ γραφὴ μὲν οὕτως
<span class="lb" data-page="18b.62" data-line="16" id="l18b.62.16"></span>ἔχει καθότι γέγραπται νῦν ὑπ’ ἐμοῦ καὶ τά τε παλαιὰ τῶν
<span class="lb" data-page="18b.62" data-line="17" id="l18b.62.17"></span>ἀντιγράφων οὐκ ἄλλην ἔχει, τινὰ δὲ, ὥσπερ καὶ τὰ τῶν
<span class="lb" data-page="18b.62" data-line="18" id="l18b.62.18"></span>περὶ Διοσκουρίδην, οὐ ταύτην, ἀλλὰ τήνδε· χαλεπὸν δὲ καὶ
<span class="pb" data-page="18b.63" id="p18b.63"></span>
<span class="lb" data-page="18b.63" data-line="1" id="l18b.63.1"></span>τὸ κεχηνότα καθεύδειν ἀεὶ, σημείων ἔχουσα σύνοδον δυοῖν,
<span class="lb" data-page="18b.63" data-line="2" id="l18b.63.2"></span>ἑνὸς μὲν τοῦ κεχηνέναι ἀεὶ, δεύτερον δὲ τοῦ καθεύδειν ἀεί.
<span class="lb" data-page="18b.63" data-line="3" id="l18b.63.3"></span>τὸ μὲν οὖν δεύτερον ὅτι μοχθηρόν ἐστι, κἂν χωρὶς τοῦ κεχηνέναι
<span class="lb" data-page="18b.63" data-line="4" id="l18b.63.4"></span>γίνηται, δεδήλωται πρὸς αὐτοῦ καὶ κατὰ τὸν ἀφορισμὸν
<span class="lb" data-page="18b.63" data-line="5" id="l18b.63.5"></span>ἐκεῖνον ἔνθα φησὶν, ὕπνος, ἀγρυπνίη, ἀμφότερα μᾶλλον
<span class="lb" data-page="18b.63" data-line="6" id="l18b.63.6"></span>τοῦ μετρίου γινόμενα κακόν. τὸ δὲ κεχηνέναι πιθανώτερον
<span class="lb" data-page="18b.63" data-line="7" id="l18b.63.7"></span>μέν ἐστιν εἰρῆσθαι μετὰ τοῦ καθεύδειν. οὕτως γὰρ
<span class="lb" data-page="18b.63" data-line="8" id="l18b.63.8"></span>ὡς τὰ πολλὰ φαίνεται γινόμενον. εἰ δὲ καὶ χωρὶς τοῦ καθεύδειν
<span class="lb" data-page="18b.63" data-line="9" id="l18b.63.9"></span>τινι συμβαίνῃ, πολὺ μείζονα τὴν κάκωσιν ἐνδείξεται.
</p>
<span class="lb rule" data-page="18b.63" data-line="10" id="l18b.63.10"></span>
          </article>

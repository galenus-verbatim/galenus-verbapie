<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.20">
<span class="pb page1" data-page="18b.65" id="p18b.65"></span>
<span class="milestone ed1page page1" data-n="5.127" data-unit="ed1page" id="ed1page.5.127"></span>
<span class="milestone ed2page page1" data-n="8.603" data-unit="ed2page" id="ed2page.8.603"></span>
<span class="lb head" data-page="18b.65" data-line="1" id="l18b.65.1"></span>
            <blockquote class="quote lemma">
<span class="lb" data-page="18b.65" data-line="2" id="l18b.65.2"></span>Ἀνακαθίζειν δὲ βούλεσθαι τὸν νοσέοντα τῆς νούσου ἀκμαζούσης
<span class="lb" data-page="18b.65" data-line="3" id="l18b.65.3"></span>πονηρὸν μὲν ἐν πᾶσι τοῖσιν ὀξέσι νουσήμασι, κάκιστον
<span class="lb" data-page="18b.65" data-line="4" id="l18b.65.4"></span>δ’ ἐν τοῖσι περιπνευμονικοῖσι.
</blockquote>
<span class="lb rule" data-page="18b.65" data-line="5" id="l18b.65.5"></span>
            <p>
<span class="lb" data-page="18b.65" data-line="6" id="l18b.65.6"></span><span class="milestone ed2page" data-n="8.604" data-unit="ed2page" id="ed2page.8.604"></span>Αὐτοὶ λέγουσιν οἱ περιπνευμονικοὶ στενοχωρίας
<span class="lb" data-page="18b.65" data-line="7" id="l18b.65.7"></span>αἰσθάνεσθαι κατὰ τὸν θώρακα καὶ πνεύμονα πολλῆς
<span class="lb" data-page="18b.65" data-line="8" id="l18b.65.8"></span>ἐν ταῖς ὑπτίαις κατακλίσεσιν, εὐπνούστεροι δὲ ἀνακαθίζοντες
<span class="lb" data-page="18b.65" data-line="9" id="l18b.65.9"></span>γίνεσθαι. καταφέρεται γὰρ ὡς ἐπὶ τὴν ῥάχιν ἐπὶ ταῖς
<span class="lb" data-page="18b.65" data-line="10" id="l18b.65.10"></span>ὑπτίαις κατακλίσεσι τὰ κατὰ τὸ στέρνον μέρη τοῦ θώρακος,
<span class="lb" data-page="18b.65" data-line="11" id="l18b.65.11"></span>ὑφ’ ὧν συμβαίνει στενοχωρεῖσθαί τε τὸν πνεύμονα καὶ
<span class="lb" data-page="18b.65" data-line="12" id="l18b.65.12"></span>μὴ δέχεσθαι τὸν ἱκανὸν ἀέρα διὰ τῆς εἰσπνοῆς. ἐν δὲ
<span class="lb" data-page="18b.65" data-line="13" id="l18b.65.13"></span>τοῖς ἄλλοις νοσήμασιν ὅταν ἀκμάζῃ, τούτῳ γὰρ μάλιστα χρή
<span class="lb" data-page="18b.65" data-line="14" id="l18b.65.14"></span>σε προσέχειν τὸν νοῦν ὡς οὐκ εἰκῆ προσειλημμένῳ, χαλεπώτατόν
<span class="lb" data-page="18b.65" data-line="15" id="l18b.65.15"></span>ἐστιν ἀνακαθίζειν ἐθέλειν τὸν κάμνοντα. βούλονται
<span class="lb" data-page="18b.65" data-line="16" id="l18b.65.16"></span>γὰρ τηνικαῦτα μάλιστα κεκμηκότες ἀκίνητοι κεῖσθαι,
<span class="lb" data-page="18b.65" data-line="17" id="l18b.65.17"></span>κἂν ἐπεγείρῃ τις αὐτοὺς, ἄχθονται. τεκμαίρου τοίνυν ἤτοι ﻿
<span class="pb" data-page="18b.66" id="p18b.66"></span>
<span class="lb" data-page="18b.66" data-line="1" id="l18b.66.1"></span>γε ὑπὸ δυσπνοίας σφοδρᾶς ἢ ἄλυος ἢ παραφροσύνης ἀνακαθίζειν
<span class="lb" data-page="18b.66" data-line="2" id="l18b.66.2"></span>ἐπιχειρεῖν τὸν κάμνοντα κατὰ τὴν ἀκμὴν τῆς νόσου.
</p>
<span class="lb rule" data-page="18b.66" data-line="3" id="l18b.66.3"></span>
          </article>

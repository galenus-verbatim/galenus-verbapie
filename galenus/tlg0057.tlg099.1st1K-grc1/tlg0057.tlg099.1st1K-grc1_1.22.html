<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.22">
<span class="pb page1" data-page="18b.70" id="p18b.70"></span>
<span class="milestone ed1page page1" data-n="5.128" data-unit="ed1page" id="ed1page.5.128"></span>
<span class="milestone ed2page page1" data-n="8.605" data-unit="ed2page" id="ed2page.8.605"></span>
<span class="lb head" data-page="18b.70" data-line="1" id="l18b.70.1"></span>
            <blockquote class="quote lemma">
<span class="lb" data-page="18b.70" data-line="2" id="l18b.70.2"></span>Ἕλκος δὲ, ἤν τε καὶ προγεγονὸς τύχῃ ἔχων ἤν τε καὶ ἐν
<span class="lb" data-page="18b.70" data-line="3" id="l18b.70.3"></span>τῇ νούσῳ γένηται, καταμανθάνειν χρή. ἢν γὰρ μέλλῃ
<span class="lb" data-page="18b.70" data-line="4" id="l18b.70.4"></span>ἀπόλλυσθαι ὁ ἄνθρωπος, πρὸ τοῦ θανάτου πελιδνόν τε
<span class="lb" data-page="18b.70" data-line="5" id="l18b.70.5"></span>καὶ ξηρὸν ἔσται ἢ ὠχρόν τε καὶ ξηρόν.
</blockquote>
<span class="lb rule" data-page="18b.70" data-line="6" id="l18b.70.6"></span>
            <p>
<span class="lb" data-page="18b.70" data-line="7" id="l18b.70.7"></span>Ξηρὸν μὲν ἔσται πάντως τὸ ἕλκος ἀῤῥωστίᾳ τῆς τρεφούσης
<span class="lb" data-page="18b.70" data-line="8" id="l18b.70.8"></span>τὸ σῶμα δυνάμεως. χρόα δὲ οὐδεμία διὰ παντὸς
<span class="lb" data-page="18b.70" data-line="9" id="l18b.70.9"></span>αὐτῷ γενήσεται, ἀλλὰ παρά τε τὸ διαφερόντως ἔχειν τὰ
<span class="lb" data-page="18b.70" data-line="10" id="l18b.70.10"></span>σώματα πρὸς ἄλληλα τοῖς χυμοῖς καὶ παρὰ τὸ ποσὸν τῆς
<span class="lb" data-page="18b.70" data-line="11" id="l18b.70.11"></span>βλάβης ὑπαλλαχθήσεται. τῶν μὲν γὰρ χολωδῶν ἐπικρατούντων
<span class="lb" data-page="18b.70" data-line="12" id="l18b.70.12"></span>ὠχρὸν ἔσται τὸ χρῶμα, τῶν δὲ μελαγχολικῶν ἤτοι
<span class="lb" data-page="18b.70" data-line="13" id="l18b.70.13"></span>πελιδνὸν ἢ κατὰ τὸ ἕτερον τῶν σημαινομένων χλωρόν. εἴπομεν
<span class="lb" data-page="18b.70" data-line="14" id="l18b.70.14"></span>δὲ ἔμπροσθεν ὡς τὸ χλωρὸν ἐνίοτε μὲν σημαίνει
<span class="lb" data-page="18b.70" data-line="15" id="l18b.70.15"></span>ταὐτὸν τῷ ὠχρῷ, ἐνίοτε δὲ τὸ οἶον ἰῶδες τῇ χρόᾳ, καθ’ ὃ
<span class="lb" data-page="18b.70" data-line="16" id="l18b.70.16"></span>σημαινόμενον εἰώθασι καὶ κράμβας χλωρὰς λέγειν οἱ ἄνθρωποι.
<span class="lb" data-page="18b.70" data-line="17" id="l18b.70.17"></span>οὕτω δὲ καὶ ἡ βλάβη πελιδνὸν μὲν ἡ μείζων ἐργάζεται
<span class="lb" data-page="18b.70" data-line="18" id="l18b.70.18"></span>(πλησίον γάρ ἐστι τοῦτο τοῦ μέλανος) ἐρυθρὸν δὲ καὶ ﻿
<span class="pb" data-page="18b.71" id="p18b.71"></span>
<span class="lb" data-page="18b.71" data-line="1" id="l18b.71.1"></span>χλωρὸν ἡ ἐλάττων, διὸ καὶ τὴν τελευτὴν τῆς ῥήσεως ἔνιοι
<span class="lb" data-page="18b.71" data-line="2" id="l18b.71.2"></span>μὲν οὕτως γράφουσιν, ἢ ὠχρόν τε καὶ ξηρόν, ἔνιοι δὲ ἐκείνως,
<span class="lb" data-page="18b.71" data-line="3" id="l18b.71.3"></span>ἢ χλωρόν τε καὶ ξηρόν.
</p>
<span class="lb rule" data-page="18b.71" data-line="4" id="l18b.71.4"></span>
          </article>

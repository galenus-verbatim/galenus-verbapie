<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.23">
<span class="pb page1" data-page="18b.71" id="p18b.71"></span>
<span class="milestone ed1page page1" data-n="5.128" data-unit="ed1page" id="ed1page.5.128"></span>
<span class="milestone ed2page page1" data-n="8.605" data-unit="ed2page" id="ed2page.8.605"></span>
<span class="lb head" data-page="18b.71" data-line="5" id="l18b.71.5"></span>
            <blockquote class="quote lemma">
<span class="lb" data-page="18b.71" data-line="6" id="l18b.71.6"></span><span class="milestone ed2page" data-n="8.606" data-unit="ed2page" id="ed2page.8.606"></span>Περὶ δὲ χειρῶν φορῆς τάδε γινώσκειν χρή. ὁκόσοισιν
<span class="lb" data-page="18b.71" data-line="7" id="l18b.71.7"></span>ἐν πυρετοῖσιν ὀξέσι ἢ περιπνευμονίῃσιν ἢ ἐν φρενίτισι
<span class="lb" data-page="18b.71" data-line="8" id="l18b.71.8"></span>καὶ ἐν κεφαλαλγίῃσι πρὸ τοῦ προσώπου φερομένας
<span class="lb" data-page="18b.71" data-line="9" id="l18b.71.9"></span>τὰς χεῖρας καὶ ὡσανεὶ μυίας θηρευούσας διὰ κενῆς καὶ
<span class="lb" data-page="18b.71" data-line="10" id="l18b.71.10"></span>ἀποκαρφολογούσας καὶ κροκύδας ἀπὸ τῶν ἱματίων ἀποτιλλούσας
<span class="lb" data-page="18b.71" data-line="11" id="l18b.71.11"></span>καὶ ἀπὸ τοῦ τοίχου ἄχυρα ἀποσπώσας, πάσας
<span class="lb" data-page="18b.71" data-line="12" id="l18b.71.12"></span>εἶναι κακὰς καὶ θανατώδεας.
</blockquote>
<span class="lb rule" data-page="18b.71" data-line="13" id="l18b.71.13"></span>
            <p>
<span class="lb" data-page="18b.71" data-line="14" id="l18b.71.14"></span>Αἱ τῶν χειρῶν φοραὶ, τουτέστιν ἐνέργειαί τε καὶ κινήσεις
<span class="lb" data-page="18b.71" data-line="15" id="l18b.71.15"></span>ἃς εἴρηκε νῦν, ἐπὶ φαντασίᾳ γίνονται παραπλησίως τῇ
<span class="lb" data-page="18b.71" data-line="16" id="l18b.71.16"></span>τῶν ὑποχεομένων. ἐκεῖνοί τε γὰρ ὅσα κατὰ τὴν μεταξὺ
<span class="lb" data-page="18b.71" data-line="17" id="l18b.71.17"></span>χώραν ὁρῶσι τοῦ τε κρυσταλλοειδοῦς ὑγροῦ καὶ τοῦ περὶ
<span class="lb" data-page="18b.71" data-line="18" id="l18b.71.18"></span>τὴν κόρην κερατοειδοῦς χιτῶνος, ἐκτὸς ὑποκεῖσθαι δοξάζουσιν,
<span class="pb" data-page="18b.72" id="p18b.72"></span>
<span class="lb" data-page="18b.72" data-line="1" id="l18b.72.1"></span>ἐπειδὴ διὰ παντὸς εἰθίσθησαν ἐν τῷ κατὰ φύσιν ἔχειν
<span class="lb" data-page="18b.72" data-line="2" id="l18b.72.2"></span>ὁρᾷν τὰ πράγματα κατὰ τὸν ἔμπροσθεν ἑαυτῶν ἀέρα. τὸν
<span class="lb" data-page="18b.72" data-line="3" id="l18b.72.3"></span>αὐτὸν δὲ τρόπον οἱ νῦν οὗτοι, περὶ ὧν Ἱπποκράτης ἔγραψεν,
<span class="lb" data-page="18b.72" data-line="4" id="l18b.72.4"></span>ἐν πυρετοῖσιν ὀξέσι καὶ περιπνευμονίῃσι καὶ φρενίτισι
<span class="lb" data-page="18b.72" data-line="5" id="l18b.72.5"></span>καὶ κεφαλαλγίῃσι, ὁρᾷν δοκοῦσιν ὡς ἐκτὸς ὑποκείμενα τὰ
<span class="lb" data-page="18b.72" data-line="6" id="l18b.72.6"></span>κατὰ τοὺς ὀφθαλμοὺς αὐτῶν ἔνδον ἐόντα. δέδεικται γὰρ
<span class="lb" data-page="18b.72" data-line="7" id="l18b.72.7"></span>ὅτι τὸ πνεῦμα τὸ ὀπτικὸν αὐγοειδὲς ὂν ἑαυτῷ συνομοιοῖ τὸ
<span class="lb" data-page="18b.72" data-line="8" id="l18b.72.8"></span>μεταξὺ τοῦ τε κρυσταλλοειδοῦς καὶ τῆς κόρης ὑγρὸν, λεπτὸν
<span class="lb" data-page="18b.72" data-line="9" id="l18b.72.9"></span>καὶ καθαρὸν ὑπάρχον. ὁμοιότατον τῷ περιεχομένῳ κατὰ
<span class="lb" data-page="18b.72" data-line="10" id="l18b.72.10"></span>τὰ ὠὰ, ᾧ καὶ κατὰ τὰς ὀφθαλμίας χρώμεθα. δέδεικται δ’
<span class="lb" data-page="18b.72" data-line="11" id="l18b.72.11"></span>ὅτι καὶ διὰ τούτου τοῦ ὑγροῦ φέρεται τὸ πνεῦμα κατὰ τὸ
<span class="lb" data-page="18b.72" data-line="12" id="l18b.72.12"></span>τῆς κόρης τρῆμα πρὸς τὸν ἀέρα τὸν ἐκτὸς συμπαγὲς αὐτῷ
<span class="lb" data-page="18b.72" data-line="13" id="l18b.72.13"></span>γινόμενον. ἀλλὰ καὶ ὅτι τούτῳ τῷ ἀέρι συμφωτισθέντι
<span class="lb" data-page="18b.72" data-line="14" id="l18b.72.14"></span>χρῆται καθάπερ ὀργάνῳ συμφύτῳ τοιούτῳ τὴν δύναμιν ὄντι
<span class="lb" data-page="18b.72" data-line="15" id="l18b.72.15"></span>ὁποῖον ἐν τῷ σώματι τὸ νεῦρόν ἐστιν. ἐπιδέδεικται καὶ
<span class="lb" data-page="18b.72" data-line="16" id="l18b.72.16"></span>τοῦτο κατὰ τοὺς ἰδίους τῆς ὄψεως λόγους, ὡς ἐν τῷ τρισκαιδεκάτῳ
<span class="lb" data-page="18b.72" data-line="17" id="l18b.72.17"></span>περὶ ἀποδείξεως καὶ τῷ ἑβδόμῳ περὶ τῶν Ἱπποκράτους
<span class="pb" data-page="18b.73" id="p18b.73"></span>
<span class="lb" data-page="18b.73" data-line="1" id="l18b.73.1"></span>καὶ Πλάτωνος δογμάτων ἔγραψα. λέλεκται δ’
<span class="lb" data-page="18b.73" data-line="2" id="l18b.73.2"></span>οὐκ ὀλίγα περὶ αὐτοῦ καὶ κατὰ τὸ δέκατον τῶν περὶ χρείας
<span class="lb" data-page="18b.73" data-line="3" id="l18b.73.3"></span>μορίων. ὡς οὖν διὰ τοῦ νεύρου τῶν κατὰ τὸν δάκτυλον εἰ
<span class="lb" data-page="18b.73" data-line="4" id="l18b.73.4"></span>τύχοι, τοῦ ποδὸς αἰσθάνεται παθημάτων ὁ ἐγκέφαλος, οὕτω
<span class="lb" data-page="18b.73" data-line="5" id="l18b.73.5"></span>καὶ διὰ τοῦ πέριξ ἀέρος τῶν ἐκτὸς ὑποκειμένων ὁρατῶν,
<span class="lb" data-page="18b.73" data-line="6" id="l18b.73.6"></span>ὅσα γε σύμμετρον ἀφέστηκεν αὐτοῦ. τὰ τοίνυν ὑποχύματα
<span class="lb" data-page="18b.73" data-line="7" id="l18b.73.7"></span>κατὰ τοῦτο γίνεται τὸ ὑγρὸν ὃ παραπλήσιόν ἐστιν, ὡς ἔφην,
<span class="lb" data-page="18b.73" data-line="8" id="l18b.73.8"></span>τῷ λευκῷ τε καὶ λεπτῷ τοῦ ὠοῦ, ὃ μεταξὺ κεῖται τῆς κόρης
<span class="lb" data-page="18b.73" data-line="9" id="l18b.73.9"></span>καὶ τοῦ κρυσταλλοειδοῦς. κατὰ τοῦτο δὲ καὶ τῶν ἀπεπτούντων
<span class="lb" data-page="18b.73" data-line="10" id="l18b.73.10"></span>ἐνίοις φαντασίαι παραπλήσιαι τοῖς ὑποχεομένοις
<span class="lb" data-page="18b.73" data-line="11" id="l18b.73.11"></span>γίνονται. ὅπου γὰρ ἀντιστῇ τι μέλαν ὑγρὸν ἢ παχὺ κωλῦον
<span class="lb" data-page="18b.73" data-line="12" id="l18b.73.12"></span>ἔξω διεκπίπτειν τὴν ὀπτικὴν αὐγὴν, ἐκεῖ φαντασίαι
<span class="lb" data-page="18b.73" data-line="13" id="l18b.73.13"></span>γίνονται κατὰ τὴν τοῦ συνεστῶτος ὑγροῦ φύσιν, ἐνίοτε
<span class="lb" data-page="18b.73" data-line="14" id="l18b.73.14"></span>μὲν οἷον τριχῶν τινων ἢ κρόκης ἢ στήμονος ἢ νήματος,
<span class="lb" data-page="18b.73" data-line="15" id="l18b.73.15"></span>ἐνίοτε δὲ κωνωπίων μελάνων ἢ μυιῶν παραπέτασθαι δοκούντων,
<span class="lb" data-page="18b.73" data-line="16" id="l18b.73.16"></span>ἔστιν ὅτε δὲ καὶ φακοῖς ὅμοιον ἢ κέγχροις μέλασιν.
<span class="lb" data-page="18b.73" data-line="17" id="l18b.73.17"></span>οὕτως οὖν συμβαίνει κατὰ τοὺς ὀξεῖς πυρετοὺς καὶ κατὰ
<span class="lb" data-page="18b.73" data-line="18" id="l18b.73.18"></span>τὰς περιπνευμονίας, ἄγαν ἀναθυμιωμένων ἐπὶ τὴν κεφαλὴν
<span class="pb" data-page="18b.74" id="p18b.74"></span>
<span class="lb" data-page="18b.74" data-line="1" id="l18b.74.1"></span>τῶν ἐν τῷ σώματι χυμῶν, συναπολαύειν τῆς ἀναθυμιάσεως
<span class="lb" data-page="18b.74" data-line="2" id="l18b.74.2"></span>αὐτῶν τὸ κατὰ τὴν κόρην ὑγρὸν ἐκεῖνο τὸ καθαρόν.
<span class="lb" data-page="18b.74" data-line="3" id="l18b.74.3"></span><span class="milestone ed2page" data-n="8.607" data-unit="ed2page" id="ed2page.8.607"></span>ὅπῃ δ’ ἂν καὶ ὅπως αὐτὸ θολωθῇ, τὰ προειρημένα γίνεται
<span class="lb" data-page="18b.74" data-line="4" id="l18b.74.4"></span>φαντάσματα. κατὰ δὲ τὰς ἰσχυρὰς κεφαλαλγίας ὥσπερ
<span class="lb" data-page="18b.74" data-line="5" id="l18b.74.5"></span>οὖν καὶ κατὰ τὰς φρενίτιδας, διὰ τὸ πεπληρῶσθαι τὴν κεφαλὴν,
<span class="lb" data-page="18b.74" data-line="6" id="l18b.74.6"></span>ἀφικνουμένων τε τῶν χυμῶν ἐπὶ τοὺς ὀφθαλμοὺς
<span class="lb" data-page="18b.74" data-line="7" id="l18b.74.7"></span>τῶν αὐτῶν συμπτωμάτων αἴτιον γίνεται. καὶ τό γε κροκυδίζειν
<span class="lb" data-page="18b.74" data-line="8" id="l18b.74.8"></span>καὶ καρφολογεῖν εἰθισμένα τοῖς ἰατροῖς ἅπασι ῥήματα,
<span class="lb" data-page="18b.74" data-line="9" id="l18b.74.9"></span>μάλιστα κατὰ τῶν φρενιτιζόντων λέγεσθαι τὴν θέσιν
<span class="lb" data-page="18b.74" data-line="10" id="l18b.74.10"></span>ἐντεῦθεν ἔλαβεν. ἔνιοι γοῦν ἡρμήνευσαν ἡμῖν τήν τε
<span class="lb" data-page="18b.74" data-line="11" id="l18b.74.11"></span><span class="milestone ed1page" data-n="5.129" data-unit="ed1page" id="ed1page.5.129"></span>τῶν κροκύδων καὶ τὴν τῶν ἀχύρων φαντασίαν, ἐν
<span class="lb" data-page="18b.74" data-line="12" id="l18b.74.12"></span>αὐτῷ τε τῷ γίγνεσθαι καὶ μετὰ ταῦθ’ ὕστερον ἀπομνημονεύσαντες.
<span class="lb" data-page="18b.74" data-line="13" id="l18b.74.13"></span>ἔστι δ’ αὐτῶν ἡ διαφορὰ διττή. τινὲς μὲν γὰρ
<span class="lb" data-page="18b.74" data-line="14" id="l18b.74.14"></span>ἐν αὐταῖς ταῖς αἰσθητικαῖς φαντασίαις τὸ παραφρονεῖν ἐκτήσαντο,
<span class="lb" data-page="18b.74" data-line="15" id="l18b.74.15"></span>τῆς κριτικῆς δυνάμεως ἐῤῥωμένης, ἔνιοι δὲ καὶ
<span class="lb" data-page="18b.74" data-line="16" id="l18b.74.16"></span>διὰ φρόνησιν ὑπερβάλλουσαν ὅμως, καίτοι πεπονθότες, ἐπὶ
<span class="lb" data-page="18b.74" data-line="17" id="l18b.74.17"></span>βραχὺ τὴν κριτικὴν δύναμιν ἀντέσχον καὶ ἀνήνεγκαν, ὡς
<span class="lb" data-page="18b.74" data-line="18" id="l18b.74.18"></span>ἐκνικῆσαί τε καὶ ἀπομαχέσασθαι καὶ παρακολουθῆσαι τοῖς
<span class="pb" data-page="18b.75" id="p18b.75"></span>
<span class="lb" data-page="18b.75" data-line="1" id="l18b.75.1"></span>γιγνομένοις. αὐτοὶ τοίνυν ἐδήλωσαν ἡμῖν ἐπὶ τίσι φαντάσμασιν
<span class="lb" data-page="18b.75" data-line="2" id="l18b.75.2"></span>ἐκίνουν τὰς χεῖρας, ὡς Ἱπποκράτης ἔγραψεν. ἐξέχειν
<span class="lb" data-page="18b.75" data-line="3" id="l18b.75.3"></span>γὰρ αὐτοῖς ἐδόκουν αἱ τῶν ἱματίων κροκύδες πολλαχόθι
<span class="lb" data-page="18b.75" data-line="4" id="l18b.75.4"></span>καὶ τοῖς τοίχοις ἄχυρα προσκεῖσθαι, πολλάκις δὲ καὶ
<span class="lb" data-page="18b.75" data-line="5" id="l18b.75.5"></span>κάρφη πολλὰ κατὰ τὴν στρωμνὴν ἐπικεῖσθαι καὶ παραπέτασθαι
<span class="lb" data-page="18b.75" data-line="6" id="l18b.75.6"></span>ζῶα μικρὰ πλησίον τῶν ὀφθαλμῶν. ταῦτα μὲν οὖν
<span class="lb" data-page="18b.75" data-line="7" id="l18b.75.7"></span>θηρεύειν ἐπιχειροῦσι περιφέροντες τὰς χεῖρας, ὥς τι ληψόμενοι.
<span class="lb" data-page="18b.75" data-line="8" id="l18b.75.8"></span>τὰ δ’ ἄλλα ἐξέχειν φαινόμενα, τὰ μὲν ἀπὸ τῶν ἱματίων
<span class="lb" data-page="18b.75" data-line="9" id="l18b.75.9"></span>ἀφαιρεῖν ἐπιχειροῦσι, τὰ δ’ ἀποσπᾷν τοῦ τοίχου. χαλεπαὶ
<span class="lb" data-page="18b.75" data-line="10" id="l18b.75.10"></span>δ’ εἰσὶν εἰκότως αἱ ποιοῦσαι τὰ τοιαῦτα συμπτώματα
<span class="lb" data-page="18b.75" data-line="11" id="l18b.75.11"></span>διαθέσεις, ὡς ἂν τοῦ μὲν ὀξέος πυρετοῦ καὶ τῆς περιπνευμονίας
<span class="lb" data-page="18b.75" data-line="12" id="l18b.75.12"></span>καὶ τῆς κεφαλαλγίας διὰ μέγεθος χυμῶν ἐργασαμένων
<span class="lb" data-page="18b.75" data-line="13" id="l18b.75.13"></span>αὐτὰ, τῆς δὲ φρενίτιδος διὰ τὸ κύριον τοῦ πεπονθότος
<span class="lb" data-page="18b.75" data-line="14" id="l18b.75.14"></span>μορίου· ταύτης μὲν γὰρ ὅλον τὸ γένος ὀλέθριον. οἱ
<span class="lb" data-page="18b.75" data-line="15" id="l18b.75.15"></span>πυρετοὶ δὲ καὶ αἱ περιπνευμονίαι καὶ αἱ κεφαλαλγίαι κατὰ
<span class="lb" data-page="18b.75" data-line="16" id="l18b.75.16"></span>τὸ μέγεθος, ὡς εἴρηται.
</p>
<span class="lb rule" data-page="18b.75" data-line="17" id="l18b.75.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.24">
<span class="pb page1" data-page="18b.76" id="p18b.76"></span>
<span class="milestone ed1page page1" data-n="5.129" data-unit="ed1page" id="ed1page.5.129"></span>
<span class="milestone ed2page page1" data-n="8.607" data-unit="ed2page" id="ed2page.8.607"></span>
<span class="lb head" data-page="18b.76" data-line="1" id="l18b.76.1"></span>
            <blockquote class="quote lemma">
<span class="lb" data-page="18b.76" data-line="2" id="l18b.76.2"></span>Πνεῦμα δὲ πυκνὸν μὲν ἐὸν πόνον σημαίνει ἢ φλεγμονὴν ἐν
<span class="lb" data-page="18b.76" data-line="3" id="l18b.76.3"></span>τοῖσιν ὑπὲρ τῶν φρενῶν χωρίοισι. μέγα δὲ ἀναπνεόμενον
<span class="lb" data-page="18b.76" data-line="4" id="l18b.76.4"></span>καὶ διὰ πολλοῦ χρόνου παραφροσύνην δηλοῖ. ψυχρὸν
<span class="lb" data-page="18b.76" data-line="5" id="l18b.76.5"></span>δὲ ἐκπνεόμενον ἐκ τῶν ῥινῶν καὶ τοῦ στόματος ὀλέθριον
<span class="lb" data-page="18b.76" data-line="6" id="l18b.76.6"></span>κάρτα ἤδη γίνεται.
</blockquote>
<span class="lb rule" data-page="18b.76" data-line="7" id="l18b.76.7"></span>
            <p>
<span class="lb" data-page="18b.76" data-line="8" id="l18b.76.8"></span>Ταύτην τὴν ῥῆσιν ὅλην ἐν τῷ τρίτῳ τῶν περὶ δυσπνοίας
<span class="lb" data-page="18b.76" data-line="9" id="l18b.76.9"></span>ἐξήγημαι τελεώτατα, διὸ καὶ νῦν ἐρῶ μόνα τὰ κεφάλαια.
<span class="lb" data-page="18b.76" data-line="10" id="l18b.76.10"></span>πνεῦμα μὲν ὀνομάζει κατὰ τόνδε τὸν λόγον ὁ Ἱπποκράτης
<span class="lb" data-page="18b.76" data-line="11" id="l18b.76.11"></span>ὅλην τὴν ἀναπνοήν. φησὶ δὲ πυκνὴν αὐτὴν γινομένην
<span class="lb" data-page="18b.76" data-line="12" id="l18b.76.12"></span>ἐνίοτε μὲν ἄλγημα σημαίνειν, ἐνίοτε δὲ τῶν κατὰ
<span class="lb" data-page="18b.76" data-line="13" id="l18b.76.13"></span>θώρακα μορίων φλόγωσιν, ἅπερ ἐστὶ καρδία τε καὶ πνεύμων
<span class="lb" data-page="18b.76" data-line="14" id="l18b.76.14"></span>ὑπὲρ τὸ διάφραγμα τὴν θέσιν ἔχοντα. φρένας γὰρ
<span class="lb" data-page="18b.76" data-line="15" id="l18b.76.15"></span>καὶ διάφραγμα ἐκάλουν οἱ παλαιοὶ ταὐτό. ἐν μὲν οὖν τοῖς
<span class="lb" data-page="18b.76" data-line="16" id="l18b.76.16"></span>ἀλγήμασιν ἐδείχθη τούτῳ μικρὸν καὶ πυκνὸν γινόμενον τὸ
<span class="lb" data-page="18b.76" data-line="17" id="l18b.76.17"></span>πνεῦμα, κατὰ δὲ τὰς φλογώσεις πυκνὸν καὶ μέγα. ταύτας
<span class="pb" data-page="18b.77" id="p18b.77"></span>
<span class="lb" data-page="18b.77" data-line="1" id="l18b.77.1"></span>γὰρ εἰώθασιν ὀνομάζειν φλεγμονάς. τὸ δ’ ἀραιὸν πνεῦμα,
<span class="lb" data-page="18b.77" data-line="2" id="l18b.77.2"></span>τουτέστι τὸ διὰ πολλοῦ, μετὰ μεγέθους μὲν παραφροσύνην
<span class="lb" data-page="18b.77" data-line="3" id="l18b.77.3"></span>σημαίνει, μετὰ δὲ σμικρότητος σβέσιν τῆς ἐμφύτου θερμότητος.
<span class="lb" data-page="18b.77" data-line="4" id="l18b.77.4"></span>ἀλλὰ <span class="milestone ed2page" data-n="8.608" data-unit="ed2page" id="ed2page.8.608"></span>ταύτην γε τὴν διάθεσιν ἐκ τοῦ συμβεβηκότος
<span class="lb" data-page="18b.77" data-line="5" id="l18b.77.5"></span>ἐδήλωσεν εἰπών· ψυχρὸν δὲ ἐκπνεόμενον ἐκ
<span class="lb" data-page="18b.77" data-line="6" id="l18b.77.6"></span>τῶν ῥινῶν καὶ τοῦ στόματος ὀλέθριον κάρτα ἤδη γίνεται.
<span class="lb" data-page="18b.77" data-line="7" id="l18b.77.7"></span>ὅτι δὲ τούτων τῶν δυσπνοιῶν ἐμνημόνευσε μόνον ἐν τῷ
<span class="lb" data-page="18b.77" data-line="8" id="l18b.77.8"></span>προγνωστικῷ τὴν διδασκαλίαν περὶ τῶν ὀξέων νοσημάτων
<span class="lb" data-page="18b.77" data-line="9" id="l18b.77.9"></span>ποιούμενος· ἔτι τε κατὰ τὰ τῶν ἐπιδημιῶν, ὡς περὶ πλειόνων
<span class="lb" data-page="18b.77" data-line="10" id="l18b.77.10"></span>δυσπνοιῶν οὐσῶν ἐποιήσατο τὸν λόγον ἐν τῷ τρίτῳ
<span class="lb" data-page="18b.77" data-line="11" id="l18b.77.11"></span>περὶ δυσπνοίας ἐπιδέδεικται.
</p>
<span class="lb rule" data-page="18b.77" data-line="12" id="l18b.77.12"></span>
          </article>

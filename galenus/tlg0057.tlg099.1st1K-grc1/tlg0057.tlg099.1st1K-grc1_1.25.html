<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.25">
<span class="pb page1" data-page="18b.77" id="p18b.77"></span>
<span class="milestone ed1page page1" data-n="5.129" data-unit="ed1page" id="ed1page.5.129"></span>
<span class="milestone ed2page page1" data-n="8.608" data-unit="ed2page" id="ed2page.8.608"></span>
<span class="lb head" data-page="18b.77" data-line="13" id="l18b.77.13"></span>
            <blockquote class="quote lemma">
<span class="lb" data-page="18b.77" data-line="14" id="l18b.77.14"></span>Εὔπνοιαν δὲ χρὴ νομίζειν κάρτα μεγάλην δύναμιν ἔχειν εἰς
<span class="lb" data-page="18b.77" data-line="15" id="l18b.77.15"></span>σωτηρίην, ἐν ἅπασι τοῖσιν ὀξέσι νουσήμασιν, ὁκόσα ξὺν
<span class="lb" data-page="18b.77" data-line="16" id="l18b.77.16"></span>πυρετοῖσίν ἐστι καὶ ἐν τεσσαράκοντα ἡμέρῃσι κρίνεται.
</blockquote>
<span class="lb rule" data-page="18b.77" data-line="17" id="l18b.77.17"></span>
            <span class="pb" data-page="18b.78" id="p18b.78"></span>
            <p>
<span class="lb" data-page="18b.78" data-line="1" id="l18b.78.1"></span>Τὴν κατὰ φύσιν ἀναπνοὴν εὔπνοιαν εἴρηκεν, ἐνδεικνυμένην
<span class="lb" data-page="18b.78" data-line="2" id="l18b.78.2"></span>μήτε θώρακα μήτε καρδίαν καὶ πνεύμονα μήτε
<span class="lb" data-page="18b.78" data-line="3" id="l18b.78.3"></span>τὰς φρένας ὀδυνηρόν τι πάθος ἔχειν, ἀλλὰ μηδὲ τῶν συνημμένων
<span class="lb" data-page="18b.78" data-line="4" id="l18b.78.4"></span>αὐτοῖς μορίων τινά. κινούμενα γὰρ κατὰ τὰς ἀναπνοὰς
<span class="lb" data-page="18b.78" data-line="5" id="l18b.78.5"></span>ὀδυνᾶται καὶ αὐτὰ φλεγμαίνοντά τε καὶ ὁπωσοῦν
<span class="lb" data-page="18b.78" data-line="6" id="l18b.78.6"></span>ἔχοντά τι πάθος ὀδυνηρόν. ἔστι δὲ ταῦτα κοιλία, σπλὴν,
<span class="lb" data-page="18b.78" data-line="7" id="l18b.78.7"></span>ἧπαρ. ὅταν οὖν μήτε τι τούτων πάσχῃ μήτε θερμασίας
<span class="lb" data-page="18b.78" data-line="8" id="l18b.78.8"></span>πλῆθος ᾗ τοσοῦτον, ὡς διακαίεσθαί τε καὶ φλέγεσθαι δοκεῖν,
<span class="lb" data-page="18b.78" data-line="9" id="l18b.78.9"></span>ἀλλὰ μηδὲ τοὐναντίον, ὡς ἤδη σβέννυσθαι τὴν ἔμφυτον
<span class="lb" data-page="18b.78" data-line="10" id="l18b.78.10"></span>θερμότητα, πῶς οὐκ ἄν τις φαίη τὸν κάμνοντα πολλὰς ἐλπίδας
<span class="lb" data-page="18b.78" data-line="11" id="l18b.78.11"></span>ἔχειν σωτηρίας; ἐπί γε τῶν ὀξέων νοσημάτων, ἐφ’
<span class="lb" data-page="18b.78" data-line="12" id="l18b.78.12"></span>ὧν ἤτοι διὰ τὸ μέγεθος τῶν πυρετῶν ἢ διὰ τὴν ἰδίως ὀνομαζομένην
<span class="lb" data-page="18b.78" data-line="13" id="l18b.78.13"></span>φλεγμονὴν οἱ κίνδυνοι γίνονται. τὰ μέντοι χρόνια
<span class="lb" data-page="18b.78" data-line="14" id="l18b.78.14"></span>καὶ χωρὶς τούτων τῷ καταλύειν τὴν δύναμιν οὐκ ἀκίνδυνα.
<span class="lb" data-page="18b.78" data-line="15" id="l18b.78.15"></span>διὰ τοῦτ’ οὖν ἐξεῖλεν αὐτὰ τοῦ λόγου καὶ περὶ μόνων
<span class="lb" data-page="18b.78" data-line="16" id="l18b.78.16"></span>ἀπεφήνατο τῶν ὀξέων. ὄντων δὲ τούτων διττῶν, ἐπειδὴ
<span class="lb" data-page="18b.78" data-line="17" id="l18b.78.17"></span>τὰ μὲν ἁπλῶς τε καὶ πρώτως ἐστὶν ὀξέα, τὰ δὲ ἐκ μεταπτώσεως
<span class="pb" data-page="18b.79" id="p18b.79"></span>
<span class="lb" data-page="18b.79" data-line="1" id="l18b.79.1"></span>τούτων γίνεται, περὶ ἀμφοτέρων ἐδήλωσεν εἰπών.
<span class="lb" data-page="18b.79" data-line="2" id="l18b.79.2"></span>ὁκόσα σὺν πυρετοῖσίν ἐστι καὶ ἐν τεσσαράκοντα ἡμέρῃσι
<span class="lb" data-page="18b.79" data-line="3" id="l18b.79.3"></span>κρίνεται. τὸ μὲν οὖν σὺν πυρετοῖς προσθεὶς, ἵνα χωρίσῃ
<span class="lb" data-page="18b.79" data-line="4" id="l18b.79.4"></span>ταῦτα σπασμοῦ καὶ τετάνου καὶ χολέρας, ὅσα τ’ ἄλλα χωρὶς
<span class="lb" data-page="18b.79" data-line="5" id="l18b.79.5"></span>πυρετῶν ἐστιν ὀξέα. τὸ δὲ ἐν τεσσαράκοντα ἡμέρῃσι κρίνεσθαι,
<span class="lb" data-page="18b.79" data-line="6" id="l18b.79.6"></span>χάριν τοῦ συγκαταριθμῆσαι τοῖς ἁπλῶς τε καὶ κυρίως
<span class="lb" data-page="18b.79" data-line="7" id="l18b.79.7"></span>λεγομένοις ὀξέσι τὰ ἐκ μεταπτώσεως ὀξέα. γίνεται δὲ
<span class="lb" data-page="18b.79" data-line="8" id="l18b.79.8"></span>ταῦτα κατ’ ἀρχὰς μὲν ὀξέως νοσησάντων, ὕστερον δὲ κατὰ
<span class="lb" data-page="18b.79" data-line="9" id="l18b.79.9"></span>τὴν τεσσαρεσκαιδεκάτην ἡμέραν ἢ καὶ πρὸ αὐτῆς κριθέντων
<span class="lb" data-page="18b.79" data-line="10" id="l18b.79.10"></span>οὐ τελέως, ἀλλ’ ὥστε τι λείψανον τῆς νόσου μέχρι τῆς
<span class="lb" data-page="18b.79" data-line="11" id="l18b.79.11"></span>τεσσαρακοστῆς ἡμέρας ἐκταθῆναι. μετάπτωσις μὲν γὰρ ἐν
<span class="lb" data-page="18b.79" data-line="12" id="l18b.79.12"></span>ταῖς ἐλλιπέσι κρίσεσι γίνεται τῶν ὀξέων νοσημάτων οὐκ εἰς
<span class="lb" data-page="18b.79" data-line="13" id="l18b.79.13"></span>ταῦτα μόνον, ἀλλὰ καὶ τῶν χρονίων ἔνια, καὶ μάλιστα εἰς
<span class="lb" data-page="18b.79" data-line="14" id="l18b.79.14"></span>μαρασμὸν καὶ τεταρταῖον ἐμπύημά τε καὶ φθόην καὶ ὕδρωπας.
<span class="lb" data-page="18b.79" data-line="15" id="l18b.79.15"></span>ἀλλ’ ὅ γε Ἱπποκράτης ἐξαίρει τοῦ παρόντος λόγου
<span class="lb" data-page="18b.79" data-line="16" id="l18b.79.16"></span>κἀκεῖνα. μόνοις τοῖς ἁπλῶς ὀξέσιν, ὅσα σὺν πυρετῷ γίνεται
<span class="lb" data-page="18b.79" data-line="17" id="l18b.79.17"></span>καὶ τοῖς ἐκ μεταπτώσεως αὐτῶν εἰς τεσσαρακοστὴν ἡμέραν
<span class="lb" data-page="18b.79" data-line="18" id="l18b.79.18"></span>ἀφικνουμένοις ἄριστον εἶναι σημεῖον ἀποφηνάμενος τὴν
<span class="pb" data-page="18b.80" id="p18b.80"></span>
<span class="lb" data-page="18b.80" data-line="1" id="l18b.80.1"></span>εὔπνοιαν, οὔτε δὲ τοῖς ἄνευ πυρετῶν ὀξέσιν ἅπασιν οὔτε
<span class="lb" data-page="18b.80" data-line="2" id="l18b.80.2"></span>τοῖς χρονίοις, ὥστ’ εἶναι τὰ πάντα τρία γένη τῶν νοσημάτων
<span class="lb" data-page="18b.80" data-line="3" id="l18b.80.3"></span>ἐν τῇ κατὰ χρόνον διαφορᾷ, ἓν μὲν τῶν ὀξέων τεσσαρεσκαίδεκα
<span class="lb" data-page="18b.80" data-line="4" id="l18b.80.4"></span>κρινόμενον ἡμέραις, <span class="milestone ed2page" data-n="8.609" data-unit="ed2page" id="ed2page.8.609"></span>ἀντικειμένων αὐτῷ
<span class="lb" data-page="18b.80" data-line="5" id="l18b.80.5"></span>τῶν χρονίων, ἐπαμφοτερίζον δὲ καὶ οἷον ἐν μεθορίῳ
<span class="lb" data-page="18b.80" data-line="6" id="l18b.80.6"></span>τεταγμένον ἀμφοῖν ἄλλο τρίτον, οὗ πέρας ἐστὶ τῶν κρισίμων
<span class="lb" data-page="18b.80" data-line="7" id="l18b.80.7"></span>ἡμερῶν ἡ τεσσαρακοστή. ταῦτα μὲν οὖν ἐγὼ λέγω τοῖς
<span class="lb" data-page="18b.80" data-line="8" id="l18b.80.8"></span>ἐναργῶς φαινομένοις ἐπὶ τῶν νοσούντων ὁμολογοῦντα, καὶ
<span class="lb" data-page="18b.80" data-line="9" id="l18b.80.9"></span>ὅστις αὐτὰ ἐπ’ ἐκείνων βασανίσει γνώσεται τὴν τῶν πραγμάτων
<span class="lb" data-page="18b.80" data-line="10" id="l18b.80.10"></span>φύσιν οὕτως ἔχουσαν. ὅσοι δὲ καὶ τὸ ἐν τεσσαρεσκαίδεκα
<span class="lb" data-page="18b.80" data-line="11" id="l18b.80.11"></span>ἡμέρῃσι κρίνεσθαι τὰ ὀξέα νοσήματα λέγουσιν
<span class="lb" data-page="18b.80" data-line="12" id="l18b.80.12"></span>εἰρῆσθαι τὸν ἀριθμὸν τῶν κρισίμων ἡμερῶν διδάσκοντος
<span class="lb" data-page="18b.80" data-line="13" id="l18b.80.13"></span>ἡμᾶς τοῦ παλαιοῦ, πρὸς τῷ μὴ γινώσκειν ἃ μάλιστα ἐχρῆν
<span class="lb" data-page="18b.80" data-line="14" id="l18b.80.14"></span>αὐτοὺς ἐπίστασθαι καὶ τῶν λέξεων οὐκ ἀκούουσιν. εἰ γὰρ
<span class="lb" data-page="18b.80" data-line="15" id="l18b.80.15"></span>καὶ τὸ τεσσαρεσκαίδεκα ἡμέραις κρίνεσθαι τὰ ὀξέα νοσήματα
<span class="lb" data-page="18b.80" data-line="16" id="l18b.80.16"></span>δηλωτικόν ἐστι τοῦ πλήθους τῶν κρισίμων ἡμερῶν
<span class="lb" data-page="18b.80" data-line="17" id="l18b.80.17"></span>ὁπόσον ἐστὶ καὶ τὸ ἐν τεσσαράκοντα ἡμέραις κρίνεσθαι τὸν
<span class="lb" data-page="18b.80" data-line="18" id="l18b.80.18"></span>ἀριθμὸν δηλώσει τῶν κρισίμων ἡμερῶν. ζητησάτωσαν οὖν, ﻿
<span class="pb" data-page="18b.81" id="p18b.81"></span>
<span class="lb" data-page="18b.81" data-line="1" id="l18b.81.1"></span>ὥσπερ ἐν ταῖς τεσσαρεσκαίδεκα ποιοῦσι, τὰς ἕως τῆς τεσσαρακοστῆς,
<span class="lb" data-page="18b.81" data-line="2" id="l18b.81.2"></span>οὕτω καὶ τὰς νῦν εἰρημένας τεσσαράκοντα
<span class="lb" data-page="18b.81" data-line="3" id="l18b.81.3"></span>ποιῆσαι.
</p>
<span class="lb rule" data-page="18b.81" data-line="4" id="l18b.81.4"></span>
          </article>

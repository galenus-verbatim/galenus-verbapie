<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.26">
<span class="pb page1" data-page="18b.81" id="p18b.81"></span>
<span class="milestone ed1page page1" data-n="5.129" data-unit="ed1page" id="ed1page.5.129"></span>
<span class="milestone ed2page page1" data-n="8.609" data-unit="ed2page" id="ed2page.8.609"></span>
<span class="lb head" data-page="18b.81" data-line="5" id="l18b.81.5"></span>
            <blockquote class="quote lemma">
<span class="lb" data-page="18b.81" data-line="6" id="l18b.81.6"></span><span class="milestone ed1page" data-n="5.130" data-unit="ed1page" id="ed1page.5.130"></span>Οἱ ἱδρῶτες ἄριστοι μέν εἰσιν ἐν πᾶσι τοῖσιν ὀξέσι
<span class="lb" data-page="18b.81" data-line="7" id="l18b.81.7"></span>νουσήμασιν, ὁκόσοι ἂν ἐν ἡμέρῃσί τε κρισίμοισι γίνωνται
<span class="lb" data-page="18b.81" data-line="8" id="l18b.81.8"></span>καὶ τελείως τὸν πυρετὸν ἀπαλλάξωσιν. ἀγαθοὶ δὲ καὶ ὁκόσοι
<span class="lb" data-page="18b.81" data-line="9" id="l18b.81.9"></span>διὰ παντὸς τοῦ σώματος γινόμενοι ἀπέδειξαν τὸν ἄνθρωπον
<span class="lb" data-page="18b.81" data-line="10" id="l18b.81.10"></span>εὐπετέστερον φέροντα τὸ νούσημα. οἳ δ’ ἂν μὴ
<span class="lb" data-page="18b.81" data-line="11" id="l18b.81.11"></span>τουτέων τι ἐξεργάσονται οὐ λυσιτελέες. κάκιστοι δὲ οἱ
<span class="lb" data-page="18b.81" data-line="12" id="l18b.81.12"></span>ψυχροί τε καὶ μοῦνον περὶ τὴν κεφαλὴν γινόμενοι καὶ
<span class="lb" data-page="18b.81" data-line="13" id="l18b.81.13"></span>τὸ πρόσωπον καὶ τὸν αὐχένα. οὗτοι γὰρ ξὺν μὲν ὀξεῖ
<span class="lb" data-page="18b.81" data-line="14" id="l18b.81.14"></span>πυρετῷ θάνατον προσημαίνουσι, ξὺν δὲ πρηυτέρῳ μῆκος
<span class="lb" data-page="18b.81" data-line="15" id="l18b.81.15"></span>νόσου. καὶ οἱ κατὰ πᾶν τὸ σῶμα ὡσαύτως γινόμενοι
<span class="lb" data-page="18b.81" data-line="16" id="l18b.81.16"></span>τοῖσι περὶ τὴν κεφαλήν. οἱ δὲ κεγχροειδέες καὶ μοῦνον
<span class="lb" data-page="18b.81" data-line="17" id="l18b.81.17"></span>περὶ τὸν τράχηλον γινόμενοι πονηροί. οἱ δὲ μετὰ σταλαγμῶν
<span class="lb" data-page="18b.81" data-line="18" id="l18b.81.18"></span>καὶ ἀτμίζοντες ἀγαθοί. κατανοεῖν δὲ χρὴ τὸ
<span class="pb" data-page="18b.82" id="p18b.82"></span>
<span class="lb" data-page="18b.82" data-line="1" id="l18b.82.1"></span>σύνολον τῶν ἱδρώτων. γίνονται γὰρ οἱ μὲν δι’ ἔκλυσιν
<span class="lb" data-page="18b.82" data-line="2" id="l18b.82.2"></span>σωμάτων, οἱ δὲ διὰ συντονίην φλεγμονῆς.
</blockquote>
<span class="lb rule" data-page="18b.82" data-line="3" id="l18b.82.3"></span>
            <p>
<span class="lb" data-page="18b.82" data-line="4" id="l18b.82.4"></span>Ἐπὶ μὲν τῶν ἀρίστων ἱδρώτων δύο γράψας γνωρίσματα
<span class="lb" data-page="18b.82" data-line="5" id="l18b.82.5"></span>τὸ τρίτον παρέλιπεν, ὡς ἐξ ἀνάγκης ἑπόμενον οἷς εἶπεν.
<span class="lb" data-page="18b.82" data-line="6" id="l18b.82.6"></span>ὅσοι γὰρ ἐν ἡμέραις τε κρισίμοις γένωνται καὶ τελείως τῶν
<span class="lb" data-page="18b.82" data-line="7" id="l18b.82.7"></span>πυρετῶν ἀπαλλάξωσι τὸν κάμνοντα, οὗτοι καὶ δι’ ὅλου τοῦ
<span class="lb" data-page="18b.82" data-line="8" id="l18b.82.8"></span>σώματός εἰσιν. ἐν δὲ τοῖς ἀγαθοῖς μὲν, οὐ μὴν ἀρίστοις
<span class="lb" data-page="18b.82" data-line="9" id="l18b.82.9"></span>γε τὸ δι’ ὅλου τοῦ σώματος γενέσθαι καὶ τὸ καθελεῖν τι
<span class="lb" data-page="18b.82" data-line="10" id="l18b.82.10"></span>τῆς νόσου γράψας οὐδὲν ἔτι προσέθηκε περὶ τῶν κρισίμων
<span class="lb" data-page="18b.82" data-line="11" id="l18b.82.11"></span>ἡμερῶν, ὡς ἐξ ἀνάγκης αὖ πάλιν καὶ τούτου συνεπομένου
<span class="lb" data-page="18b.82" data-line="12" id="l18b.82.12"></span>τοῖς ἀγαθοῖς ἱδρῶσι. τρίτη δ’ ἄλλη τάξις ἱδρώτων ἐστὶ
<span class="lb" data-page="18b.82" data-line="13" id="l18b.82.13"></span>μετρίως κακῶν, ὑπὲρ ὧν εἶπεν. οἳ δ’ ἂν μηδὲν τουτέων
<span class="lb" data-page="18b.82" data-line="14" id="l18b.82.14"></span>ἐργάσωνται οὐ λυσιτελέες, τουτέστι τό τε δι’ ὅλου τοῦ σώματος
<span class="lb" data-page="18b.82" data-line="15" id="l18b.82.15"></span>γίνεσθαι καὶ τὸ μὴ τὸν κάμνοντα ποιεῖν εὐπετέστερον
<span class="lb" data-page="18b.82" data-line="16" id="l18b.82.16"></span>φέρειν τὴν νόσον. αὐτῶν δὲ τούτων εὔδηλον ὅτι χείρους
<span class="lb" data-page="18b.82" data-line="17" id="l18b.82.17"></span>μὲν εἰσιν οἱ μηδέτερον τούτων ἐργασάμενοι. μετριώτεροι
<span class="lb" data-page="18b.82" data-line="18" id="l18b.82.18"></span>δὲ οἱ τὸ ἕτερον. αὖθις δὲ πάλιν αὐτῶν τούτων οἱ
<span class="pb" data-page="18b.83" id="p18b.83"></span>
<span class="lb" data-page="18b.83" data-line="1" id="l18b.83.1"></span>μὲν εὐπετέστερον φέρειν τὴν νόσον ἐργασάμενοι μετριώτεροι,
<span class="lb" data-page="18b.83" data-line="2" id="l18b.83.2"></span>κἂν μὴ δι’ ὅλου τοῦ σώματος γένωνται. χείρους δ’ οἱ βαρύτερον
<span class="lb" data-page="18b.83" data-line="3" id="l18b.83.3"></span>ἀποδείξαντες τὸ νόσημα κἂν εἰς ὅλον ἐκταθῶσι τὸ
<span class="lb" data-page="18b.83" data-line="4" id="l18b.83.4"></span>σῶμα. τούτοις μὲν οὖν ἅπασιν ὑπάρχει τοῖς ἱδρῶσι θερμοῖς
<span class="lb" data-page="18b.83" data-line="5" id="l18b.83.5"></span>εἶναι καὶ διὰ τοῦτ’ οὐδὲ κατὰ μίαν τῶν τριῶν τάξεων
<span class="lb" data-page="18b.83" data-line="6" id="l18b.83.6"></span>ἐδήλωσεν αὐτὸ, παραλείπειν εἰθισμένος <span class="milestone ed2page" data-n="8.610" data-unit="ed2page" id="ed2page.8.610"></span>ὅσα τε ἐξ
<span class="lb" data-page="18b.83" data-line="7" id="l18b.83.7"></span>ἀνάγκης ἕπεταί τισι καὶ ὅσα διὰ τῆς τῶν ἐφεξῆς λεγομένων
<span class="lb" data-page="18b.83" data-line="8" id="l18b.83.8"></span>ἀντιθέσεως δηλοῦται. πᾶσι δὲ τοῖς προειρημένοις κατὰ
<span class="lb" data-page="18b.83" data-line="9" id="l18b.83.9"></span>τοῦτον τὸν λόγον ἱδρῶσιν ἀντιτίθησι τοὺς ψυχροὺς εἰπὼν
<span class="lb" data-page="18b.83" data-line="10" id="l18b.83.10"></span>ᾧδε· κάκιστοι δὲ καὶ οἱ ψυχροὶ καὶ σὺν αὐτοῖς κακοὺς εἷναί
<span class="lb" data-page="18b.83" data-line="11" id="l18b.83.11"></span>φησιν ὅσοι περὶ τὴν κεφαλὴν καὶ τὸν αὐχένα γίνονται
<span class="lb" data-page="18b.83" data-line="12" id="l18b.83.12"></span>κἂν μὴ ψυχροὶ τυγχάνωσιν ὄντες, ἀπειλοῦσι γὰρ οὗτοι συγκοπήν.
<span class="lb" data-page="18b.83" data-line="13" id="l18b.83.13"></span>εἰ δ’ ἅμα τε περὶ ταῦτα γένωνται τὰ μέρη καὶ
<span class="lb" data-page="18b.83" data-line="14" id="l18b.83.14"></span>ψυχροὶ φαίνωνται, χείριστοι πάντων εἰσίν. οὐ γὰρ ἔτι μέλλειν,
<span class="lb" data-page="18b.83" data-line="15" id="l18b.83.15"></span>ἀλλ’ ἄρχεσθαι δηλοῦσιν ἤδη τὴν συγκοπήν. ἐπιδιορίζονται
<span class="lb" data-page="18b.83" data-line="16" id="l18b.83.16"></span>δὲ τῇ σφοδρότητι τοῦ πυρετοῦ, εἰ μὲν γὰρ ὀξεῖς
<span class="lb" data-page="18b.83" data-line="17" id="l18b.83.17"></span>ὑπάρχουσι, θάνατον οἴσουσι πάντως οἵ τε ψυχροὶ, κἂν δι’
<span class="pb" data-page="18b.84" id="p18b.84"></span>
<span class="lb" data-page="18b.84" data-line="1" id="l18b.84.1"></span>ὅλου γίνωνται τοῦ σώματος, οἵ τε περὶ τὸν τράχηλον καὶ
<span class="lb" data-page="18b.84" data-line="2" id="l18b.84.2"></span>κεφαλὴν, εἰ καὶ θερμοὶ τύχοιεν ὄντες. εἰ δὲ καὶ πρᾶος ὁ
<span class="lb" data-page="18b.84" data-line="3" id="l18b.84.3"></span>πυρετὸς εἴη, δυνήσεταί ποτε πέψαι τοὺς μοχθηροὺς χυμοὺς
<span class="lb" data-page="18b.84" data-line="4" id="l18b.84.4"></span>ἡ δύναμις ἐν τῷ χρόνῳ μὴ φθάσασα προαναλωθῆναι τῇ
<span class="lb" data-page="18b.84" data-line="5" id="l18b.84.5"></span>τῶν πυρετῶν ὀξύτητι. περὶ μέντοι τῶν κρισίμων ἡμερῶν
<span class="lb" data-page="18b.84" data-line="6" id="l18b.84.6"></span>οὐκέτι οὐδὲν εἶπεν ἐπὶ τῶν ἄλλων ἱδρώτων, καίτοι γε ἐν τοῖς
<span class="lb" data-page="18b.84" data-line="7" id="l18b.84.7"></span>περὶ τῶν ἀρίστων εἶπεν ἐν ἀρχῇ, διότι τε μέλλει δύναμίν
<span class="lb" data-page="18b.84" data-line="8" id="l18b.84.8"></span>τινα τῶν κρισίμων ἐν τῷ περὶ αὐτῶν λόγῳ διδάσκειν, ἐν
<span class="lb" data-page="18b.84" data-line="9" id="l18b.84.9"></span>αὐτῇ τε τῇ ῥήσει συνενεδείξατο. μία γὰρ αὐτῶν ἐστιν ἡ
<span class="lb" data-page="18b.84" data-line="10" id="l18b.84.10"></span>δύναμις πιστὴν ἐργάσασθαι τὴν κρίσιν, ἄν τε εἰς ἀγαθὸν
<span class="lb" data-page="18b.84" data-line="11" id="l18b.84.11"></span>ἐάν τε εἰς κακὸν τελευτήσῃ. γινώσκειν δὲ χρὴ τὴν τελευτὴν
<span class="lb" data-page="18b.84" data-line="12" id="l18b.84.12"></span>τῆς προκειμένης ῥήσεως ὑπὸ τῶν περὶ τὸν Διοσκουρίδην
<span class="lb" data-page="18b.84" data-line="13" id="l18b.84.13"></span>γεγραμμένην κατὰ τήνδε τὴν λέξιν· κάκιστοι δ’ οἱ
<span class="lb" data-page="18b.84" data-line="14" id="l18b.84.14"></span>ψυχροὶ καὶ μόνον περὶ τὴν κεφαλὴν γινόμενοι καὶ τὸν αὐχένα,
<span class="lb" data-page="18b.84" data-line="15" id="l18b.84.15"></span>οὗτοι γὰρ θάνατον σημαίνουσιν ἢ μῆκος νόσου. δῆλον
<span class="lb" data-page="18b.84" data-line="16" id="l18b.84.16"></span>δ’ ὅτι καὶ ἡ τοιαύτη γραφὴ συντομωτέρα μέν ἐστι τῆς
<span class="lb" data-page="18b.84" data-line="17" id="l18b.84.17"></span>προτέρας, δύναμιν δὲ τὴν αὐτὴν ἔχει καὶ δεήσει προσθεῖναι
<span class="pb" data-page="18b.85" id="p18b.85"></span>
<span class="lb" data-page="18b.85" data-line="1" id="l18b.85.1"></span>τὸν ἐξηγητὴν, ὅπερ ἐπὶ τῆς προτέρας ἤδη γέγραπται,
<span class="lb" data-page="18b.85" data-line="2" id="l18b.85.2"></span>σὺν μὲν ὀξεῖ πυρετῷ θάνατον, σὺν δὲ πρηϋτέρῳ μῆκος νόσου.
<span class="lb" data-page="18b.85" data-line="3" id="l18b.85.3"></span>ἐφεξῆς δὲ τούτων γέγραπταί τινα περὶ ἱδρώτων, ἃ
<span class="lb" data-page="18b.85" data-line="4" id="l18b.85.4"></span>οὐκ εἰσὶν ἐν ἅπασι τοῖς ἀντιγράφοις, ἃ καλῶς ἄλλοι τέ τινες
<span class="lb" data-page="18b.85" data-line="5" id="l18b.85.5"></span>ἐξεῖλον ὡς οὐχ Ἱπποκράτους καὶ οἱ περὶ τὸν Ἀρτεμίδωρόν
<span class="lb" data-page="18b.85" data-line="6" id="l18b.85.6"></span>τε καὶ Διοσκουρίδην.
</p>
<span class="lb rule" data-page="18b.85" data-line="7" id="l18b.85.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.27">
<span class="pb page1" data-page="18b.85" id="p18b.85"></span>
<span class="milestone ed1page page1" data-n="5.130" data-unit="ed1page" id="ed1page.5.130"></span>
<span class="milestone ed2page page1" data-n="8.610" data-unit="ed2page" id="ed2page.8.610"></span>
<span class="lb head" data-page="18b.85" data-line="8" id="l18b.85.8"></span>
            <blockquote class="quote lemma">
<span class="lb" data-page="18b.85" data-line="9" id="l18b.85.9"></span>Ὑποχόνδριον δὲ ἄριστον μέν ἐστιν εἰ ἀνώδυνόν τε ἐὸν καὶ
<span class="lb" data-page="18b.85" data-line="10" id="l18b.85.10"></span>μαλθακὸν καὶ ὁμαλὸν καὶ ἐπὶ δεξιὰ καὶ ἐπ’ ἀριστερά
<span class="lb" data-page="18b.85" data-line="11" id="l18b.85.11"></span>φλεγμαῖνον δὲ ἢ ὀδύνην παρέχον ἢ ἐντεταμένον ἢ ἀνωμάλως
<span class="lb" data-page="18b.85" data-line="12" id="l18b.85.12"></span>διακείμενον τὰ δεξιὰ πρὸς τὰ ἀριστερὰ ἢ ἀριστερὰ
<span class="lb" data-page="18b.85" data-line="13" id="l18b.85.13"></span>πάλιν πρὸς τὰ δεξιὰ, ταῦτα πάντα φυλάσσεσθαι χρή.
</blockquote>
<span class="lb rule" data-page="18b.85" data-line="14" id="l18b.85.14"></span>
            <p>
<span class="lb" data-page="18b.85" data-line="15" id="l18b.85.15"></span>Ἑνὶ μὲν λόγῳ βραχυτάτῳ περιλαβὼν ἄν τις εἴποι τὸ
<span class="lb" data-page="18b.85" data-line="16" id="l18b.85.16"></span>τῷ κατὰ φύσιν ὁμοιότατον ὑποχόνδριον ἄριστον εἶναι. κατὰ
<span class="lb" data-page="18b.85" data-line="17" id="l18b.85.17"></span>μέρος δὲ αὐτοῦ διδάσκων ὁ Ἱπποκράτης τὰ γνωρίσματα τὸ
<span class="lb" data-page="18b.85" data-line="18" id="l18b.85.18"></span>μὲν πρῶτον αὐτῶν ἐκ τῶν οὐχ ὑπαρχόντων εἶπεν, ἃ δὴ καλεῖν ﻿
<span class="pb" data-page="18b.86" id="p18b.86"></span>
<span class="lb" data-page="18b.86" data-line="1" id="l18b.86.1"></span>ἔθος ἐστὶ τοῖς νεωτέροις ἀποσυμβεβηκότα. τὰ δὲ ἐφεξῆς
<span class="lb" data-page="18b.86" data-line="2" id="l18b.86.2"></span>δύο γνωρίσματα τῶν συμβεβηκότων ἐστὶ τοῖς ὑποχονδρίοις.
<span class="lb" data-page="18b.86" data-line="3" id="l18b.86.3"></span>ἀνώδυνον μὲν οὖν ὑποχόνδριον ἐκ τοῦ μὴ συμβεβηκότος
<span class="lb" data-page="18b.86" data-line="4" id="l18b.86.4"></span>αὐτῷ λέλεκται, μαλθακὸν δὲ καὶ ὁμαλὸν ἐξ ὑπαρχόντων
<span class="lb" data-page="18b.86" data-line="5" id="l18b.86.5"></span>τινῶν. ἀλλὰ τὸ μὲν μαλθακὸν ἐκ τοῦ συμμέτρου
<span class="lb" data-page="18b.86" data-line="6" id="l18b.86.6"></span>τῆς ἀντιβάσεως γνωρίζεται· τὸ γὰρ ἀντικείμενον αὐτῷ τὸ
<span class="lb" data-page="18b.86" data-line="7" id="l18b.86.7"></span>σφοδρῶς ἀντιβαῖνον σκληρόν ἐστι· τὸ δ’ ὁμαλὸν οὐ κατὰ
<span class="lb" data-page="18b.86" data-line="8" id="l18b.86.8"></span>μίαν μόνην τήνδε νοεῖται τὴν ποιότητα. <span class="milestone ed2page" data-n="8.611" data-unit="ed2page" id="ed2page.8.611"></span>δύναται
<span class="lb" data-page="18b.86" data-line="9" id="l18b.86.9"></span>γὰρ ὁμοίως μὲν εἶναι μαλθακὸν ἅπαν, ἤτοι δὲ κατὰ τὶ
<span class="lb" data-page="18b.86" data-line="10" id="l18b.86.10"></span>μὲν ἀνώδυνον ὑπάρχειν, κατὰ τὶ δὲ ὀδυνώμενον, ἢ τὸ μὲν
<span class="lb" data-page="18b.86" data-line="11" id="l18b.86.11"></span>ἑαυτοῦ θερμότερον εἶναι, τὸ δὲ ψυχρότερον, ἢ τὸ μὲν ὑψηλότερον,
<span class="lb" data-page="18b.86" data-line="12" id="l18b.86.12"></span>τὸ δὲ ταπεινότερον. ὅθεν ἀντιτιθεὶς τῷ ἀρίστῳ
<span class="lb" data-page="18b.86" data-line="13" id="l18b.86.13"></span>καὶ ὁμαλῷ τὰ τοῦ χειρίστου καὶ ἀνωμάλου γνωρίσματά φησι,
<span class="lb" data-page="18b.86" data-line="14" id="l18b.86.14"></span>φλεγμαῖνον δὲ ἢ ὀδύνην παρέχον ἢ ἐντεταμένον ἢ ἀνωμάλως
<span class="lb" data-page="18b.86" data-line="15" id="l18b.86.15"></span>διακείμενον τὰ δεξιὰ πρὸς τὰ ἀριστερὰ ἢ ἀριστερὰ
<span class="lb" data-page="18b.86" data-line="16" id="l18b.86.16"></span>πρὸς τὰ δεξιά. τὸ μὲν φλεγμαῖνον εἶπε καθ’ ὅλου τοῦ
<span class="lb" data-page="18b.86" data-line="17" id="l18b.86.17"></span>ὑποχονδρίου. σημαίνει δὲ δηλονότι τοῦτο τὸ ῥῆμα τὸ
<span class="lb" data-page="18b.86" data-line="18" id="l18b.86.18"></span>φλεγμαίνειν, ὡς εἰ καὶ διακαίεσθαι καὶ φλέγεσθαι καὶ πυροῦσθαι
<span class="pb" data-page="18b.87" id="p18b.87"></span>
<span class="lb" data-page="18b.87" data-line="1" id="l18b.87.1"></span>λέγοιτο. κατὰ δὲ τὸν αὐτὸν λόγον καὶ τὸ τὴν ὀδύνην
<span class="lb" data-page="18b.87" data-line="2" id="l18b.87.2"></span>παρέχον ἐφ’ ὅλου λέγεται τοῦ ὑποχονδρίου, καθάπερ γε
<span class="lb" data-page="18b.87" data-line="3" id="l18b.87.3"></span>καὶ τὸ τεταμένον, ἐφ’ ὅλου γὰρ εἴρηται καὶ τοῦτο. τὸ ἀνωμάλως
<span class="lb" data-page="18b.87" data-line="4" id="l18b.87.4"></span>διακείμενον, ὅταν μὴ πᾶν ἔχῃ τὸ ὑποχόνδριον τὴν
<span class="lb" data-page="18b.87" data-line="5" id="l18b.87.5"></span>αὐτὴν διάθεσιν ἢ κατὰ θερμασίαν ἢ κατὰ ψύξιν ἢ κατ’
<span class="lb" data-page="18b.87" data-line="6" id="l18b.87.6"></span>ὀδύνην τε καὶ ἀνωδυνίαν ἢ κατ’ ἰσχνότητα καὶ χαλαρότητα
<span class="lb" data-page="18b.87" data-line="7" id="l18b.87.7"></span>καὶ τάσιν. γίνεται γάρ ποτε τάσις ὑποχονδρίου χωρὶς
<span class="lb" data-page="18b.87" data-line="8" id="l18b.87.8"></span><span class="milestone ed1page" data-n="5.131" data-unit="ed1page" id="ed1page.5.131"></span>τῆς ἰδίως ὀνομαζομένης φλεγμονῆς ἤτοι διὰ ξηρότητά τινα
<span class="lb" data-page="18b.87" data-line="9" id="l18b.87.9"></span>σφοδρὰν οὐ μόνον τῶν κατ’ αὐτὸ μορίων, ἀλλὰ καὶ τῶν
<span class="lb" data-page="18b.87" data-line="10" id="l18b.87.10"></span>κατὰ τὸν ὑπεζωκότα τὰς πλευρὰς ὑμένα καὶ τὰς φρένας, ἢ
<span class="lb" data-page="18b.87" data-line="11" id="l18b.87.11"></span>διὰ τὰς μετ’ ὄγκου φλεγμονὰς αὐτῶν τῶν κατὰ τὸ ὑποχόνδριον
<span class="lb" data-page="18b.87" data-line="12" id="l18b.87.12"></span>μυῶν, ἔξω τῆς ἰδίως ὀνομαζομένης φλεγμονῆς καθεστώσης,
<span class="lb" data-page="18b.87" data-line="13" id="l18b.87.13"></span>ἥτις ἐστὶν ὄγκος ὀδυνηρός.
</p>
<span class="lb rule" data-page="18b.87" data-line="14" id="l18b.87.14"></span>
          </article>

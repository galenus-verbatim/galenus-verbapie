<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.28">
<span class="pb page1" data-page="18b.87" id="p18b.87"></span>
<span class="milestone ed1page page1" data-n="5.131" data-unit="ed1page" id="ed1page.5.131"></span>
<span class="milestone ed2page page1" data-n="8.611" data-unit="ed2page" id="ed2page.8.611"></span>
<span class="lb head" data-page="18b.87" data-line="15" id="l18b.87.15"></span>
            <blockquote class="quote lemma">
<span class="lb" data-page="18b.87" data-line="16" id="l18b.87.16"></span>Ἢν δὲ καὶ σφυγμὸς ἐνείη ἐν τῷ ὑποχονδρίῳ, θόρυβον σημαίνει
<span class="lb" data-page="18b.87" data-line="17" id="l18b.87.17"></span>ἢ παραφροσύνην, ἀλλὰ τοὺς ὀφθαλμοὺς ἐπικατιδεῖν
<span class="pb" data-page="18b.88" id="p18b.88"></span>
<span class="lb" data-page="18b.88" data-line="1" id="l18b.88.1"></span>χρὴ τῶν τοιουτέων. ἢν γὰρ αἱ ὄψιες πυκνὰ κινέωνται,
<span class="lb" data-page="18b.88" data-line="2" id="l18b.88.2"></span>μανῆναι τούτους ἐλπίς.
</blockquote>
<span class="lb rule" data-page="18b.88" data-line="3" id="l18b.88.3"></span>
            <p>
<span class="lb" data-page="18b.88" data-line="4" id="l18b.88.4"></span>Εὑρίσκεται μὲν ἔν τισι τῶν ἀντιγράφων οὐ σφυγμὸς,
<span class="lb" data-page="18b.88" data-line="5" id="l18b.88.5"></span>ἀλλὰ παλμὸς γεγραμμένος. ἐμάθομεν δὲ ὅτι τὸ σύμπτωμα
<span class="lb" data-page="18b.88" data-line="6" id="l18b.88.6"></span>τοῦτο διὰ πνεῦμα γίνεται φυσῶδες, ἀλλ’ ἐν τοῖς πλείστοις
<span class="lb" data-page="18b.88" data-line="7" id="l18b.88.7"></span>γέγραπται σφυγμός. ἤτοι γε ὡς συνὼν ταῖς μεγάλαις φλεγμοναῖς
<span class="lb" data-page="18b.88" data-line="8" id="l18b.88.8"></span>ἢ καὶ τῆς κατὰ ῥάχιν ἀρτηρίας τῆς μεγάλης ἡ αἰσθητὴ
<span class="lb" data-page="18b.88" data-line="9" id="l18b.88.9"></span>κίνησις τῷ κάμνοντι, ὥς που κἀν τῷ δευτέρῳ τῶν
<span class="lb" data-page="18b.88" data-line="10" id="l18b.88.10"></span>ἐπιδημιῶν εἶπεν ὁ ἀνήρ· ὅταν ἡ φλέψ ἡ κατ’ ἀγκῶνα
<span class="lb" data-page="18b.88" data-line="11" id="l18b.88.11"></span>σφύζῃ, μανικὸς καὶ ὀξύθυμος. εὔδηλος γάρ ἐστι κἀνταῦθα
<span class="lb" data-page="18b.88" data-line="12" id="l18b.88.12"></span>τὸ σφύζειν ἐπὶ τῆς μεγάλης οὕτω καὶ σφοδρᾶς κινήσεως
<span class="lb" data-page="18b.88" data-line="13" id="l18b.88.13"></span>τῶν ἀρτηριῶν ἐπιφέρων, ὡς καὶ πρὸ τοῦ τὴν ἁφὴν ἐπιβάλλειν
<span class="lb" data-page="18b.88" data-line="14" id="l18b.88.14"></span>αὐταῖς αἰσθητὴν εἶναι τὴν κίνησιν, ἐνίοτε μὲν αὐτῷ
<span class="lb" data-page="18b.88" data-line="15" id="l18b.88.15"></span>τῷ πάσχοντι μόνῳ, ἐνίοτε δὲ καὶ τοῖς ἔξωθεν ὁρῶσιν. ὅ τι
<span class="lb" data-page="18b.88" data-line="16" id="l18b.88.16"></span>δ’ ἂν ᾖ τούτων τῶν συμπτωμάτων οὐκ ἀγαθόν ἐστι σημεῖον.
<span class="lb" data-page="18b.88" data-line="17" id="l18b.88.17"></span>καὶ γὰρ ἡ μεγάλη ἀρτηρία τῶν κυριωτάτων μορίων
<span class="lb" data-page="18b.88" data-line="18" id="l18b.88.18"></span>ὑπάρχει καὶ ἡ γαστὴρ καὶ τὸ ἧπαρ, ὥσπερ γε καὶ τὸ διάφραγμα.
<span class="pb" data-page="18b.89" id="p18b.89"></span>
<span class="lb" data-page="18b.89" data-line="1" id="l18b.89.1"></span>πάντως δὲ τούτων ἕν ἐστί τι τὸ πάσχον, εἴτε παλμὸς
<span class="lb" data-page="18b.89" data-line="2" id="l18b.89.2"></span>εἴη γεγραμμένος εἴτε σφυγμός. ἀλλὰ τὸ μὲν διάφραγμα
<span class="lb" data-page="18b.89" data-line="3" id="l18b.89.3"></span>παραφροσύνην ἑτοιμοτάτην φέρει, διόπερ καὶ προσαγορεύεσθαί
<span class="lb" data-page="18b.89" data-line="4" id="l18b.89.4"></span>φησιν αὐτὸ φρένας ὑπὸ τῶν παλαιῶν, οὐχ ἥκιστα δὲ
<span class="lb" data-page="18b.89" data-line="5" id="l18b.89.5"></span>καὶ τὸ στόμα τῆς γαστρὸς, ὅταν μεγάλως φλεγμαίνῃ. τὰ δ’
<span class="lb" data-page="18b.89" data-line="6" id="l18b.89.6"></span>ἄλλα μόρια τὰ τῇδε πάσχοντά τι τῶν εἰρημένων παθημάτων
<span class="lb" data-page="18b.89" data-line="7" id="l18b.89.7"></span>ἐν ἐπικινδύνῳ γίνεται διαθέσει. διὸ καὶ Ἱπποκράτης
<span class="lb" data-page="18b.89" data-line="8" id="l18b.89.8"></span>εἰκότως ἤτοι θόρυβον ἔφη σημαίνεσθαι πρὸς τοῦ συμπτώματος
<span class="lb" data-page="18b.89" data-line="9" id="l18b.89.9"></span>ἢ παραφροσύνην· θόρυβον μὲν ἑνὶ κοινῷ συμβεβηκότι
<span class="lb" data-page="18b.89" data-line="10" id="l18b.89.10"></span>πασῶν τῶν κινδυνωδῶν διαθέσεων, ἐφ’ αἷς οὐ τοῖς
<span class="lb" data-page="18b.89" data-line="11" id="l18b.89.11"></span>κάμνουσι μόνον, <span class="milestone ed2page" data-n="8.612" data-unit="ed2page" id="ed2page.8.612"></span>ἀλλὰ καὶ τοῖς ἰατροῖς θορυβεῖσθαι
<span class="lb" data-page="18b.89" data-line="12" id="l18b.89.12"></span>συμβαίνει. παραφροσύνην δὲ διά τε τὸ διάφραγμα καὶ τὸ
<span class="lb" data-page="18b.89" data-line="13" id="l18b.89.13"></span>τῆς γαστρὸς στόμα. περὶ μέντοι τῶν καθ’ ὑποχόνδριον
<span class="lb" data-page="18b.89" data-line="14" id="l18b.89.14"></span>μυῶν ἐπισκεπτέον ἐστὶν, οὔτε γὰρ παραφροσύνην ἐξ ἀνάγκης
<span class="lb" data-page="18b.89" data-line="15" id="l18b.89.15"></span>οὕτε κίνδυνον ἐπιφέρουσιν οὗτοι σφύζοντες ἢ παλλόμενοι.
<span class="lb" data-page="18b.89" data-line="16" id="l18b.89.16"></span>μήτε οὖν ἰδιώτερον ἀκοῦσαι χρὴ τοῦ ἐνείη ῥήματος ἐν τῇ
<span class="lb" data-page="18b.89" data-line="17" id="l18b.89.17"></span>λέξει, καθ’ ἣν εἶπεν ὁ Ἱπποκράτης, εἰ δὲ καὶ σφυγμὸς
<span class="pb" data-page="18b.90" id="p18b.90"></span>
<span class="lb" data-page="18b.90" data-line="1" id="l18b.90.1"></span>ἐνείη ἐν τῷ ὑποχονδρίῳ, τὸν ἐν τῷ βάθει τοῦ ὑποχονδρίου
<span class="lb" data-page="18b.90" data-line="2" id="l18b.90.2"></span>γινόμενον παλμὸν ἢ σφυγμὸν ἐκ τῆς ἐνείη φωνῆς ἐνδείξασθαι
<span class="lb" data-page="18b.90" data-line="3" id="l18b.90.3"></span>βουληθέντος αὑτοῦ, ἀλλὰ καὶ τοὺς ὀφθαλμοὺς ἐπικατιδεῖν
<span class="lb" data-page="18b.90" data-line="4" id="l18b.90.4"></span>χρὴ τῶν τοιουτέων. ἢν γὰρ αἱ ὄψιες πυκνὰ κινέωνται,
<span class="lb" data-page="18b.90" data-line="5" id="l18b.90.5"></span>μανῆναι τούτους ἐλπίς. ἐπειδὴ θόρυβον ἢ παραφροσύνην
<span class="lb" data-page="18b.90" data-line="6" id="l18b.90.6"></span>ὑπὸ τοῦ συμπτώματος ἔφη δηλοῦσθαι, διορίζεται νῦν
<span class="lb" data-page="18b.90" data-line="7" id="l18b.90.7"></span>καὶ διδάσκει πηνίκα μὲν παραφροσύνη, πηνίκα δὲ θόρυβος
<span class="lb" data-page="18b.90" data-line="8" id="l18b.90.8"></span>ἔσται μόνον. ὁ διορισμὸς δ’ ἀπὸ τῆς τῶν ὀφθαλμῶν κινήσεως,
<span class="lb" data-page="18b.90" data-line="9" id="l18b.90.9"></span>οὓς οὐ νῦν μόνον, ἀλλὰ κἀπὶ τοῖς ἄλλοις ἅπασι νοσήμασιν,
<span class="lb" data-page="18b.90" data-line="10" id="l18b.90.10"></span>ἐφ’ ὧν ὑποπτεύεις ἔσεσθαι παραφροσύνην, ἀκριβῶς
<span class="lb" data-page="18b.90" data-line="11" id="l18b.90.11"></span>ἐπισκέπτου. τὸ γὰρ ἀστήρικτον αὐτῶν ἐκείνης ἐστὶ δηλωτικόν.
<span class="lb" data-page="18b.90" data-line="12" id="l18b.90.12"></span>ἐνταῦθα δὲ οὐχ ἁπλῶς ἔφη παραφρονῆσαι τὸν ἄνθρωπον,
<span class="lb" data-page="18b.90" data-line="13" id="l18b.90.13"></span>ἀλλὰ μανήσεσθαι σφοδράν τινα παραφροσύνην ἐπὶ
<span class="lb" data-page="18b.90" data-line="14" id="l18b.90.14"></span>τῶν εἰρημένων σημείων γενήσεσθαι δηλῶν. ὅτι δὲ ἡ πυκνὴ
<span class="lb" data-page="18b.90" data-line="15" id="l18b.90.15"></span>κίνησις τῶν ὀφθαλμῶν τὴν ὑποψίαν τῆς παραφροσύνης βεβαιοῖ
<span class="lb" data-page="18b.90" data-line="16" id="l18b.90.16"></span>δῆλον οἶμαί σοι κἀκ τῶν ἤδη λεγομένων ἐπινοεῖν,
<span class="lb" data-page="18b.90" data-line="17" id="l18b.90.17"></span>ἡνίκα τοὺς περὶ τοὺς ὀφθαλμοὺς μύας ἐλέγομεν αἰσθάνεσθαι
<span class="lb" data-page="18b.90" data-line="18" id="l18b.90.18"></span>πρώτως τῶν κατὰ τὸν ἐγκέφαλον παθῶν. αὐτὸς δὲ ὁ ἐγκέφαλος
<span class="lb" data-page="18b.90" data-line="19" id="l18b.90.19"></span>ἐπὶ διαφράγματι καὶ στόματι κοιλίας πάσχει, καθότι ﻿
<span class="pb" data-page="18b.91" id="p18b.91"></span>
<span class="lb" data-page="18b.91" data-line="1" id="l18b.91.1"></span>κἀπὶ τοῖς ἄλλοις τοῖς νευρώδεσι. ἐξ ἐκείνου γὰρ ἁπάντων
<span class="lb" data-page="18b.91" data-line="2" id="l18b.91.2"></span>τῶν νεύρων πεφυκότων, ὅσα μόρια πλείστων αὐτῶν ἢ μεγίστων
<span class="lb" data-page="18b.91" data-line="3" id="l18b.91.3"></span>μετέχει, ταῦτα εἰκότως εἰς συμπάθειαν ἄγει τὴν ἑαυτῶν
<span class="lb" data-page="18b.91" data-line="4" id="l18b.91.4"></span>ἀρχήν.
</p>
<span class="lb rule" data-page="18b.91" data-line="5" id="l18b.91.5"></span>
          </article>

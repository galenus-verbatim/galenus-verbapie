<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.31">
<span class="pb page1" data-page="18b.93" id="p18b.93"></span>
<span class="milestone ed1page page1" data-n="5.131" data-unit="ed1page" id="ed1page.5.131"></span>
<span class="milestone ed2page page1" data-n="8.613" data-unit="ed2page" id="ed2page.8.613"></span>
<span class="lb head" data-page="18b.93" data-line="5" id="l18b.93.5"></span>
            <blockquote class="quote lemma">
<span class="lb" data-page="18b.93" data-line="6" id="l18b.93.6"></span>Ἤν δὲ ὑπερβάλλῃ εἴκοσιν ἡμέρας ὅ τε πυρετὸς ἔχων καὶ
<span class="lb" data-page="18b.93" data-line="7" id="l18b.93.7"></span>τὸ οἴδημα μὴ καθιστάμενον, ἐς διαπύησιν τρέπεται.
</blockquote>
<span class="lb rule" data-page="18b.93" data-line="8" id="l18b.93.8"></span>
            <p>
<span class="lb" data-page="18b.93" data-line="9" id="l18b.93.9"></span>Ἄπαντες οἱ παρὰ φύσιν ὄγκοι διαφορουμένων τῶν ἐργαζομένων
<span class="lb" data-page="18b.93" data-line="10" id="l18b.93.10"></span>αὐτοὺς χυμῶν θεραπεύονται καὶ καθίστανται.
<span class="lb" data-page="18b.93" data-line="11" id="l18b.93.11"></span>πρόδηλον οὖν ὡς ἐπειδὰν μὴ καθιστῶνται, διαμένουσιν οἱ
<span class="lb" data-page="18b.93" data-line="12" id="l18b.93.12"></span>χυμοὶ καὶ πάντως ἐν τῷ χρόνῳ μεταβολή τις ἔσται αὐτῶν
<span class="lb" data-page="18b.93" data-line="13" id="l18b.93.13"></span>κατὰ ποιότητα, ποτὲ μὲν ἐπὶ τὸ σηπεδονῶδες, ὅταν ὡς ἐν
<span class="lb" data-page="18b.93" data-line="14" id="l18b.93.14"></span>νεκρῷ σώματι μηδὲν εἰς τὴν πέψιν αὐτῶν ἡ φύσις ὑπ’ ἀῤῥωστίας
<span class="lb" data-page="18b.93" data-line="15" id="l18b.93.15"></span>ἐνεργῇ, ποτὲ δὲ ἐκείνης ἰσχυούσης εἰς πῦον ἡ μεταβολὴ
<span class="lb" data-page="18b.93" data-line="16" id="l18b.93.16"></span>γίνεται. δεόντως οὖν εἶπεν ὁ Ἱπποκράτης, ἐὰν μήτε
<span class="lb" data-page="18b.93" data-line="17" id="l18b.93.17"></span>καθίστηται<span class="milestone ed1page" data-n="5.132" data-unit="ed1page" id="ed1page.5.132"></span> τὰ φλεγμαίνοντα καὶ ὁ πυρετὸς ἔχῃ
<span class="lb" data-page="18b.93" data-line="18" id="l18b.93.18"></span>αὐτὰ, εἰς διαπύησιν τρέπεται. παυσαμένου γὰρ τοῦ πυρετοῦ,
<span class="pb" data-page="18b.94" id="p18b.94"></span>
<span class="lb" data-page="18b.94" data-line="1" id="l18b.94.1"></span>σκοπεῖσθαι χρὴ μή τις σκιῤῥώδης φλεγμονὴ γίνηται.
<span class="lb" data-page="18b.94" data-line="2" id="l18b.94.2"></span>πολλάκις γὰρ εἴωθεν οὕτω συμβαίνειν, ὅταν τῶν ἐργασαμένων
<span class="lb" data-page="18b.94" data-line="3" id="l18b.94.3"></span>αὐτὴν χυμῶν τὸ μὲν λεπτομερέστερον διαπνευσθῇ, τὸ
<span class="lb" data-page="18b.94" data-line="4" id="l18b.94.4"></span>δὲ παχὺ ἔτι καὶ γλίσχρον ἐν αὐταῖς ἐμπλασθῇ ταῖς κατὰ
<span class="lb" data-page="18b.94" data-line="5" id="l18b.94.5"></span>λεπτὸν εὐρυχωρίαις τῶν οὕτω παθόντων σωμάτων. διὰ τί
<span class="lb" data-page="18b.94" data-line="6" id="l18b.94.6"></span>δὲ τὴν εἰκοστὴν ἡμέραν ὅρον ἔθετο τῆς τῶν τοιούτων ἀποστημάτων
<span class="lb" data-page="18b.94" data-line="7" id="l18b.94.7"></span>ἐκπυήσεως ἐν τῷ περὶ τῶν κρισίμων ἡμερῶν
<span class="lb" data-page="18b.94" data-line="8" id="l18b.94.8"></span>ἐροῦμεν λόγῳ κατὰ τὸ δεύτερον ὑπόμνημα.
</p>
<span class="lb rule" data-page="18b.94" data-line="9" id="l18b.94.9"></span>
          </article>

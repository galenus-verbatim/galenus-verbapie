<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.32">
<span class="pb page1" data-page="18b.94" id="p18b.94"></span>
<span class="milestone ed1page page1" data-n="5.132" data-unit="ed1page" id="ed1page.5.132"></span>
<span class="milestone ed2page page1" data-n="8.613" data-unit="ed2page" id="ed2page.8.613"></span>
<span class="lb head" data-page="18b.94" data-line="10" id="l18b.94.10"></span>
            <blockquote class="quote lemma">
<span class="lb" data-page="18b.94" data-line="11" id="l18b.94.11"></span>Γίνεται δὲ τουτέοισιν ἐν τῇ πρώτῃ περιόδῳ καὶ αἵματος
<span class="lb" data-page="18b.94" data-line="12" id="l18b.94.12"></span>ῥῆξις ἐκ τῶν ῥινῶν καὶ κάρτα ὠφελέει, ἀλλ’ ἐπανερωτᾷν
<span class="lb" data-page="18b.94" data-line="13" id="l18b.94.13"></span>χρὴ, εἰ τὴν κεφαλὴν ἀλγέουσιν ἢ ἀμβλυώττουσιν, ἢν γάρ
<span class="lb" data-page="18b.94" data-line="14" id="l18b.94.14"></span>τι τουτέων εἴη, ἐνταῦθα ἂν ῥέποι.
</blockquote>
<span class="lb rule" data-page="18b.94" data-line="15" id="l18b.94.15"></span>
            <p>
<span class="lb" data-page="18b.94" data-line="16" id="l18b.94.16"></span>Ὅτι τῶν καθ’ ὑποχόνδριον φλεγμονῶν ἀδιορίστως ἐμνημόνευσε
<span class="lb" data-page="18b.94" data-line="17" id="l18b.94.17"></span>καὶ διὰ τῆσδε τῆς ῥήσεως φαίνεται διοριζόμενος
<span class="lb" data-page="18b.94" data-line="18" id="l18b.94.18"></span>αὐτός. αἱμοῤῥαγίας τε γὰρ ἐπ’ αὐτῶν γίνεσθαί φησιν ἐκ
<span class="pb" data-page="18b.95" id="p18b.95"></span>
<span class="lb" data-page="18b.95" data-line="1" id="l18b.95.1"></span>ῥινῶν, ὠφελεῖσθαί τε πάνυ πρὸς αὐτῶν, ὅπερ ἐπὶ τῶν καθ’
<span class="lb" data-page="18b.95" data-line="2" id="l18b.95.2"></span>ἧπάρ τε καὶ σπλῆνα φλεγμονῶν συμβαίνει μάλιστα, περὶ
<span class="lb" data-page="18b.95" data-line="3" id="l18b.95.3"></span>ὧν ἀλλαχοῦ καὶ τὸ κατ’ ἴξιν αἱμοῤῥαγεῖν ἐπαινεῖ καὶ τὸ
<span class="lb" data-page="18b.95" data-line="4" id="l18b.95.4"></span>ἀνάπαλιν δὲ μέμφεται διδάσκων αὐτὸς, τί δή ποτε λέγει τὸ
<span class="lb" data-page="18b.95" data-line="5" id="l18b.95.5"></span>ἀνάπαλιν, <span class="milestone ed2page" data-n="8.614" data-unit="ed2page" id="ed2page.8.614"></span>οἷον τὸ ἐπὶ σπληνὶ μεγάλῳ αἷμα ἐκ δεξιοῦ
<span class="lb" data-page="18b.95" data-line="6" id="l18b.95.6"></span>μυκτῆρος ῥέειν. αἱμοῤῥαγίας ἐν τῇ πρώτῃ περιόδῳ γίνεσθαί
<span class="lb" data-page="18b.95" data-line="7" id="l18b.95.7"></span>φησι, τῶν κρισίμων ἡμερῶν δηλονότι, καὶ γέγραπται
<span class="lb" data-page="18b.95" data-line="8" id="l18b.95.8"></span>διττῶς ἡ λέξις, ἑνικῶς τε καὶ πληθυντικῶς· ἑνικῶς μὲν ἐν
<span class="lb" data-page="18b.95" data-line="9" id="l18b.95.9"></span>τῇ πρώτῃ περιόδῳ, πληθυντικῶς δὲ ἐν τῇσι πρώτῃσι περιόδοισιν.
<span class="lb" data-page="18b.95" data-line="10" id="l18b.95.10"></span>εἰ μὲν οὖν ἑνικῶς εἴη γεγραμμένον, ἑβδομαδικὴν
<span class="lb" data-page="18b.95" data-line="11" id="l18b.95.11"></span>ἐνδείκνυται περίοδον, εἰ δὲ πληθυντικῶς, ἐγχωρεῖ μὲν καὶ
<span class="lb" data-page="18b.95" data-line="12" id="l18b.95.12"></span>τὴν ἑβδομαδικήν. ἐνίοις γὰρ αἱμοῤῥαγία κατὰ τὴν δευτέραν
<span class="lb" data-page="18b.95" data-line="13" id="l18b.95.13"></span>ἑβδομάδα γίνεται, μᾶλλον δ’ ἀκουστέον ἐστὶ τὰς κατὰ
<span class="lb" data-page="18b.95" data-line="14" id="l18b.95.14"></span>τετράδα περιόδους ἐν τῇ τοιαύτῃ γραφῇ. οἱ πλεῖστοι μὲν
<span class="lb" data-page="18b.95" data-line="15" id="l18b.95.15"></span>γὰρ αἱμοῤῥαγοῦσιν ἐν ταῖς πρώταις ἡμέραις ἑπτὰ, κατὰ δὲ
<span class="lb" data-page="18b.95" data-line="16" id="l18b.95.16"></span>τὴν ἐνάτην καὶ ἑνδεκάτην ὀλίγοι. σπανιώτατοι δὲ οἱ ἐν τῇ
<span class="lb" data-page="18b.95" data-line="17" id="l18b.95.17"></span>τεσσαρεσκαιδεκάτῃ. τῆς δ’ ἄνω ῥοπῆς τῶν χυμῶν, ἐφ’ ᾖ ﻿
<span class="pb" data-page="18b.96" id="p18b.96"></span>
<span class="lb" data-page="18b.96" data-line="1" id="l18b.96.1"></span>τὰς αἱμοῤῥαγίας γίνεσθαι συμβαίνει, προστίθησι σημεῖα τό
<span class="lb" data-page="18b.96" data-line="2" id="l18b.96.2"></span>τε κεφαλὴν ἀλγεῖν καὶ τὸ ἀμβλυώττειν. ἀλλ’ ἐν τοῖς ἑξῆς
<span class="lb" data-page="18b.96" data-line="3" id="l18b.96.3"></span>τελεώτερον ὑπὲρ αὐτῶν διεξέρχεται, καθ’ ὃν τόπον καὶ ἡμεῖς
<span class="lb" data-page="18b.96" data-line="4" id="l18b.96.4"></span>ὅλον ἐξεργασόμεθα τὸν περὶ αἱμοῤῥαγίας λόγον.
</p>
<span class="lb rule" data-page="18b.96" data-line="5" id="l18b.96.5"></span>
          </article>

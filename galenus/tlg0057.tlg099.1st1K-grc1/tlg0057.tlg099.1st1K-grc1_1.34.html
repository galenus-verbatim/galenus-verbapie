<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.34">
<span class="pb page1" data-page="18b.97" id="p18b.97"></span>
<span class="milestone ed1page page1" data-n="5.132" data-unit="ed1page" id="ed1page.5.132"></span>
<span class="milestone ed2page page1" data-n="8.614" data-unit="ed2page" id="ed2page.8.614"></span>
<span class="lb head" data-page="18b.97" data-line="1" id="l18b.97.1"></span>
            <blockquote class="quote lemma">
<span class="lb" data-page="18b.97" data-line="2" id="l18b.97.2"></span>Τὰ δὲ μαλθακὰ τῶν οἰδημάτων καὶ ἀνώδυνα καὶ τῷ δακτύλῳ
<span class="lb" data-page="18b.97" data-line="3" id="l18b.97.3"></span>πιεζόμενα καὶ ὑπείκοντα χρονιωτέρας τὰς κρίσιας
<span class="lb" data-page="18b.97" data-line="4" id="l18b.97.4"></span>ποιέεται καὶ ἧσσον ἐκείνων δεινότερά ἐστι.
</blockquote>
<span class="lb rule" data-page="18b.97" data-line="5" id="l18b.97.5"></span>
            <p>
<span class="lb" data-page="18b.97" data-line="6" id="l18b.97.6"></span>Ταῦτά ἐστιν ἃ καλοῦσιν ἰδίως οἱ νεώτεροι τῶν ἰατρῶν
<span class="lb" data-page="18b.97" data-line="7" id="l18b.97.7"></span>οἰδήματα, περὶ ὧν ἐνίοτε μὲν ἀρκοῦνται λέγοντες οἱ παλαιοὶ,
<span class="lb" data-page="18b.97" data-line="8" id="l18b.97.8"></span>τὰ δὲ μαλθακὰ τῶν οἰδημάτων, ἐνίοτε δὲ καὶ τὰ
<span class="lb" data-page="18b.97" data-line="9" id="l18b.97.9"></span>ἀνώδυνα προστιθέασιν. ὁπότε γε μὴν αὐτὸ παραλίποιεν, ὡς
<span class="lb" data-page="18b.97" data-line="10" id="l18b.97.10"></span>συνεκφαινόμενον τοῖς μαλθακοῖς ὑπερβαίνουσιν, ἀνώδυνα γάρ
<span class="lb" data-page="18b.97" data-line="11" id="l18b.97.11"></span>ἐστι τὰ μαλθακά. νῦν δ’ ὁ Ἱπποκράτης οὐ τοῦτο προσέθηκε
<span class="lb" data-page="18b.97" data-line="12" id="l18b.97.12"></span>μόνον, ἀλλὰ καὶ τὰ ὑπείκοντα καὶ αὐτὸ περιέχεσθαι
<span class="lb" data-page="18b.97" data-line="13" id="l18b.97.13"></span>δοκοῦν ἐν τῷ μαλθακά. πλὴν εἰ τὰ βοθρούμενα κατὰ τὴν
<span class="lb" data-page="18b.97" data-line="14" id="l18b.97.14"></span>πίεσιν ἐνδείκνυται νῦν, ὅπερ οὐχ ἁπλῶς ἅπασι συμβέβηκε
<span class="lb" data-page="18b.97" data-line="15" id="l18b.97.15"></span>τοῖς εἴκουσι, γίνεται δὲ ταῦτα τοῦ δέρματος οἰδισκομένου.
<span class="lb" data-page="18b.97" data-line="16" id="l18b.97.16"></span>διότι δέ ἐστι φλεγματικὰ πάντα τὰ τοιαῦτα, διὰ τοῦτο καὶ
<span class="lb" data-page="18b.97" data-line="17" id="l18b.97.17"></span>χρονίζει καὶ ἧττον ἐπιφέρει κινδύνους. χρονίζει μὲν οὖν
<span class="lb" data-page="18b.97" data-line="18" id="l18b.97.18"></span>ὅτι ψυχρότερα, θερμῷ γὰρ αἱ πέψεις γίνονται. ἧττον δέ
<span class="pb" data-page="18b.98" id="p18b.98"></span>
<span class="lb" data-page="18b.98" data-line="1" id="l18b.98.1"></span>ἐστι κινδυνώδη, διότι καὶ ἀνώδυνα. καταλύουσι γὰρ αἱ
<span class="lb" data-page="18b.98" data-line="2" id="l18b.98.2"></span>ὀδύναι τὴν δύναμιν.
</p>
<span class="lb rule" data-page="18b.98" data-line="3" id="l18b.98.3"></span>
          </article>

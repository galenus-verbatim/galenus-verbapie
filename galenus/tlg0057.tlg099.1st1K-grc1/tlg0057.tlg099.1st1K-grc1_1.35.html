<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.35">
<span class="pb page1" data-page="18b.98" id="p18b.98"></span>
<span class="milestone ed1page page1" data-n="5.132" data-unit="ed1page" id="ed1page.5.132"></span>
<span class="milestone ed2page page1" data-n="8.614" data-unit="ed2page" id="ed2page.8.614"></span>
<span class="lb head" data-page="18b.98" data-line="4" id="l18b.98.4"></span>
            <blockquote class="quote lemma">
<span class="lb" data-page="18b.98" data-line="5" id="l18b.98.5"></span><span class="milestone ed2page" data-n="8.615" data-unit="ed2page" id="ed2page.8.615"></span>Ἢν δὲ ὑπερβάλλοι τὰς ἑξήκοντα ἡμέρας ὅ τε πυρετὸς
<span class="lb" data-page="18b.98" data-line="6" id="l18b.98.6"></span>ἔχων καὶ τὸ οἴδημα μὴ καθιστάμενον, ἔμπυον ἔσεσθαι σημαίνει
<span class="lb" data-page="18b.98" data-line="7" id="l18b.98.7"></span>καὶ τοῦτο καὶ τῷ ἐν τῇ ἄλλῃ κοιλίῃ κατὰ τὸ ὠυτό.
</blockquote>
<span class="lb rule" data-page="18b.98" data-line="8" id="l18b.98.8"></span>
            <p>
<span class="lb" data-page="18b.98" data-line="9" id="l18b.98.9"></span>Ἔμπροσθεν μὲν ἐπὶ τῶν φλεγμονωδῶν οἰδημάτων ὡς
<span class="lb" data-page="18b.98" data-line="10" id="l18b.98.10"></span>ἂν θερμοτέρων ὄντων, εἰ μήθ’ ὁ πυρετὸς παύοιτο μετὰ τὴν
<span class="lb" data-page="18b.98" data-line="11" id="l18b.98.11"></span>εἰκοστὴν ἡμέραν, ἔφη τὰς ἐκπυήσεις ἔσεσθαι· νυνὶ δὲ περὶ
<span class="lb" data-page="18b.98" data-line="12" id="l18b.98.12"></span>τῶν ψυχροτέρων τὴν ἑξηκοστὴν ὅρον τίθεται τῆς ἐκπυήσεως.
<span class="lb" data-page="18b.98" data-line="13" id="l18b.98.13"></span>εἴη δ’ ἂν καὶ ἕτερά τινα μεταξὺ τούτων, τὴν τεσσαρακοστὴν
<span class="lb" data-page="18b.98" data-line="14" id="l18b.98.14"></span>ἡμέραν ὅρον ἔχοντα. τόν γε μὴν σύμπαντα λόγον
<span class="lb" data-page="18b.98" data-line="15" id="l18b.98.15"></span>ὑπὲρ τῶν τοιούτων ἁπάντων εἰς τὸν περὶ τῶν κρισίμων
<span class="lb" data-page="18b.98" data-line="16" id="l18b.98.16"></span>ἡμερῶν τόπον ἀνεβαλλόμην, οὐ μόνον δὲ τὰ καθ’ ὑποχόνδριον
<span class="lb" data-page="18b.98" data-line="17" id="l18b.98.17"></span>οἰδήματα χρονίζοντα διαπυήσειν φησὶν, ἀλλὰ καὶ
<span class="pb" data-page="18b.99" id="p18b.99"></span>
<span class="lb" data-page="18b.99" data-line="1" id="l18b.99.1"></span>τὰ κατὰ τὴν ἄλλην κοιλίαν, ὡς καὶ τῶν ὑποχονδρίων κατά
<span class="lb" data-page="18b.99" data-line="2" id="l18b.99.2"></span>τι σημαινόμενον ἐκ τῶν τῆς κοιλίας μερῶν ὄντων.
</p>
<span class="lb rule" data-page="18b.99" data-line="3" id="l18b.99.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.4">
<span class="pb page1" data-page="18b.5" id="p18b.5"></span>
<span class="milestone ed1page page1" data-n="5.118" data-unit="ed1page" id="ed1page.5.118"></span>
<span class="milestone ed2page page1" data-n="8.584" data-unit="ed2page" id="ed2page.8.584"></span>
<span class="lb head" data-page="18b.5" data-line="8" id="l18b.5.8"></span>
            <blockquote class="quote lemma">
<span class="lb" data-page="18b.5" data-line="9" id="l18b.5.9"></span><span class="milestone ed2page" data-n="8.585" data-unit="ed2page" id="ed2page.8.585"></span>Ἐπειδὴ δὲ οἱ ἄνθρωποι ἀποθνήσκουσιν οἱ μὲν
<span class="lb" data-page="18b.5" data-line="10" id="l18b.5.10"></span>πρὶν ἢ καλέσαι τὸν ἰητρὸν, ὑπὸ ἰσχύος τῆς νούσου κατεχόμενοι,
<span class="lb" data-page="18b.5" data-line="11" id="l18b.5.11"></span>οἱ δὲ καὶ ἐσκαλεσάμενοι παραχρῆμα ἐτελεύτησαν,
<span class="lb" data-page="18b.5" data-line="12" id="l18b.5.12"></span>οἱ μὲν ἡμέρην μίην ζήσαντες, οἱ δὲ ὀλίγῳ πλέονα χρόνον,
<span class="lb" data-page="18b.5" data-line="13" id="l18b.5.13"></span>πρὶν ἢ τὸν ἰητρὸν τῇ τέχνῃ πρὸς ἕκαστον νούσημα
<span class="lb" data-page="18b.5" data-line="14" id="l18b.5.14"></span>ἀνταγωνίσασθαι· γνόντα οὖν χρὴ τῶν παθέων τῶν τοιουτέων
<span class="lb" data-page="18b.5" data-line="15" id="l18b.5.15"></span>τὰς φύσιας, ὁκόσον ὑπὲρ τὴν δύναμίν εἰσι τῶν
<span class="lb" data-page="18b.5" data-line="16" id="l18b.5.16"></span>σωμάτων· ἅμα δὲ καὶ εἴ τι θεῖον ἔνεστιν ἐν τῇσι νούσοισι
<span class="lb" data-page="18b.5" data-line="17" id="l18b.5.17"></span>καὶ τουτέου τὴν πρόνοιαν ἐκμανθάνειν. χρὴ δὲ
<span class="lb" data-page="18b.5" data-line="18" id="l18b.5.18"></span>τὰς διαφορὰς τῶν νουσημάτων ἀεὶ τῶν ἐπιδημούντων ταχέως ﻿
<span class="pb" data-page="18b.6" id="p18b.6"></span>
<span class="lb" data-page="18b.6" data-line="1" id="l18b.6.1"></span>ἐνθυμέεσθαι καὶ μὴ λανθάνειν τῆς ὥρης τὴν κατάστασιν.
<span class="lb" data-page="18b.6" data-line="2" id="l18b.6.2"></span>οὕτω γὰρ ἂν θαυμάζοιτό τε δικαίως καὶ ἰητρὸς
<span class="lb" data-page="18b.6" data-line="3" id="l18b.6.3"></span>ἀγαθὸς ἂν εἴη. καὶ γὰρ οὓς οἷόν τε περιγίνεσθαι,
<span class="lb" data-page="18b.6" data-line="4" id="l18b.6.4"></span>τούτους ἔτι μᾶλλον δύναιτ’ ἂν ὀρθῶς διαφυλάσσειν ἐκ
<span class="lb" data-page="18b.6" data-line="5" id="l18b.6.5"></span>πλείονος χρόνου προβουλευόμενος πρὸς ἕκαστα καὶ τοὺς
<span class="lb" data-page="18b.6" data-line="6" id="l18b.6.6"></span>ἀποθανουμένους τε καὶ σωθησομένους προγινώσκων τε
<span class="lb" data-page="18b.6" data-line="7" id="l18b.6.7"></span>καὶ προαγορεύων, ἀναίτιος ἂν εἴη.
</blockquote>
<span class="lb rule" data-page="18b.6" data-line="8" id="l18b.6.8"></span>
            <p>
<span class="lb" data-page="18b.6" data-line="9" id="l18b.6.9"></span>Ἐν τούτῳ τῷ λόγῳ τὰ προειρημένα δύο κεφάλαια τῆς
<span class="lb" data-page="18b.6" data-line="10" id="l18b.6.10"></span>κατὰ τὴν πρόγνωσιν χρείας ἔτι κατασκευάζει. τὸ δὲ τρίτον
<span class="lb" data-page="18b.6" data-line="11" id="l18b.6.11"></span>αὐτοῖς προσέθηκεν, ἀναίτιον εἶναι λέγων τὸν ἰατρὸν,
<span class="lb" data-page="18b.6" data-line="12" id="l18b.6.12"></span>ἐὰν τοὺς σωθησομένους τε καὶ τεθνηξομένους προλέγῃ· νεανίσκον
<span class="lb" data-page="18b.6" data-line="13" id="l18b.6.13"></span>γοῦν τις ἰατρὸς ἔναγχος ἀρξάμενον νοτίζεσθαι συγκοπτικῶς
<span class="lb" data-page="18b.6" data-line="14" id="l18b.6.14"></span>ἀγνοήσας εἰς βαλανεῖον εἰσήγαγεν, εἶθ’ ἱδρώτων
<span class="lb" data-page="18b.6" data-line="15" id="l18b.6.15"></span>πολλῶν γενομένων ἐγεγήθη μὲν ὡς ἐστοχασμένος ἀκριβῶς
<span class="lb" data-page="18b.6" data-line="16" id="l18b.6.16"></span>τοῦ καιροῦ, μικρὸν δὲ ὕστερον ἀποθανόντος πρὸς τῶν
<span class="lb" data-page="18b.6" data-line="17" id="l18b.6.17"></span>οἰκείων ὡς αὐτὸς ἀποκτείνας ἐνεκαλεῖτο. ἄχρι μὲν οὖν
<span class="pb" data-page="18b.7" id="p18b.7"></span>
<span class="lb" data-page="18b.7" data-line="1" id="l18b.7.1"></span>τοῦδε τὴν διήγησιν ἐποιησάμην τοῦ προοιμίου, πλὴν τοῦ
<span class="lb" data-page="18b.7" data-line="2" id="l18b.7.2"></span>κατὰ τὸ θεῖον σημαινομένου, διὰ βραχυτάτων, ὅπερ εἶδος
<span class="lb" data-page="18b.7" data-line="3" id="l18b.7.3"></span>ἐξηγήσεως λόγων ἁρμόττει τοῖς πεπαιδευμένοις μὲν τὰ πρῶτα,
<span class="lb" data-page="18b.7" data-line="4" id="l18b.7.4"></span>σπεύδουσι δὲ ἐπὶ τὸ χρήσιμον τοῦ βιβλίου. τοῖς δέ γε
<span class="lb" data-page="18b.7" data-line="5" id="l18b.7.5"></span>ἤτοι λέξεως Ἑλληνικῆς ἀήθεσιν ἢ καὶ τοῖς τῆς ἐν λόγοις
<span class="lb" data-page="18b.7" data-line="6" id="l18b.7.6"></span>ἀκολουθίας ἀμαθέσιν ἢ τῶν μὲν χρησιμωτάτων μὲν ἀμελοῦσι,
<span class="lb" data-page="18b.7" data-line="7" id="l18b.7.7"></span>διατρίβουσι δὲ καὶ νῦν ἑκόντες ἐν τοῖς σοφιστικωτέροις
<span class="lb" data-page="18b.7" data-line="8" id="l18b.7.8"></span>τῶν λόγων, ἕτερος ἰδιαίτερος ἐξηγήσεώς ἐστι τρόπος,
<span class="lb" data-page="18b.7" data-line="9" id="l18b.7.9"></span>ὁ διὰ μακροτέρων περαινόμενος, ὃν ὑπερβαίνειν ὅλον ἔξεστι
<span class="lb" data-page="18b.7" data-line="10" id="l18b.7.10"></span>τοῖς ἐπὶ τὸ χρήσιμον σπεύδουσιν ἐπιλείψασι τὸ μεταξὺ τοῦ
<span class="lb" data-page="18b.7" data-line="11" id="l18b.7.11"></span>βιβλίου, μέχρι περ ἂν ἐπ’ ἐκείνην ἀφίκωνται τὴν ῥῆσιν, ἧς
<span class="lb" data-page="18b.7" data-line="12" id="l18b.7.12"></span>ἡ ἀρχή· σκέπτεσθαι δὲ ὧδε χρὴ ἐν τοῖσι ὀξέσι νουσήμασι.
<span class="lb" data-page="18b.7" data-line="13" id="l18b.7.13"></span>τὸν ἰητρὸν δοκέει ἄριστον εἶναι πρόνοιαν ἐπιτηδεύειν. οὐ
<span class="lb" data-page="18b.7" data-line="14" id="l18b.7.14"></span>κατὰ τὸ κοινὸν ἔθος τῶν Ἑλλήνων ὁ Ἱπποκράτης δοκεῖ
<span class="lb" data-page="18b.7" data-line="15" id="l18b.7.15"></span>κεχρῆσθαι τῷ τῆς προνοίας ὀνόματι. τὴν γάρ τοι φροντίδα
<span class="lb" data-page="18b.7" data-line="16" id="l18b.7.16"></span>καὶ τὴν ἐπιμέλειαν οὕτως ὀνομάζουσιν, ὥσπερ ἀμέλει
<span class="lb" data-page="18b.7" data-line="17" id="l18b.7.17"></span>καὶ ὁ Εὐριπίδης ἐδήλωσεν εἰπών·
</p>
            <span class="pb" data-page="18b.8" id="p18b.8"></span>
            <div class="lg">
              <div class="l"><span class="lb" data-page="18b.8" data-line="1" id="l18b.8.1"></span>ἡ δὲ καὶ θνήσκουσ’ ὅμως</div>
              <div class="l"><span class="lb" data-page="18b.8" data-line="2" id="l18b.8.2"></span>πολλὴν πρόνοιαν εἶχεν εὐσχήμως πεσεῖν.</div>
            </div>
            <p>
<span class="lb" data-page="18b.8" data-line="3" id="l18b.8.3"></span>καὶ μὲν δὴ καὶ τὸ προνοεῖσθαι ῥῆμα κατὰ πάσας τὰς ἐγκλίσεις
<span class="lb" data-page="18b.8" data-line="4" id="l18b.8.4"></span>ἅπειρον τῷ πλήθει παρὰ τοῖς Ἕλλησίν ἐστιν ἐπὶ
<span class="lb" data-page="18b.8" data-line="5" id="l18b.8.5"></span>τοῦ φροντίζειν τινὸς ἢ προπαρασκευάζειν ἀεὶ τὸ συμφέρον
<span class="lb" data-page="18b.8" data-line="6" id="l18b.8.6"></span>λεγόμενον· ἀλλὰ καὶ τὸ προνοίᾳ τὸν κόσμον διοικεῖσθαι, τοῦτο
<span class="lb" data-page="18b.8" data-line="7" id="l18b.8.7"></span>δὴ τὸ πολυθρύλητον πρόβλημα, ταὐτὸν ἐνδείκνυται σημαινόμενον.
<span class="lb" data-page="18b.8" data-line="8" id="l18b.8.8"></span>ὁ δέ γε Ἱπποκράτης<span class="milestone ed2page" data-n="8.586" data-unit="ed2page" id="ed2page.8.586"></span> οὐχ οὕτως, ἀλλά
<span class="lb" data-page="18b.8" data-line="9" id="l18b.8.9"></span>γε ἀντὶ τῆς προγνώσεως εἶπε τὴν πρόνοιαν, ἐμοὶ δοκεῖν
<span class="lb" data-page="18b.8" data-line="10" id="l18b.8.10"></span>οὐχ ἁπλῶς, ἀλλ’ ἀπό τινος κοινοῦ σημαινομένου κατ’ ἀμφοτέρας
<span class="lb" data-page="18b.8" data-line="11" id="l18b.8.11"></span>τὰς προσηγορίας. ἀπὸ γάρ τοι τοῦ νοῆσαι τὰ
<span class="lb" data-page="18b.8" data-line="12" id="l18b.8.12"></span>πράγματα πρὶν ἔσεσθαι τό τε προνοῆσαι ῥῆμα παρ’ Ὁμήρῳ
<span class="lb" data-page="18b.8" data-line="13" id="l18b.8.13"></span>καὶ τὸ τῆς προνοίας ὄνομα γέγονε παρὰ τούτῳ, ἀπ’ αὐτοῦ
<span class="lb" data-page="18b.8" data-line="14" id="l18b.8.14"></span>δὲ τούτου καὶ τὸ προγνῶναι καὶ ἡ <span class="milestone ed1page" data-n="5.119" data-unit="ed1page" id="ed1page.5.119"></span>πρόγνωσις.
<span class="lb" data-page="18b.8" data-line="15" id="l18b.8.15"></span>ὅσα μὲν οὖν αἰσθητά εἰσι φύσει, τῷ λογισμῷ δ’ αὐτὰ θηρεύομεν
<span class="lb" data-page="18b.8" data-line="16" id="l18b.8.16"></span>πρὸ τοῦ θεάσασθαι, προνοεῖν ταῦτα δεόντως ἂν
<span class="pb" data-page="18b.9" id="p18b.9"></span>
<span class="lb" data-page="18b.9" data-line="1" id="l18b.9.1"></span>εἴποιμεν, ἐνδεικνύμενοι διὰ τοῦ ῥήματος τὸ πρὶν ἔσεσθαι
<span class="lb" data-page="18b.9" data-line="2" id="l18b.9.2"></span>νοεῖν. διὰ τοῦτο καὶ τῶν πραγμάτων τὰ μὲν ἐξαίφνης
<span class="lb" data-page="18b.9" data-line="3" id="l18b.9.3"></span>ἀκούσια καὶ ἀπρονόητα, τὰ δὲ ἐκ τοῦ βουλεύεσθαι μετὰ
<span class="lb" data-page="18b.9" data-line="4" id="l18b.9.4"></span>προνοίας λέγουσι πεπρᾶχθαι. τοιοῦτον γοῦν ἐστι καὶ τὸ
<span class="lb" data-page="18b.9" data-line="5" id="l18b.9.5"></span>παρὰ τῷ Σόλωνι· δικάζειν δὲ τὴν βουλὴν τὴν ἐν Ἀρείῳ
<span class="lb" data-page="18b.9" data-line="6" id="l18b.9.6"></span>πάγῳ φόνου καὶ τραύματος καὶ πυρκαϊᾶς ἐκ προνοίας καὶ
<span class="lb" data-page="18b.9" data-line="7" id="l18b.9.7"></span>φάρμακον ἐάν τις ἀποκτείνῃ δούς. καὶ μέντοι καὶ παρὰ
<span class="lb" data-page="18b.9" data-line="8" id="l18b.9.8"></span>τοῖς ῥήτορσι τοῖς παλαιοῖς παμπόλλη χρῆσίς ἐστι τῶν
<span class="lb" data-page="18b.9" data-line="9" id="l18b.9.9"></span>τοιούτων ὀνομάτων τε καὶ ῥημάτων ἐν οἷς τὰ κατὰ πρόνοιαν
<span class="lb" data-page="18b.9" data-line="10" id="l18b.9.10"></span>ἀντιδιαιροῦνται τοῖς ἄνευ τοῦ προβουλεύεσθαι γιγνομένοις,
<span class="lb" data-page="18b.9" data-line="11" id="l18b.9.11"></span>οἷον ἄκων εἴ τις ἐπήρωσεν ἢ εἰ θυμωθεὶς ἐπάταξεν,
<span class="lb" data-page="18b.9" data-line="12" id="l18b.9.12"></span>οὐ γὰρ ἐκ προνοίας γεγονέναι ταῦτά φασιν. εἰ δὲ προβουλευσάμενος
<span class="lb" data-page="18b.9" data-line="13" id="l18b.9.13"></span>ἐκ πολλοῦ καὶ προδιασκεψάμενος ὅπως πραχθείη
<span class="lb" data-page="18b.9" data-line="14" id="l18b.9.14"></span>τοὔργον ἐποίησεν, ἐκ προνοίας ἤδη τοῦτο πεπρᾶχθαι
<span class="lb" data-page="18b.9" data-line="15" id="l18b.9.15"></span>λέγουσι. κοινὸν οὖν τοῦτο ἤδη σημαίνεται παρὰ τοῖς Ἕλλησιν
<span class="lb" data-page="18b.9" data-line="16" id="l18b.9.16"></span>ἐκ τοῦ τῆς προνοίας ὀνόματος ἀγαθῶν τε καὶ κακῶν
<span class="pb" data-page="18b.10" id="p18b.10"></span>
<span class="lb" data-page="18b.10" data-line="1" id="l18b.10.1"></span>ἔργων, οὐχ ὡς ἔνιοι νομίζουσιν, ἐπὶ τῶν ἀγαθῶν μόνων
<span class="lb" data-page="18b.10" data-line="2" id="l18b.10.2"></span>εἴωθε λέγεσθαι. καὶ γὰρ καὶ αὐτὸ τοῦτο τὸ πρόβλημα,
<span class="lb" data-page="18b.10" data-line="3" id="l18b.10.3"></span>πότερον τύχῃ τινὶ τὰ κατὰ τὸν κόσμον διοικεῖται ἢ προνοίᾳ,
<span class="lb" data-page="18b.10" data-line="4" id="l18b.10.4"></span>κατὰ τὸ κοινὸν εἴρηται σημαινόμενον, ὡς δῆλον ἐκ τῆς πρὸς
<span class="lb" data-page="18b.10" data-line="5" id="l18b.10.5"></span>τὴν τύχην ἀντιθέσεως. ἔνιοι δ᾽ οὐ τύχην, ἀλλὰ τὸ αὐτόματον
<span class="lb" data-page="18b.10" data-line="6" id="l18b.10.6"></span>ἀντιδιαιροῦνται τῇ προνοίᾳ, ταὐτὸν σημαίνοντες ἑκατέρᾳ
<span class="lb" data-page="18b.10" data-line="7" id="l18b.10.7"></span>τῇ προσηγορίᾳ. καὶ μέντοι καὶ λέγεται πολλάκις ὑπὸ
<span class="lb" data-page="18b.10" data-line="8" id="l18b.10.8"></span>τῶν φιλοσόφων ὁ κόσμος διοικεῖσθαι τῇ τοῦ βελτίστου
<span class="lb" data-page="18b.10" data-line="9" id="l18b.10.9"></span>προνοίᾳ, προστιθέντων αὐτῶν τῇ τοῦ βελτίστου, διότι τὸ
<span class="lb" data-page="18b.10" data-line="10" id="l18b.10.10"></span>τῆς προνοίας ὄνομα κοινὸν ἐπίστανται, χείρονός τε καὶ
<span class="lb" data-page="18b.10" data-line="11" id="l18b.10.11"></span>βελτίονος. εἶπερ οὖν ἡ πρόνοια κατὰ τοῦτο τὸ κοινὸν εἴρηται,
<span class="lb" data-page="18b.10" data-line="12" id="l18b.10.12"></span>δῆλον ὡς ἀπὸ τοῦ πρὶν ἔσεσθαι νοεῖν ὠνόμασται.
<span class="lb" data-page="18b.10" data-line="13" id="l18b.10.13"></span>τὴν αὐτὴν δὲ καὶ τὸ τῆς προγνώσεως ὄνομα γένεσιν ἔσχηκεν.
<span class="lb" data-page="18b.10" data-line="14" id="l18b.10.14"></span>ὅσα γὰρ αἰσθητὰ κατὰ τὴν ἑαυτῶν ὑπάρχοντα φύσιν
<span class="lb" data-page="18b.10" data-line="15" id="l18b.10.15"></span>ἐκ τινων σημείων ἂν εὑρίσκωμεν, εἰκότως ταῦτα προνοεῖν
<span class="lb" data-page="18b.10" data-line="16" id="l18b.10.16"></span>φαμεν, ὡς εἰ καὶ πρὸ τοῦ θεάσασθαι νοεῖν ἔφαμεν. καί
<span class="lb" data-page="18b.10" data-line="17" id="l18b.10.17"></span>μοι δοκεῖ ἡ ἀντιθέτως λεγομένη τῇ τύχῃ, πρόνοια μὴ εἰρῆται
<span class="pb" data-page="18b.11" id="p18b.11"></span>
<span class="lb" data-page="18b.11" data-line="1" id="l18b.11.1"></span>κατὰ τὸ κοινὸν σημαινόμενον. ἡ γὰρ οὕτως λεγομένη
<span class="lb" data-page="18b.11" data-line="2" id="l18b.11.2"></span>πρόνοια τῶν ἀγαθῶν λέγεται μόνων. ἡ γὰρ τοῦ παντὸς
<span class="lb" data-page="18b.11" data-line="3" id="l18b.11.3"></span>πρόνοια οὐκ ἔστι κακῶν ἔργων καὶ διὰ τοῦτο τῶν κατὰ
<span class="lb" data-page="18b.11" data-line="4" id="l18b.11.4"></span>τοὺς τρεῖς χρόνους ἡ πρόγνωσίς ἐστιν, οὐ μόνον τῶν κατὰ
<span class="lb" data-page="18b.11" data-line="5" id="l18b.11.5"></span>τὸν μέλλοντα. μάντις δ’ οὐδὲν ἧττόν ἐστι θαυμαστὸς, ὃς
<span class="lb" data-page="18b.11" data-line="6" id="l18b.11.6"></span>ὡς ὄντα τὰ γεγονότα λέγοι, μὴ θεασάμενος, τοῦ τὰ μέλλοντα
<span class="lb" data-page="18b.11" data-line="7" id="l18b.11.7"></span>γενήσεσθαι λέγοντος, οὕτω δὲ καὶ ὁ τὰ νῦν πραττόμενα
<span class="lb" data-page="18b.11" data-line="8" id="l18b.11.8"></span>πρὶν θεάσασθαι λέγων οὐδὲν ἧττον ἐκείνων ἀγαθός
<span class="lb" data-page="18b.11" data-line="9" id="l18b.11.9"></span>ἐστι μάντις. τοῦτο οὖν καὶ αὐτὸς ὁ Ἱπποκράτης ἐνεδείξατο
<span class="lb" data-page="18b.11" data-line="10" id="l18b.11.10"></span>λέγων. προγινώσκων γὰρ καὶ προλέγων, παρὰ τοῖσι νοσέουσι
<span class="lb" data-page="18b.11" data-line="11" id="l18b.11.11"></span>τά τε παρεόντα καὶ τὰ προγεγονότα καὶ τὰ μέλλοντα ἔσεσθαι.
<span class="lb" data-page="18b.11" data-line="12" id="l18b.11.12"></span>τῆς αὐτῆς γοῦν τέχνης ἐστὶ καὶ τὰ προγεγονότα
<span class="lb" data-page="18b.11" data-line="13" id="l18b.11.13"></span>μὴ θεασάμενον εἰπεῖν ὡς ἐγένετο καὶ τὰ παρόντα καὶ τὰ
<span class="lb" data-page="18b.11" data-line="14" id="l18b.11.14"></span>μέλλοντα ἔσεσθαι. τῇ χρείᾳ δ’ ἀλλήλων πάμπολυ διαφέρει.
<span class="lb" data-page="18b.11" data-line="15" id="l18b.11.15"></span>τῶν μὲν γὰρ ἔσεσθαι μελλόντων ἡ πρόγνωσις χρησιμωτάτη.
<span class="lb" data-page="18b.11" data-line="16" id="l18b.11.16"></span>τῶν δ’ ἤδη γεγονότων ἄχρηστος μὲν εἰς τὰ ἄλλα· μόνῳ δὲ
<span class="lb" data-page="18b.11" data-line="17" id="l18b.11.17"></span>τῷ <span class="milestone ed2page" data-n="8.587" data-unit="ed2page" id="ed2page.8.587"></span>δεῖξαι βουλομένῳ τὴν ἑαυτοῦ τέχνην ἰατρῷ χρησίμη
<span class="lb" data-page="18b.11" data-line="18" id="l18b.11.18"></span>τετύχηκεν οὖσα. ταῦτα μὲν οὖν εἰ καὶ μὴ τῆς ἰατρικῆς ﻿
<span class="pb" data-page="18b.12" id="p18b.12"></span>
<span class="lb" data-page="18b.12" data-line="1" id="l18b.12.1"></span>τέχνης ἐστὶν ἴδια, τῆς γοῦν ἐξηγήσεώς ἐστιν οἰκεῖα,
<span class="lb" data-page="18b.12" data-line="2" id="l18b.12.2"></span>τὰ σημαινόμενα τῶν ἐν τοῖς συγγράμμασιν ὀνομάτων ἐξαπλούσης.
<span class="lb" data-page="18b.12" data-line="3" id="l18b.12.3"></span>ἐκ περιττοῦ δ’ ὡς πρὸς τὴν ἐξήγησιν καὶ πρὸς
<span class="lb" data-page="18b.12" data-line="4" id="l18b.12.4"></span>ἄλλο τι χρήσιμά ἐστιν, ὅσα λέγουσιν ἔνιοι τῶν ἐξηγητῶν,
<span class="lb" data-page="18b.12" data-line="5" id="l18b.12.5"></span>εἰς τὸ τοῦ συγγραφέως ἦθος, ὥσπερ κἀνταῦθα τὸ μέτριον
<span class="lb" data-page="18b.12" data-line="6" id="l18b.12.6"></span>ἐπαινοῦντες ἐν τῷ φάναι, δοκέει μοι ἄριστον εἶναι. δυνατὸν
<span class="lb" data-page="18b.12" data-line="7" id="l18b.12.7"></span>γὰρ αὐτῷ φασιν εἰρηκέναι τὸν ἰητρὸν ἄριστόν ἐστι πρόνοιαν
<span class="lb" data-page="18b.12" data-line="8" id="l18b.12.8"></span>ἐπιτηδεύειν. ὁ δὲ κἀνταῦθα τὸ δοκέει μοι προσέθηκε,
<span class="lb" data-page="18b.12" data-line="9" id="l18b.12.9"></span>καίτοι μέλλων ἀποδείξεις γράφειν τῆς ἀποφάσεως.
<span class="lb" data-page="18b.12" data-line="10" id="l18b.12.10"></span>ἃ δ’ οἱ περὶ τὸν Ἡρόφιλον εἰρήκασι διορίζοντες τὴν πρόγνωσιν
<span class="lb" data-page="18b.12" data-line="11" id="l18b.12.11"></span>τῆς προῤῥήσεως, οὐ μόνον ἄχρηστά ἐστιν ἢ ἀνοίκεια
<span class="lb" data-page="18b.12" data-line="12" id="l18b.12.12"></span>τὰ σημαινόμενα, ἀλλὰ καὶ σοφιστικὰ καὶ ψευδῆ. καίτοι
<span class="lb" data-page="18b.12" data-line="13" id="l18b.12.13"></span>δοκοῦσί γε διαφορὰς πραγμάτων διδάσκειν, οὐ σημαινόμενα
<span class="lb" data-page="18b.12" data-line="14" id="l18b.12.14"></span>νομοθετεῖν, ἁμαρτάνοντες ἐν αὐτῷ τούτῳ πρῶτον, ὅτι
<span class="lb" data-page="18b.12" data-line="15" id="l18b.12.15"></span>ἀγνοοῦσι περὶ σημαινομένων ποιούμενοι τὸν λόγον, οὐ περὶ
<span class="lb" data-page="18b.12" data-line="16" id="l18b.12.16"></span>πραγμάτων φύσεως ἰατρικῇ χρησίμων· ἡ γάρ τοι γνῶσις
<span class="lb" data-page="18b.12" data-line="17" id="l18b.12.17"></span>ἡ κατὰ τὸ τῆς προγνώσεως ὄνομα περιεχομένη λέγεται μὲν
<span class="lb" data-page="18b.12" data-line="18" id="l18b.12.18"></span>ὡς τὰ πολλὰ κατὰ τὸ βέβαιον, ἔστι δ’ ὅτε μὴν, εἰ καὶ
<span class="pb" data-page="18b.13" id="p18b.13"></span>
<span class="lb" data-page="18b.13" data-line="1" id="l18b.13.1"></span>λείπει τι πρὸς τὸ βεβαιότατον αὐτῇ, καὶ τόθ’ ὡσαύτως ὀνομάζεται.
<span class="lb" data-page="18b.13" data-line="2" id="l18b.13.2"></span>διόπερ ἐνίοτε καὶ μετὰ προσθήκης λέγουσιν οἱ
<span class="lb" data-page="18b.13" data-line="3" id="l18b.13.3"></span>διηγούμενοι τὰ κατ’ αὐτὴν, ἔστιν ὅτε μὲν ἀκριβῆ γνῶσιν,
<span class="lb" data-page="18b.13" data-line="4" id="l18b.13.4"></span>ἐνίοτε δὲ ἀσφαλῆ, καί ποτε βεβαίαν ἢ καὶ διηνεκῆ προσαγορεύοντες,
<span class="lb" data-page="18b.13" data-line="5" id="l18b.13.5"></span>ἐξ αὐτῆς τῆς προσθήκης ἐνδεικνύμενοι τὸ μὴ
<span class="lb" data-page="18b.13" data-line="6" id="l18b.13.6"></span>σημαίνεσθαι τὸ βέβαιον ἀεὶ πρὸς τοῦ τῆς γνώσεως ὀνόματος.
<span class="lb" data-page="18b.13" data-line="7" id="l18b.13.7"></span>οὕτως οὖν καὶ ἡ πρόγνωσίς ἐστι διττή· βεβαία μὲν,
<span class="lb" data-page="18b.13" data-line="8" id="l18b.13.8"></span>ὅτι μετὰ τὸν χειμῶνα γενήσεται τὸ ἔαρ, εἶθ’ ἑξῆς θέρος,
<span class="lb" data-page="18b.13" data-line="9" id="l18b.13.9"></span>εἶτα φθινόπωρον, οὐ βεβαία δὲ ἐν οἷς ὁ Ἄρατος ἔγραψεν
<span class="lb" data-page="18b.13" data-line="10" id="l18b.13.10"></span>ἐπὶ τῆς σελήνης·
</p>
            <div class="lg">
              <div class="l"><span class="lb" data-page="18b.13" data-line="11" id="l18b.13.11"></span>Εἰ δέ κέν οἱ κεράων τὸ μετήορον εὖ ἐπινεύοι,</div>
              <div class="l"><span class="lb" data-page="18b.13" data-line="12" id="l18b.13.12"></span>Δεῖ δέχθαι βορέω, ὅτε δ’ ὕπτιά εἰσι, νότοιο.</div>
            </div>
            <p>
<span class="lb" data-page="18b.13" data-line="13" id="l18b.13.13"></span>ὡς τὸ πολὺ μὲν γὰρ οὕτως ἀποβαίνειν τετήρηται, γίνεταί
<span class="lb" data-page="18b.13" data-line="14" id="l18b.13.14"></span>γε μὴν ἔσθ’ ὅτε καὶ οὐχ οὕτως. οἱ δὲ περὶ τὸν Ἡρόφιλον
<span class="lb" data-page="18b.13" data-line="15" id="l18b.13.15"></span>ἡγοῦνται τὴν μὲν πρόγνωσιν τὸ βέβαιον ἔχειν, τὴν πρόῤῥησιν
<span class="lb" data-page="18b.13" data-line="16" id="l18b.13.16"></span>δὲ οὐκέτι. πολλὰ γὰρ τῶν προῤῥηθέντων οὐ γίνεσθαί
<span class="lb" data-page="18b.13" data-line="17" id="l18b.13.17"></span>φασιν, ὥσπερ δυναμένου τινὸς προειπεῖν ἄνευ τοῦ προγνῶναι
<span class="pb" data-page="18b.14" id="p18b.14"></span>
<span class="lb" data-page="18b.14" data-line="1" id="l18b.14.1"></span>ἢ ἄλλο τι τὸ διὰ τῆς φωνῆς ἑρμηνευόμενον, ὅ τι μὴ
<span class="lb" data-page="18b.14" data-line="2" id="l18b.14.2"></span>τὸ κατὰ τὴν ψυχὴν γινωσκόμενον. εἰ δ’ οὐ γινωσκόμενον
<span class="lb" data-page="18b.14" data-line="3" id="l18b.14.3"></span>ἐθέλοιεν ὀνομάζειν αὐτὸ, πάντως γε δοξαζόμενον ἐροῦσιν, ὡς
<span class="lb" data-page="18b.14" data-line="4" id="l18b.14.4"></span>προηγήσασθαι κατὰ τὴν ψυχὴν τοῦ προλέγοντος, εἰ καὶ μὴ
<span class="lb" data-page="18b.14" data-line="5" id="l18b.14.5"></span>πρόγνωσιν, ἀλλὰ προδόξασιν. οὐ μὴν ὀνομάζουσί γε προδόξασιν
<span class="lb" data-page="18b.14" data-line="6" id="l18b.14.6"></span>οἱ Ἕλληνες, ὥσπερ οὐδ’ οἱ περὶ τὸν Ἡρόφιλον αὐτοὶ,
<span class="lb" data-page="18b.14" data-line="7" id="l18b.14.7"></span>καίτοι πλεῖστα βαρβαρίζοντες. ἢ νομοθετήτωσαν οὖν
<span class="lb" data-page="18b.14" data-line="8" id="l18b.14.8"></span>λέγεσθαί τι προδόξασιν ἕτερόν τι τῆς προγνώσεως ἅμα τῷ
<span class="lb" data-page="18b.14" data-line="9" id="l18b.14.9"></span>καὶ τοὺς ἀνθρώπους πεῖσαι παραδέξασθαι τὴν νομοθεσίαν
<span class="lb" data-page="18b.14" data-line="10" id="l18b.14.10"></span>αὐτῶν, ἢ τοῦτο πρᾶξαι μὴ δυνάμενοι τὰ σημαινόμενα τῶν
<span class="lb" data-page="18b.14" data-line="11" id="l18b.14.11"></span>ὀνομάτων ὡς εἴθισται νοείτωσαν. εἴθισται δὲ καὶ τὴν ὡς
<span class="lb" data-page="18b.14" data-line="12" id="l18b.14.12"></span>τὸ πολὺ περὶ τῶν μελλόντων ἔσεσθαι ἐλπίδα καὶ τὴν ἀσφαλῆ
<span class="lb" data-page="18b.14" data-line="13" id="l18b.14.13"></span>καλεῖσθαι πρόγνωσιν. ἀγαθῶν δὲ ἰατρῶν ἐστιν ἔργον
<span class="lb" data-page="18b.14" data-line="14" id="l18b.14.14"></span>οὐ τὰ τοιαῦτα ζητεῖν, ἀλλ’ ὅπως ἂν ὁ προλέγων τὰ συμβησόμενα
<span class="lb" data-page="18b.14" data-line="15" id="l18b.14.15"></span>τοῖς κάμνουσι πλειστάκις μὲν ἐπιτυγχάνει, ὀλιγάκις
<span class="lb" data-page="18b.14" data-line="16" id="l18b.14.16"></span>δὲ ἀποτυγχάνει. φωνὴ μὲν γὰρ μία ἐστὶν ἡ ὡς ἐπὶ τὸ
<span class="lb" data-page="18b.14" data-line="17" id="l18b.14.17"></span>πολὺ, παμπόλλη δὲ τοῖς πράγμασιν ὑπάρχει διαφορὰ κατὰ
<span class="pb" data-page="18b.15" id="p18b.15"></span>
<span class="lb" data-page="18b.15" data-line="1" id="l18b.15.1"></span>τὸ μᾶλλόν τε καὶ ἧττον. εἰ γοῦν τις ἐν εἴκοσι προῤῥήσεσιν
<span class="lb" data-page="18b.15" data-line="2" id="l18b.15.2"></span>ἅπαξ ἀποτύχῃ, τοῦ μὲν διηνεκοῦς ἀφήμαρτεν, ἀμείνων δέ
<span class="lb" data-page="18b.15" data-line="3" id="l18b.15.3"></span>ἐστι τοῦ δὶς ἀποτυχόντος κἀκεῖνος τοῦ τρὶς, ὥσπερ γε πάλιν
<span class="lb" data-page="18b.15" data-line="4" id="l18b.15.4"></span>ἐκεῖνος τοῦ τετράκις, καίτοι γε πάντες κοινὸν ἐσχήκασι
<span class="lb" data-page="18b.15" data-line="5" id="l18b.15.5"></span>τὸ τυχεῖν ὡς τὸ πολύ. τὰς μὲν δὴ τοιαύτας διδασκαλίας
<span class="lb" data-page="18b.15" data-line="6" id="l18b.15.6"></span>ἐξ ὧν ἄν τις ὁρμώμενος ἑτέρου μᾶλλον ἐπιτυγχάνει προσίεσθαι
<span class="lb" data-page="18b.15" data-line="7" id="l18b.15.7"></span>δεῖ, τὰς δ’ ἐν τοῖς σημαινομένοις περιεργίας ἀποτρέπεσθαί
<span class="lb" data-page="18b.15" data-line="8" id="l18b.15.8"></span>τε καὶ φεύγειν, ἃς Πρόδικος, ὁ τηλικοῦτος σοφιστὴς
<span class="lb" data-page="18b.15" data-line="9" id="l18b.15.9"></span>ἀσπαζόμενος, ἐπαχθεὶς τοῖς πεπαιδευμένοις ἐγίνετο καὶ
<span class="lb" data-page="18b.15" data-line="10" id="l18b.15.10"></span>ἐσκώπτετο συνεχῶς ὑπὸ τοῦ παρὰ τῷ Πλάτωνι Σωκράτους,
<span class="lb" data-page="18b.15" data-line="11" id="l18b.15.11"></span>καίτοι γε τἄλλα ἐπαινούμενος· ἴσως δὲ κακῶς ἐποίησα
<span class="lb" data-page="18b.15" data-line="12" id="l18b.15.12"></span>τὴν ἀρχὴν μνημονεύσας τῶν περὶ τὸν Ἡρόφιλον, ἄμεινον
<span class="lb" data-page="18b.15" data-line="13" id="l18b.15.13"></span>γάρ ἐστι δηλοῦν τἀληθῆ ὅτι τάχιστα τοῖς σπεύδουσιν ἐπὶ
<span class="lb" data-page="18b.15" data-line="14" id="l18b.15.14"></span>τὰ τῆς τέχνης ἔργα καὶ μὴ κατατρίβειν αὐτοὺς
<span class="lb" data-page="18b.15" data-line="15" id="l18b.15.15"></span><span class="milestone ed1page" data-n="5.120" data-unit="ed1page" id="ed1page.5.120"></span>διττῶς, ἑνὶ μὲν χρόνῳ διδάσκοντα τοὺς λήρους τῶν σοφιστῶν,
<span class="lb" data-page="18b.15" data-line="16" id="l18b.15.16"></span>ἑτέρῳ δ’ <span class="milestone ed2page" data-n="8.588" data-unit="ed2page" id="ed2page.8.588"></span>ἐξελέγχοντα. κάλλιον οὖν μοι δοκεῖ ﻿
<span class="pb" data-page="18b.16" id="p18b.16"></span>
<span class="lb" data-page="18b.16" data-line="1" id="l18b.16.1"></span>διὰ τῶνδε τῶν ὑπομνημάτων αὐτὰ τὰ χρήσιμα μόνα διελθεῖν,
<span class="lb" data-page="18b.16" data-line="2" id="l18b.16.2"></span>ἐξετάσαι δὲ αὖθις ἐπὶ σχολῆς πλείονος ἐν ἑτέρᾳ
<span class="lb" data-page="18b.16" data-line="3" id="l18b.16.3"></span>πραγματείᾳ καὶ διασκέψασθαι περὶ τῶν ὑπὸ Ἡροφίλου πρὸς
<span class="lb" data-page="18b.16" data-line="4" id="l18b.16.4"></span>τὸ προγνωστικὸν Ἱπποκράτους ἀντειρημένων. ὁκόσα τε
<span class="lb" data-page="18b.16" data-line="5" id="l18b.16.5"></span>παραλείπουσιν οἱ ἀσθενέοντες ἐκδιηγεύμενος πιστεύοιτ’ ἂν
<span class="lb" data-page="18b.16" data-line="6" id="l18b.16.6"></span>μᾶλλον γινώσκειν τὰ τῶν νοσεόντων πρήγματα. ἔδει τοὺς
<span class="lb" data-page="18b.16" data-line="7" id="l18b.16.7"></span>ἐξηγεῖσθαί τι τῶν τοιούτων ἐπιχειροῦντας ἔργῳ πρότερον
<span class="lb" data-page="18b.16" data-line="8" id="l18b.16.8"></span>ἐπιδειξαμένους αὐτοὺς τολμᾷν οὕτω γράφειν. ἕτοιμον γὰρ
<span class="lb" data-page="18b.16" data-line="9" id="l18b.16.9"></span>ὃ βούλεταί τις γράψαι, δύσκολον δὲ δεῖξαι τοιαύτην θεωρίαν,
<span class="lb" data-page="18b.16" data-line="10" id="l18b.16.10"></span>ἐξ ἧς ἐπιτεύξεται, πολλὰ παρὰ τοῖς κάμνουσι λέγων,
<span class="lb" data-page="18b.16" data-line="11" id="l18b.16.11"></span>οὐ τῶν μελλόντων ἔσεσθαι μόνον, ἀλλὰ καὶ τῶν προγεγονότων,
<span class="lb" data-page="18b.16" data-line="12" id="l18b.16.12"></span>οἷς αὐτὸς οὐ παρεγένετο, καὶ τῶν νῦν ὄντων περὶ
<span class="lb" data-page="18b.16" data-line="13" id="l18b.16.13"></span>τοὺς κάμνοντας, ἃ μήτε ἤκουσε παρ’ αὐτῶν μηδέπω μήτ’
<span class="lb" data-page="18b.16" data-line="14" id="l18b.16.14"></span>οἶδεν αὐτὸς, ὥσπερ καὶ ἡμεῖς ἐν οἶς ἐροῦμεν, εἰκότως ἂν
<span class="lb" data-page="18b.16" data-line="15" id="l18b.16.15"></span>εἴημεν πιστοὶ τοῖς ἔργοις αὐτοῖς προαποδεδειγμένοι τὸ τῆς
<span class="lb" data-page="18b.16" data-line="16" id="l18b.16.16"></span>θεωρίας ἀληθές. ὅπως δὲ μὴ δὶς ἀναγκαζοίμην περὶ τῶν
<span class="lb" data-page="18b.16" data-line="17" id="l18b.16.17"></span>αὐτῶν γράφειν ἔν τε τῇ τοῦ προοιμίου νῦν ἐξηγήσει καὶ
<span class="pb" data-page="18b.17" id="p18b.17"></span>
<span class="lb" data-page="18b.17" data-line="1" id="l18b.17.1"></span>μετὰ ταῦτα ἐν τῇ τῶν κατὰ μέρος ἄμεινον εἶναί μοι δοκεῖ
<span class="lb" data-page="18b.17" data-line="2" id="l18b.17.2"></span>φυλάττειν ἅπαντα τὰ τοιαῦτα ταῖς μελλούσαις ἡμῖν
<span class="lb" data-page="18b.17" data-line="3" id="l18b.17.3"></span>γενήσεσθαι τῶν κατὰ τόδε τὸ βιβλίον ἰατρικῶν ῥήσεων ἐξηγήσεσι,
<span class="lb" data-page="18b.17" data-line="4" id="l18b.17.4"></span>καὶ μάλισθ’ ὅτι μηδ’ ἐποίησέ τις αὐτὸ τῶν ἐξηγησαμένων
<span class="lb" data-page="18b.17" data-line="5" id="l18b.17.5"></span>τὸ βιβλίον ἀναγκαιότατον ὑπάρχον. ὃ γὰρ ἀξιοῖ
<span class="lb" data-page="18b.17" data-line="6" id="l18b.17.6"></span>τὸν ἰατρὸν ἀσκεῖν ὁ Ἱπποκράτης, ὅσον ἐπὶ τούτοις παραλέλοιπε
<span class="lb" data-page="18b.17" data-line="7" id="l18b.17.7"></span>μὴ δείξας ὅπως ἐχρῆν τῶν προγεγονότων ἢ παρόντων
<span class="lb" data-page="18b.17" data-line="8" id="l18b.17.8"></span>μὲν, οὐκ ἐγνωσμένων δὲ δι’ αἰσθήσεων ἡμῖν τὴν πρόγνωσιν
<span class="lb" data-page="18b.17" data-line="9" id="l18b.17.9"></span>ποιεῖσθαι. ἅμα δὲ καὶ εἴ τι θεῖον ἔνεστιν ἐν τῇσι
<span class="lb" data-page="18b.17" data-line="10" id="l18b.17.10"></span>νούσοισι, καὶ τούτου τὴν πρόνοιαν ἐκμανθάνειν, τί ποτ’
<span class="lb" data-page="18b.17" data-line="11" id="l18b.17.11"></span>ἐστὶ τὸ θεῖον, οὗ κελεύων ποιεῖσθαι τὴν πρόγνωσιν διαπεφώνηται
<span class="lb" data-page="18b.17" data-line="12" id="l18b.17.12"></span>τοῖς ἐξηγησαμένοις τὸ βιβλίον. ἔνιοι μὲν γὰρ
<span class="lb" data-page="18b.17" data-line="13" id="l18b.17.13"></span>οἴονται διὰ θεῶν τινα ὀργὴν γίγνεσθαι τοῖς ἀνθρώποις
<span class="lb" data-page="18b.17" data-line="14" id="l18b.17.14"></span>νοσήματα καὶ λέγουσί γε μαρτυρίαν τῆς δόξης ταύτης παρὰ
<span class="lb" data-page="18b.17" data-line="15" id="l18b.17.15"></span>τῶν γραψάντων τὰς καλουμένας ἱστορίας ἄνευ λόγων, μηκέτ’
<span class="lb" data-page="18b.17" data-line="16" id="l18b.17.16"></span>ἐπιδεικνύντες, εἰ τῆς δόξης ταύτης μετεῖχεν ὁ Ἱπποκράτης,
<span class="lb" data-page="18b.17" data-line="17" id="l18b.17.17"></span>ὅπερ ἦν ἔργον ἀγαθῶν ἐξηγητῶν. οὐ γὰρ ἁπλῶς
<span class="lb" data-page="18b.17" data-line="18" id="l18b.17.18"></span>πρόκειται λέγειν ἐν ταῖς ἐξηγήσεσιν ὅ τι περ ἂν ἡμῖν ἀληθὲς
<span class="pb" data-page="18b.18" id="p18b.18"></span>
<span class="lb" data-page="18b.18" data-line="1" id="l18b.18.1"></span>εἶναι δοκῇ, ἀλλὰ τὸ κατὰ τὴν τοῦ συγγραφέως γνώμην,
<span class="lb" data-page="18b.18" data-line="2" id="l18b.18.2"></span>κἂν ψευδὲς ᾖ. φαίνεται γοῦν ὁ Ἱπποκράτης οὐδὲ καθ’ ἕν
<span class="lb" data-page="18b.18" data-line="3" id="l18b.18.3"></span>τῶν ἑαυτοῦ συγγραμμάτων εἰς θεούς ποτε ἀναφέρων αἰτίαν
<span class="lb" data-page="18b.18" data-line="4" id="l18b.18.4"></span>νοσήματος, ὅς γε καὶ τοὺς βλητοὺς καλουμένους, οὓς ἀπό
<span class="lb" data-page="18b.18" data-line="5" id="l18b.18.5"></span>τινος ὁρμηθέντες οὕτως ὠνόμασαν οἱ παλαιοὶ, διῆλθεν ἐν
<span class="lb" data-page="18b.18" data-line="6" id="l18b.18.6"></span>τῷ περὶ διαίτης ὀξέων. τοῦτο μὲν οὖν τὸ σύγγραμμα τῶν
<span class="lb" data-page="18b.18" data-line="7" id="l18b.18.7"></span>ὁμολογουμένων γνησίων ἐστίν· ἐν δὲ τῷ περὶ ἱερῆς νόσου
<span class="lb" data-page="18b.18" data-line="8" id="l18b.18.8"></span>καὶ πλείω γέγραπται πρὸς ἔλεγχον τῶν οἰομένων ὑπὸ θεῶν
<span class="lb" data-page="18b.18" data-line="9" id="l18b.18.9"></span>γίνεσθαι τὰ νοσήματα. μήτ’ οὖν οἰόμεθα τὴν ἐπιληψίαν
<span class="lb" data-page="18b.18" data-line="10" id="l18b.18.10"></span>θεῖον εἶναι νόσημα μηδὲ τὸν ἔρωτα· καὶ γὰρ καὶ τοῦτόν
<span class="lb" data-page="18b.18" data-line="11" id="l18b.18.11"></span>τινες ὑπολαμβάνοντες ἀληθῆ μὲν ἔγραψαν ἱστορίαν, ὡς
<span class="lb" data-page="18b.18" data-line="12" id="l18b.18.12"></span>Ἐρασίστρατος ἐφώρασε, δι’ ἔρωτα τὸν τοῦ βασιλέως ἀῤῥωστοῦντα
<span class="lb" data-page="18b.18" data-line="13" id="l18b.18.13"></span>υἱὸν, θεῖον δ’ οὐκ ἐδίδαξαν οὔθ’ ὑπὸ Ἐρασιστράτου
<span class="lb" data-page="18b.18" data-line="14" id="l18b.18.14"></span>καλούμενον οὔθ’ ὑπὸ Ἱπποκράτους οὔθ’ ὑπ’ ἄλλου
<span class="lb" data-page="18b.18" data-line="15" id="l18b.18.15"></span>τινὸς ἰατροῦ τὸν ἔρωτα· τοὺς δ’ ἤτοι καταλεπτυνομένους
<span class="lb" data-page="18b.18" data-line="16" id="l18b.18.16"></span>ἢ ἀχροοῦντας ἢ ἀγρυπνοῦντας ἢ καὶ πυρέξαντας ἐπὶ προφάσεσιν
<span class="lb" data-page="18b.18" data-line="17" id="l18b.18.17"></span>ἐρωτικαῖς ἐν ἐκείνῳ τοῦ λόγου τῷ κεφαλαίῳ περιλαμβάνουσιν
<span class="lb" data-page="18b.18" data-line="18" id="l18b.18.18"></span>οἱ παλαιοὶ, καθὸ περὶ τῶν προκαταρχόντων
<span class="pb" data-page="18b.19" id="p18b.19"></span>
<span class="lb" data-page="18b.19" data-line="1" id="l18b.19.1"></span>αἰτίων διεξέρχεται. πλεόνων γὰρ ὄντων ἐν τούτοις γενῶν,
<span class="lb" data-page="18b.19" data-line="2" id="l18b.19.2"></span>ἓν ἐξ αὐτῶν ἐστι καὶ ἡ λύπη. λυποῦνται δὲ οἱ μὲν ἀποθανόντων
<span class="lb" data-page="18b.19" data-line="3" id="l18b.19.3"></span>τέκνων ἢ οἰκείων ἢ συγγενῶν ἢ φίλων, οἱ δὲ
<span class="lb" data-page="18b.19" data-line="4" id="l18b.19.4"></span>προσδοκῶντες ἑαυτοὺς ἢ μόνους παθεῖν ἢ καὶ τὴν πατρίδα
<span class="lb" data-page="18b.19" data-line="5" id="l18b.19.5"></span>πᾶσαν ἀνάστατον ἔσεσθαι, λυποῦνται δὲ καὶ οἱ φιλοχρήματοι
<span class="lb" data-page="18b.19" data-line="6" id="l18b.19.6"></span>χρημάτων στερούμενοι καὶ οἱ φιλότιμοι τιμῆς καὶ
<span class="lb" data-page="18b.19" data-line="7" id="l18b.19.7"></span>τῶν ἄλλων ὡς ἕκαστος. ἐκ τούτων οὖν εἰσι καὶ οἱ δι’ ἔρωτα
<span class="lb" data-page="18b.19" data-line="8" id="l18b.19.8"></span>λυπούμενοι θεῖον οὐδὲν πεπονθότες, ἀλλ’ ἀνθρώπινον πάθος,
<span class="lb" data-page="18b.19" data-line="9" id="l18b.19.9"></span>εἰ μὴ ἄρα τις οὕτω πείθεται τοῖς μυθολογουμένοις,
<span class="lb" data-page="18b.19" data-line="10" id="l18b.19.10"></span>ὡς νομίζειν ὑπὸ δαίμονός τινος μικροῦ καὶ νεογενοῦς λαμπάδας
<span class="lb" data-page="18b.19" data-line="11" id="l18b.19.11"></span>ἔχοντος καιομένας εἰς τοῦτο ἄγεσθαι τὸ πάθος ἐνίους
<span class="lb" data-page="18b.19" data-line="12" id="l18b.19.12"></span>τῶν ἀνθρώπων. ὁ δὲ τὸ τῶν κρισίμων γένος ἡμερῶν εἰπὼν
<span class="lb" data-page="18b.19" data-line="13" id="l18b.19.13"></span>εἶναι θεῖον ἑαυτοῦ τι πάθος ὡμολόγησεν, οὐ μὴν Ἱπποκράτους
<span class="lb" data-page="18b.19" data-line="14" id="l18b.19.14"></span>γε τὴν γνώμην ἔδειξεν, οὔτε γὰρ ἁπλῶς ὅσα ἀγνώστους
<span class="lb" data-page="18b.19" data-line="15" id="l18b.19.15"></span>ἢ παραλόγους ἔχει τὰς αἰτίας, θεῖα προσαγορεύομεν,
<span class="lb" data-page="18b.19" data-line="16" id="l18b.19.16"></span>ἀλλ’ εἴπερ ἄρα θαυμαστὰ μόνον. <span class="milestone ed2page" data-n="8.589" data-unit="ed2page" id="ed2page.8.589"></span>οὔθ’ Ἱπποκράτης
<span class="lb" data-page="18b.19" data-line="17" id="l18b.19.17"></span>ἠγνόει τὰς αἰτίας τῶν κρινουσῶν ἡμερῶν, ὡς ἐν τοῖς περὶ
<span class="pb" data-page="18b.20" id="p18b.20"></span>
<span class="lb" data-page="18b.20" data-line="1" id="l18b.20.1"></span>κρισίμων ἡμερῶν ὑφ’ ἡμῶν ἐπιδέδεικται. ὅπερ οὖν εἶπον
<span class="lb" data-page="18b.20" data-line="2" id="l18b.20.2"></span>ἔμπροσθεν ὡς οὐ χρὴ μνημονεύειν ἐν τοῖσδε τοῖς ὑπομνήμασι
<span class="lb" data-page="18b.20" data-line="3" id="l18b.20.3"></span>τῶν μοχθηρῶς εἰρημένων ἁπάντων, ἀλλ’ ὅσα πιθανοῦ
<span class="lb" data-page="18b.20" data-line="4" id="l18b.20.4"></span>τινος ἔχεται· διὸ καὶ τὰ κακῶς ὑπὸ Ἡροφίλου γεγραμμένα
<span class="lb" data-page="18b.20" data-line="5" id="l18b.20.5"></span>πρὸς τὰς Ἱπποκράτους προγνώσεις ἀνεβαλλόμην ἐπισκέψασθαι·
<span class="lb" data-page="18b.20" data-line="6" id="l18b.20.6"></span>τοῦτο καὶ νῦν καὶ καθ’ ὅλον τὸν ἐφεξῆς λόγον αὐτός
<span class="lb" data-page="18b.20" data-line="7" id="l18b.20.7"></span>τε ποιήσω καὶ τοὺς ἐντυγχάνοντας ἀξιώσω πράττειν, ὡς
<span class="lb" data-page="18b.20" data-line="8" id="l18b.20.8"></span>μὴ μέμφεσθαί μοι παραλιπόντι πολλὰ τῶν τοῖς ἐξηγηταῖς
<span class="lb" data-page="18b.20" data-line="9" id="l18b.20.9"></span>εἰρημένων μοχθηρῶς. εἰ δ’ ἐπιμελῶς ἀναγνώσονται τὰ πρὸς
<span class="lb" data-page="18b.20" data-line="10" id="l18b.20.10"></span>ἡμῶν εἰρημένα, δυνήσονται καὶ καθ’ ἑαυτοὺς ἐκεῖνα δοκιμάζειν.
<span class="lb" data-page="18b.20" data-line="11" id="l18b.20.11"></span>ἐάσαντες οὖν ἤδη τοὺς ληρήσαντας ὑπὲρ τοῦ θείου
<span class="lb" data-page="18b.20" data-line="12" id="l18b.20.12"></span>πειραθῶμεν αὐτοὶ κατὰ τὴν Ἱπποκράτους γνώμην εὑρεῖν τὸ
<span class="lb" data-page="18b.20" data-line="13" id="l18b.20.13"></span>λεγόμενον. ὅτι μὲν οὖν ἕν τι τῶν κατὰ τὴν ἰατρικὴν τέχνην
<span class="lb" data-page="18b.20" data-line="14" id="l18b.20.14"></span>εἶναι χρὴ τὸ θεῖον τοῦτο καὶ μὴ μόνον ἐπῃνῆσθαι τὴν
<span class="lb" data-page="18b.20" data-line="15" id="l18b.20.15"></span>γνῶσιν αὐτοῦ πρὸς Ἱπποκράτους, ἀλλὰ καὶ δεδεῖχθαι, πρόδηλον
<span class="lb" data-page="18b.20" data-line="16" id="l18b.20.16"></span>παντί. ληρώδης γὰρ ἂν εἴη συγγραφεὺς ἐπαινῶν
<span class="lb" data-page="18b.20" data-line="17" id="l18b.20.17"></span>πράγματος γνῶσιν, ὃ μηδ’ ὅλως ἐδίδαξεν, ὥστε τῶν ὑφ’ Ἱπποκράτους
<span class="lb" data-page="18b.20" data-line="18" id="l18b.20.18"></span>γεγραμμένων ἕν τι καὶ τὴν τοῦ θείου πρόγνωσιν ﻿
<span class="pb" data-page="18b.21" id="p18b.21"></span>
<span class="lb" data-page="18b.21" data-line="1" id="l18b.21.1"></span>εἶναι χρή. λέγωμεν οὖν ἤδη θαῤῥοῦντες οὐκ ἄλλο τι τοῦτ
<span class="lb" data-page="18b.21" data-line="2" id="l18b.21.2"></span>εἶναι παρὰ τὴν τοῦ περιέχοντος ἡμᾶς ἀέρος κατάστασιν,
<span class="lb" data-page="18b.21" data-line="3" id="l18b.21.3"></span>ὑπὲρ ἧς ἐν ἀφορισμοῖς οὕτως ἔγραψεν· ἢν μὲν ὁ χειμὼν
<span class="lb" data-page="18b.21" data-line="4" id="l18b.21.4"></span>αὐχμηρός τε καὶ βόρειος γένηται, τὸ δ’ ἔαρ ἔπομβρον καὶ
<span class="lb" data-page="18b.21" data-line="5" id="l18b.21.5"></span>νότιον, ἀνάγκη τοῦ θέρεος τοὺς πυρετοὺς ὀξεῖς καὶ ὀφθαλμίας
<span class="lb" data-page="18b.21" data-line="6" id="l18b.21.6"></span>καὶ δυσεντερίας γίνεσθαι, μάλιστα τῇσι γυναιξὶ καὶ
<span class="lb" data-page="18b.21" data-line="7" id="l18b.21.7"></span>τοῖσιν ὑγρὰς ἔχουσι τὰς φύσιας. ταῦτα καὶ τὰ τούτοις ἐφεξῆς
<span class="lb" data-page="18b.21" data-line="8" id="l18b.21.8"></span>γεγραμμένα προγνώσεις εἰσὶ τῶν ἐκ τῆς τοῦ περιέχοντος
<span class="lb" data-page="18b.21" data-line="9" id="l18b.21.9"></span>αἰτίας ἐν ἡμῖν γινομένων, ὑπὲρ ὧν ἐν μὲν τοῖς ἀφορισμοῖς
<span class="lb" data-page="18b.21" data-line="10" id="l18b.21.10"></span>ἐν κεφαλαίοις βραχέσιν ἐδίδαξεν, ἐν δὲ τοῖς τῶν ἐπιδημιῶν
<span class="lb" data-page="18b.21" data-line="11" id="l18b.21.11"></span>βιβλίοις ἐπὶ πλεῖστον διῆλθεν, ἐν μέντοι τῷ
<span class="lb" data-page="18b.21" data-line="12" id="l18b.21.12"></span>προγνωστικῷ τῷδε παρέλιπε, καίτοι ταύτης τῆς θεωρίας
<span class="lb" data-page="18b.21" data-line="13" id="l18b.21.13"></span>ὄνια. βέλτιον οὖν ἦν ἐζητηκέναι τὴν αἰτίαν τοῦ παραλιπεῖν
<span class="lb" data-page="18b.21" data-line="14" id="l18b.21.14"></span>τὸ περὶ θεῖον λέγειν τοῦ ψευδῶς ἐξηγεῖσθαι. δοκεῖ
<span class="lb" data-page="18b.21" data-line="15" id="l18b.21.15"></span>δέ μοι διὰ μέγεθος τῆς πραγματείας μὴ προσθεῖναι τῷδε
<span class="lb" data-page="18b.21" data-line="16" id="l18b.21.16"></span>τῷ βιβλίῳ τὴν περὶ τῶν ἐπιδημίων νοσημάτων διδασκαλίαν.
<span class="lb" data-page="18b.21" data-line="17" id="l18b.21.17"></span>συντελέσας οὖν αὐτὸ κατὰ τὴν τελευτὴν ἔγραψε ταυτὶ,
<span class="lb" data-page="18b.21" data-line="18" id="l18b.21.18"></span>χρὴ δὲ καὶ τὰς φορὰς τῶν νοσημάτων ἀεὶ τῶν ἐπιδημεόντων
<span class="pb" data-page="18b.22" id="p18b.22"></span>
<span class="lb" data-page="18b.22" data-line="1" id="l18b.22.1"></span>ταχέως ἐνθυμέεσθαι καὶ μὴ λανθάνειν τῆς ὥρης τὴν
<span class="lb" data-page="18b.22" data-line="2" id="l18b.22.2"></span>κατάστασιν. ὅτι μὲν οὖν χρὴ γινώσκειν τὸν ἰατρὸν, εἴπερ
<span class="lb" data-page="18b.22" data-line="3" id="l18b.22.3"></span>τι καὶ ἄλλο τῶν εἰς τὰς προγνώσεις διαφερόντων, οὕτω καὶ
<span class="lb" data-page="18b.22" data-line="4" id="l18b.22.4"></span>τὸ περὶ τῆς τῶν ἐπιδημίων νοσημάτων γενέσεως ἐδήλωσεν,
<span class="lb" data-page="18b.22" data-line="5" id="l18b.22.5"></span>ἰδίαν δ’ αὐτοῖς ἀνέθηκε διδασκαλίαν, ἐν ἀφορισμοῖς μὲν,
<span class="lb" data-page="18b.22" data-line="6" id="l18b.22.6"></span>ὡς εἴρηται, διὰ βραχέων κεφαλαίων διδάξας, ἐν δὲ τοῖς τῶν
<span class="lb" data-page="18b.22" data-line="7" id="l18b.22.7"></span>ἐπιδημιῶν ἐπὶ πλέον ἐξεργασάμενος, ὅθεν εἰκότως ἔνιοι τῶν
<span class="lb" data-page="18b.22" data-line="8" id="l18b.22.8"></span>ἐξηγητῶν ἐφεξῆς τῷδε τῷ βιβλίῳ τὰ τῶν ἐπιδημιῶν ἐξηγήσαντο
<span class="lb" data-page="18b.22" data-line="9" id="l18b.22.9"></span>καὶ ἡμεῖς οὕτω ποιήσομεν.
</p>
<span class="lb rule" data-page="18b.22" data-line="10" id="l18b.22.10"></span>
          </article>

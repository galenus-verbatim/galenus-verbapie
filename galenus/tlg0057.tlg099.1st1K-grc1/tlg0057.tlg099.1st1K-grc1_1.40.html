<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.40">
<span class="pb page1" data-page="18b.102" id="p18b.102"></span>
<span class="milestone ed1page page1" data-n="5.133" data-unit="ed1page" id="ed1page.5.133"></span>
<span class="milestone ed2page page1" data-n="8.616" data-unit="ed2page" id="ed2page.8.616"></span>
<span class="lb head" data-page="18b.102" data-line="4" id="l18b.102.4"></span>
            <blockquote class="quote lemma">
<span class="lb" data-page="18b.102" data-line="5" id="l18b.102.5"></span>Τὰ δὲ διαπυήματα ὧδε χρὴ σκέπτεσθαι τὰ ἐντεῦθεν. ὁκόσα
<span class="lb" data-page="18b.102" data-line="6" id="l18b.102.6"></span>μὲν ἔξω τρέπεται ἄριστά ἐστιν, μικρά τε ἐόντα καὶ ὡς
<span class="lb" data-page="18b.102" data-line="7" id="l18b.102.7"></span>μάλιστα ἐκκλίνοντα ἔξω καὶ ἐς ὀξὺ ἀποκυρτούμενα. τὰ
<span class="lb" data-page="18b.102" data-line="8" id="l18b.102.8"></span>δὲ μεγάλα τε ἐόντα καὶ πλατέα καὶ ἥκιστα ἐς ὀξὺ ἀποκορυφούμενα
<span class="lb" data-page="18b.102" data-line="9" id="l18b.102.9"></span>κάκιστα.
</blockquote>
<span class="lb rule" data-page="18b.102" data-line="10" id="l18b.102.10"></span>
            <p>
<span class="lb" data-page="18b.102" data-line="11" id="l18b.102.11"></span>Ὅτι μὲν οὖν ὅταν ἀθρόον τὸ πῦον συστῇ, πεττομένου
<span class="lb" data-page="18b.102" data-line="12" id="l18b.102.12"></span>τινὸς ὄγκου τῶν παρὰ φύσιν ἐμπυήματά τε καὶ διαπυήματα
<span class="lb" data-page="18b.102" data-line="13" id="l18b.102.13"></span>καλεῖ τὸ τοιοῦτον σύμπτωμα, πρόδηλόν σοι γενήσεται,
<span class="lb" data-page="18b.102" data-line="14" id="l18b.102.14"></span>πάντα τοῦτον ἀναγνόντι τὸν λόγον αὐτοῦ, καθ’ ὃν περὶ τῶν
<span class="lb" data-page="18b.102" data-line="15" id="l18b.102.15"></span>ἐν ὑποχονδρίοις οἰδημάτων ἐποιήσατο τὴν διδασκαλίαν.
<span class="lb" data-page="18b.102" data-line="16" id="l18b.102.16"></span>ἀθροίζεται δὲ τὸ καθ’ αὑτὸ πῦον ἐνίοτε μὲν ὑπὸ τῷ δέρματι,
<span class="lb" data-page="18b.102" data-line="17" id="l18b.102.17"></span>πολλάκις δὲ τῷ βάθει κατὰ διττὴν αἰτίαν· ἢ τῷ τὸ
<span class="lb" data-page="18b.102" data-line="18" id="l18b.102.18"></span>διαπυῆσαν μόριον ἐντὸς τοῦ περιτοναίου τὴν διάθεσιν ἔχειν
<span class="pb" data-page="18b.103" id="p18b.103"></span>
<span class="lb" data-page="18b.103" data-line="1" id="l18b.103.1"></span>ἢ τῷ κἂν μῦς ὁ πεπονθὼς ᾖ, τὸ πῦον ὑπό τι τῶν ἀμφιεσμάτων
<span class="lb" data-page="18b.103" data-line="2" id="l18b.103.2"></span>αὐτοῦ καταλαμβάνεσθαι, μὴ φθάσαν εἰς τὴν ἐκτὸς
<span class="lb" data-page="18b.103" data-line="3" id="l18b.103.3"></span>χώραν ἀφικέσθαι διὰ γλισχρότητα ἢ πάχος ἢ τὴν τοῦ περιέχοντος
<span class="lb" data-page="18b.103" data-line="4" id="l18b.103.4"></span>χιτῶνος πυκνότητα. σπεύδει μὲν γὰρ ἡ φύσις
<span class="lb" data-page="18b.103" data-line="5" id="l18b.103.5"></span>ἐκκρῖναι τὸ πῦον ἀπωσαμένη τῶν πεπονθότων σωμάτων·
<span class="lb" data-page="18b.103" data-line="6" id="l18b.103.6"></span>καὶ τυγχάνει τούτου πολλάκις, ὅταν εὐτυχήσῃ πόρων ἐπιτηδείων
<span class="lb" data-page="18b.103" data-line="7" id="l18b.103.7"></span>εἰς ἔκκρισιν, οἷον ὀχετῶν τινων. οὐ μὴν ἀεί γε
<span class="lb" data-page="18b.103" data-line="8" id="l18b.103.8"></span>τούτων ἐπιτυγχάνουσα συνωθεῖ τὸ πῦον εἰς τὰς παρακειμένας
<span class="lb" data-page="18b.103" data-line="9" id="l18b.103.9"></span>χώρας, καὶ ὅταν μικραὶ τυγχάνωσιν οὖσαι, ὑποδέρει τὸ
<span class="lb" data-page="18b.103" data-line="10" id="l18b.103.10"></span>περιέχον αὐτὰς σκέπασμα, τὴν ὑπ’ αὐτὸ χώραν εὐρύνουσα.
<span class="lb" data-page="18b.103" data-line="11" id="l18b.103.11"></span>δῆλον οὖν ὅτι τῶν οὕτω διαπυησάντων ἐπιεικέστερά ἐστι
<span class="lb" data-page="18b.103" data-line="12" id="l18b.103.12"></span>τὰ τὴν ῥοπὴν ἔξω καὶ οὐκ ἔσω ποιησάμενα καὶ τούτων αὐτῶν
<span class="lb" data-page="18b.103" data-line="13" id="l18b.103.13"></span>ὅσα μὴ πολὺν ἐπιλαμβάνει τόπον εἰς τὸ πλάτος ἐκτεινόμενα·
<span class="lb" data-page="18b.103" data-line="14" id="l18b.103.14"></span><span class="milestone ed2page" data-n="8.617" data-unit="ed2page" id="ed2page.8.617"></span>συνεσταλμένα δὲ, ὅταν πρός τινα κορυφὴν
<span class="lb" data-page="18b.103" data-line="15" id="l18b.103.15"></span>ἀνατείνηται κωνοειδῆ τῷ σχήματι γινόμενα. ταῦτα δὲ ἅμα
<span class="lb" data-page="18b.103" data-line="16" id="l18b.103.16"></span>μὲν ἐνδείκνυται ῥώμην τῆς ὠθούσης ἔξω τὸ πῦον δυνάμεως,
<span class="lb" data-page="18b.103" data-line="17" id="l18b.103.17"></span>ἅμα δὲ οὐ πολὺ διαφθείρει μέρος ὧν διαβιβρώσκει σωμάτων.
<span class="lb" data-page="18b.103" data-line="18" id="l18b.103.18"></span>εἴτε δ’ εἰς ὀξὺ ἀποκυρτούμενα εἴτ’ εἰς ὀξὺ ἀποκορυφούμενα
<span class="pb" data-page="18b.104" id="p18b.104"></span>
<span class="lb" data-page="18b.104" data-line="1" id="l18b.104.1"></span>γεγραμμένον εἴη, δῆλον ὅτι μία κατ’ ἀμφοτέρας
<span class="lb" data-page="18b.104" data-line="2" id="l18b.104.2"></span>τὰς λέξεις ἐστὶ καὶ ἡ αὐτὴ διάνοια.
</p>
<span class="lb rule" data-page="18b.104" data-line="3" id="l18b.104.3"></span>
          </article>

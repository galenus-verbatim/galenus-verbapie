<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.41">
<span class="pb page1" data-page="18b.104" id="p18b.104"></span>
<span class="milestone ed1page page1" data-n="5.133" data-unit="ed1page" id="ed1page.5.133"></span>
<span class="milestone ed2page page1" data-n="8.617" data-unit="ed2page" id="ed2page.8.617"></span>
<span class="lb head" data-page="18b.104" data-line="4" id="l18b.104.4"></span>
            <blockquote class="quote lemma">
<span class="lb" data-page="18b.104" data-line="5" id="l18b.104.5"></span>Ὁκόσα δὲ εἴσω ῥήγνυται ἄριστά ἐστιν ἃ μηδὲν τῷ ἔξω χωρίῳ
<span class="lb" data-page="18b.104" data-line="6" id="l18b.104.6"></span>ἐπικοινωνέει, ἀλλ’ ἔστι προσεσταλμένα καὶ ἀνώδυνα
<span class="lb" data-page="18b.104" data-line="7" id="l18b.104.7"></span>καὶ πᾶν τὸ ἔξω χωρίον ὁμόχροον φαίνεται.
</blockquote>
<span class="lb rule" data-page="18b.104" data-line="8" id="l18b.104.8"></span>
            <p>
<span class="lb" data-page="18b.104" data-line="9" id="l18b.104.9"></span>Οὐχ ἁπλῶς ἐστιν ἄριστα τὰ τοιαῦτα τῶν ἐμπυημάτων,
<span class="lb" data-page="18b.104" data-line="10" id="l18b.104.10"></span>ἀλλὰ τῶν εἴσω ῥηγνυμένων ἄριστα, ἐπεί τοι χείρω ταῦτά
<span class="lb" data-page="18b.104" data-line="11" id="l18b.104.11"></span>ἐστι τῶν ἐκτὸς ῥηγνυμένων. αὕτη τε γὰρ ἡ ῥῆξις εἰς πολλῷ
<span class="lb" data-page="18b.104" data-line="12" id="l18b.104.12"></span>κυριώτερα μέρη γίνεται τοῦ καθ’ ὑποχόνδριον δέρματος, ἔτι
<span class="lb" data-page="18b.104" data-line="13" id="l18b.104.13"></span>τε φάρμακον οὐχ ὁμοίως ἐπιθεῖναι δυνάμεθα θεραπευτικὸν,
<span class="lb" data-page="18b.104" data-line="14" id="l18b.104.14"></span>ὅταν εἴσω συῤῥαγῶσιν, ἥ τ’ ἔκκρισις τοῦ πύου διὰ τῶν ἐντέρων
<span class="lb" data-page="18b.104" data-line="15" id="l18b.104.15"></span>γινομένη δάκνει καὶ ξύει ταῦτα καὶ δυσεντερίαν ἐργάζεται
<span class="lb" data-page="18b.104" data-line="16" id="l18b.104.16"></span>καὶ εἴ ποτε κατὰ τὴν νῆστιν ἢ τὰ λεπτὰ τῶν ἐντέρων
<span class="lb" data-page="18b.104" data-line="17" id="l18b.104.17"></span>γένοιτο, τῇ τῆς τροφῆς ἀναδόσει λυμαίνεται, κατὰ δὲ
<span class="pb" data-page="18b.105" id="p18b.105"></span>
<span class="lb" data-page="18b.105" data-line="1" id="l18b.105.1"></span>τὴν γαστέρα καὶ τῇ πέψει. πρόδηλον οὖν ὡς χείριστα
<span class="lb" data-page="18b.105" data-line="2" id="l18b.105.2"></span>πάντων ἐστὶν ὅσα πρὸς ἀμφοτέρους ἐῤῥάγη τοὺς τόπους, ἔσω
<span class="lb" data-page="18b.105" data-line="3" id="l18b.105.3"></span>τε καὶ ἔξω· διπλασιάζεται γὰρ οὕτω τὸ κακόν. ἕδραν τε
<span class="lb" data-page="18b.105" data-line="4" id="l18b.105.4"></span>γὰρ καὶ οἷον ἀρχὴν ἀναθρέψεως οὐδεμίαν ἡ φύσις ἔχει
<span class="lb" data-page="18b.105" data-line="5" id="l18b.105.5"></span>τότε τοῦ περιποιήσασθαι τοῖς ἐῤῥωγόσιν, οὐδ’ οἷον ἐπ’ ἐδάφει
<span class="lb" data-page="18b.105" data-line="6" id="l18b.105.6"></span>τινὶ, βέβαια θεμέλια βάλλεσθαι τῆς σαρκώσεως.
</p>
<span class="lb rule" data-page="18b.105" data-line="7" id="l18b.105.7"></span>
          </article>

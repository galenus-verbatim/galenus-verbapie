<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.42">
<span class="pb page1" data-page="18b.105" id="p18b.105"></span>
<span class="milestone ed1page page1" data-n="5.133" data-unit="ed1page" id="ed1page.5.133"></span>
<span class="milestone ed2page page1" data-n="8.617" data-unit="ed2page" id="ed2page.8.617"></span>
<span class="lb head" data-page="18b.105" data-line="8" id="l18b.105.8"></span>
            <blockquote class="quote lemma">
<span class="lb" data-page="18b.105" data-line="9" id="l18b.105.9"></span>Τὸ δὲ πῦον ἄριστον λευκόν τε εἶναι καὶ ὁμαλὸν καὶ λεῖον
<span class="lb" data-page="18b.105" data-line="10" id="l18b.105.10"></span>καὶ ὡς ἥκιστα δυσῶδες, τὸ δὲ ἐναντιώτατον τουτέου
<span class="lb" data-page="18b.105" data-line="11" id="l18b.105.11"></span>κάκιστον.
</blockquote>
<span class="lb rule" data-page="18b.105" data-line="12" id="l18b.105.12"></span>
            <p>
<span class="lb" data-page="18b.105" data-line="13" id="l18b.105.13"></span>Ὅτι μὲν ὡς ἥκιστα δυσῶδες εἶναι προσήκει τὸ πῦον
<span class="lb" data-page="18b.105" data-line="14" id="l18b.105.14"></span>ἄντικρυς δῆλον. ἡ γὰρ ὑπερβάλλουσα δυσωδία σήψεώς
<span class="lb" data-page="18b.105" data-line="15" id="l18b.105.15"></span>ἐστιν, οὐ πέψεως σημεῖον. ὅτι δὲ καὶ λευκὸν, ἐὰν μὲν τὴν
<span class="lb" data-page="18b.105" data-line="16" id="l18b.105.16"></span>γένεσιν αὐτοῦ μάθοις, ἐπιστήσει σε ὁ λόγος ἐπὶ τοῖς προαποδεδειγμένοις
<span class="lb" data-page="18b.105" data-line="17" id="l18b.105.17"></span>ἑτέρωθι. ἅπαντα γὰρ ἐν ἅπασιν ἀποδεικνύειν
<span class="lb" data-page="18b.105" data-line="18" id="l18b.105.18"></span>ἀδολεσχίας ἐστὶ μᾶλλον ἢ διδασκαλίας ἴδιον. ἔστι δὲ τὰ ﻿
<span class="pb" data-page="18b.106" id="p18b.106"></span>
<span class="lb" data-page="18b.106" data-line="1" id="l18b.106.1"></span>δι’ ἑτέρων πραγματειῶν ἀποδεδειγμένα ταυτί. κατὰ μὲν γὰρ
<span class="lb" data-page="18b.106" data-line="2" id="l18b.106.2"></span>τὴν περὶ τῶν φυσικῶν δυνάμεων βίβλον, ὅτι μία τίς ἐστιν
<span class="lb" data-page="18b.106" data-line="3" id="l18b.106.3"></span>αὐτῶν καὶ ἀλλοιωτικὴ δύναμις, ἥτις καὶ τὴν ἐν γαστρὶ καὶ
<span class="lb" data-page="18b.106" data-line="4" id="l18b.106.4"></span>τὴν ἐν ἥπατι ἐργάζεται πέψιν, μεταβαλλομένης τῆς τροφῆς,
<span class="lb" data-page="18b.106" data-line="5" id="l18b.106.5"></span>ἐν ἥπατι μὲν εἰς αἷμα, κατὰ δὲ τὴν κοιλίαν εἰς ἐπιτήδειον
<span class="lb" data-page="18b.106" data-line="6" id="l18b.106.6"></span>αἵματι χυμὸν, ὅτι τε τῶν τοῦ ζώου μορίων ἕκαστον εἰς τὴν
<span class="lb" data-page="18b.106" data-line="7" id="l18b.106.7"></span>ἑαυτοῦ φύσιν ἄγει τὸν αὐτῷ πλησιάζοντα χυμόν. ἡ γὰρ
<span class="lb" data-page="18b.106" data-line="8" id="l18b.106.8"></span>ἐσχάτη πέψις ἐν τῷ προστίθεσθαί τε καὶ ἐξομοιοῦσθαι τὸ
<span class="lb" data-page="18b.106" data-line="9" id="l18b.106.9"></span>τρέφον τῷ τρεφομένῳ γίνεται. δῆλον οὖν ὅτι προπαρασκευάζεται
<span class="lb" data-page="18b.106" data-line="10" id="l18b.106.10"></span>χρόνῳ πλείονι πρὸς ταύτην τὴν ὁμοίωσιν. ἐλέχθη
<span class="lb" data-page="18b.106" data-line="11" id="l18b.106.11"></span>δὲ καὶ ἐν τοῖς περὶ σπέρματος ὡς ἐν τοῖς τῶν ἀγγείων
<span class="lb" data-page="18b.106" data-line="12" id="l18b.106.12"></span>χιτῶσιν, ὑφ’ ὧν οἱ ὄρχεις τρέφονται, <span class="milestone ed2page" data-n="8.618" data-unit="ed2page" id="ed2page.8.618"></span>πολλάκις φαίνεται
<span class="lb" data-page="18b.106" data-line="13" id="l18b.106.13"></span>ἐναργῶς προμεταβεβλημένον ἤδη τὸ αἷμα πρὸς τὴν
<span class="lb" data-page="18b.106" data-line="14" id="l18b.106.14"></span>τοῦ σπέρματος γένεσιν. οὐ γὰρ οὐδ’ αὐτοὺς τῶν ἀγγείων
<span class="lb" data-page="18b.106" data-line="15" id="l18b.106.15"></span>τοὺς χιτῶνας εἰκὸς ὑπ’ ἄλλου τινὸς τρέφεσθαι καὶ καλοῦσιν
<span class="lb" data-page="18b.106" data-line="16" id="l18b.106.16"></span>ἔνιοι τῶν ἰατρῶν τοιαύτην ὑγρότητα θορώδη. διὸ
<span class="lb" data-page="18b.106" data-line="17" id="l18b.106.17"></span>καὶ τὸ σπέρμα αὐτὸ θορὸν ὀνομάζουσι καὶ μάλιστα ὅσοι τὴν
<span class="lb" data-page="18b.106" data-line="18" id="l18b.106.18"></span>δύναμιν αὐτοῦ σπέρμα καλοῦσιν, οὐ τὴν σωματικὴν οὐσίαν.
<span class="pb" data-page="18b.107" id="p18b.107"></span>
<span class="lb" data-page="18b.107" data-line="1" id="l18b.107.1"></span>ἀλλὰ μὴν καὶ ὅτι τὰς φλεγμονὰς ἐργάζεται τὸ κατασκῆψαν
<span class="lb" data-page="18b.107" data-line="2" id="l18b.107.2"></span>αἷμα τοῖς φλεγμήνασι μορίοις, ὡς ἐν ἀρχῇ μὲν <span class="milestone ed1page" data-n="5.134" data-unit="ed1page" id="ed1page.5.134"></span>αὐτὰ
<span class="lb" data-page="18b.107" data-line="3" id="l18b.107.3"></span>μόνα τὰ ἀγγεῖα πληρῶσαί τε καὶ διατεῖναι· μετὰ ταῦτα δὲ
<span class="lb" data-page="18b.107" data-line="4" id="l18b.107.4"></span>καὶ τὰς παρακειμένας αὐτοῖς κενὰς χώρας, πολλὰς καὶ μικρὰς
<span class="lb" data-page="18b.107" data-line="5" id="l18b.107.5"></span>οὔσας καθ’ ἕκαστον μόριον, ἐν τῷ περὶ τῶν παρὰ φύσιν
<span class="lb" data-page="18b.107" data-line="6" id="l18b.107.6"></span>ὄγκων δέδεικται. λέλεκται δὲ κἀν τῷ περὶ τῆς ἀνωμάλου
<span class="lb" data-page="18b.107" data-line="7" id="l18b.107.7"></span>δυσκρασίας. τοῦτο γοῦν τὸ αἷμα κατὰ μικρὰ μόρια
<span class="lb" data-page="18b.107" data-line="8" id="l18b.107.8"></span>παρεσπαρμένον τοῖς φλεγμαίνουσι μορίοις, ὡς ἂν ἔξω τῶν
<span class="lb" data-page="18b.107" data-line="9" id="l18b.107.9"></span>ἰδίων ἀγγείων γεγενημένον, ἐπανελθεῖν μὲν εἰς τὴν ἀρχαίαν
<span class="lb" data-page="18b.107" data-line="10" id="l18b.107.10"></span>φύσιν οὐκέτι δύναται. μεταβάλλεται δὲ καὶ σήπεται, καθότι
<span class="lb" data-page="18b.107" data-line="11" id="l18b.107.11"></span>καὶ πάνθ’ ὅσα θερμαίνεται σφοδρότερον ἐν ἀλλοτρίῳ χωρίῳ.
<span class="lb" data-page="18b.107" data-line="12" id="l18b.107.12"></span>ἐὰν μὲν οὖν ἐπὶ πλεῖστον ᾖ ἐξεστηκὸς τῆς οἰκείας
<span class="lb" data-page="18b.107" data-line="13" id="l18b.107.13"></span>εὐκρασίας τὸ ἔμφυτον θερμὸν, ὡς ἐν ἀψύχῳ σώματι σήπεται
<span class="lb" data-page="18b.107" data-line="14" id="l18b.107.14"></span>τὸ αἷμα. διασώζοντος δ’ αὐτοῦ τινα δύναμιν, ἐπίμικτός
<span class="lb" data-page="18b.107" data-line="15" id="l18b.107.15"></span>τις αὐτοῦ ἡ μεταβολὴ πρός τε τῆς παρὰ φύσιν αἰτίας καὶ
<span class="lb" data-page="18b.107" data-line="16" id="l18b.107.16"></span>τῆς κατὰ φύσιν ἀποτελεῖται. σηπούσης μὲν τῆς παρὰ φύσιν
<span class="lb" data-page="18b.107" data-line="17" id="l18b.107.17"></span>αἰτίας, πεττούσης δὲ τῆς κατὰ φύσιν. ὁποτέρα δ’ αὐτῶν
<span class="pb" data-page="18b.108" id="p18b.108"></span>
<span class="lb" data-page="18b.108" data-line="1" id="l18b.108.1"></span>μᾶλλον κρατήσει, κατ’ ἐκείνην αὐτὴν ἐξ ἀνάγκης καὶ τὰ
<span class="lb" data-page="18b.108" data-line="2" id="l18b.108.2"></span>γνωρίσματα προσέρχεται, τά τε τῆς χρόας καὶ ὀδμῆς καὶ
<span class="lb" data-page="18b.108" data-line="3" id="l18b.108.3"></span>συστάσεως. ἐκ δὲ τούτων, ὡς ἔφην, ἀποδεδειγμένων ἐν ἑτέραις
<span class="lb" data-page="18b.108" data-line="4" id="l18b.108.4"></span>πραγματείαις ἀκόλουθόν ἐστι συλλογίσασθαι τὸ καλῶς
<span class="lb" data-page="18b.108" data-line="5" id="l18b.108.5"></span>μεταβεβλημένον εἰς πῦον αἷμα. πρῶτον μὲν μὴ σεσῆφθαι,
<span class="lb" data-page="18b.108" data-line="6" id="l18b.108.6"></span>μᾶλλον δὲ πεπέφθαι, δεύτερον δὲ συνεμφαίνεσθαι μέν τι
<span class="lb" data-page="18b.108" data-line="7" id="l18b.108.7"></span>τῆς παρὰ φύσιν ἐν αὐτῷ σηπεδόνος, ὀλίγον δ’ εἶναι τοῦτο
<span class="lb" data-page="18b.108" data-line="8" id="l18b.108.8"></span>καὶ, καθάπερ Ἱπποκράτης εἶπεν, ὡς ἥκιστα δυσῶδες. τὸ γὰρ
<span class="lb" data-page="18b.108" data-line="9" id="l18b.108.9"></span>ὡς ἥκιστα ταὐτὸν σημαίνει τῷ ὡς ἐλάχιστα· πρὸς τούτοις
<span class="lb" data-page="18b.108" data-line="10" id="l18b.108.10"></span>δηλονότι καὶ τὴν χρόαν αὐτοῦ παραπλησίαν εἰκός ἐστι γίνεσθαι
<span class="lb" data-page="18b.108" data-line="11" id="l18b.108.11"></span>τῷ σπέρματι, λευκὴν μὲν, οὐ μὴν ἀκριβῶς γε τοιαύτην
<span class="lb" data-page="18b.108" data-line="12" id="l18b.108.12"></span>ὁποία τῆς χιόνος ἐστίν. εἰς γὰρ τὴν τῶν στερεῶν σωμάτων
<span class="lb" data-page="18b.108" data-line="13" id="l18b.108.13"></span>ἄγεται χρόαν ὑπὸ τῆς φύσεως ἀκριβῶς μὲν τὸ
<span class="lb" data-page="18b.108" data-line="14" id="l18b.108.14"></span>σπέρμα, μετρίως δὲ τὸ πῦον, ἐπειδὴ τῷ μὲν σπέρματι τῆς
<span class="lb" data-page="18b.108" data-line="15" id="l18b.108.15"></span>παρὰ φύσιν αἰτίας οὐδὲν μέμικται, τῷ πύῳ δ’ οὐκ ἀεὶ μὲν
<span class="lb" data-page="18b.108" data-line="16" id="l18b.108.16"></span>ἴσον, ὡς ἐῤῥέθη, μέμικται δ’ οὖν τι πάντως, ἔξω τῶν οἰκείων
<span class="lb" data-page="18b.108" data-line="17" id="l18b.108.17"></span>ὀργάνων γενομένου τοῦ αἵματος. αὕτη μὲν οὖν ἡ αἰτία
<span class="pb" data-page="18b.109" id="p18b.109"></span>
<span class="lb" data-page="18b.109" data-line="1" id="l18b.109.1"></span>τοῦ λευκὸν γίνεσθαι τὸ σπέρμα καὶ τὸ πῦον. ὁμοιοῦται
<span class="lb" data-page="18b.109" data-line="2" id="l18b.109.2"></span>γάρ πως τοῖς στερεοῖς σώμασι καὶ τὸ πῦον, ἅπερ ἐστὶν οἵ
<span class="lb" data-page="18b.109" data-line="3" id="l18b.109.3"></span>τε τῶν ἀγγείων χιτῶνες καὶ τὰ νεῦρα καὶ οἱ σύνδεσμοι καὶ
<span class="lb" data-page="18b.109" data-line="4" id="l18b.109.4"></span>οἱ ὑμένες, οἵ τε χόνδροι καὶ τὰ ὀστᾶ. ἡ δ’ αὐτὴ καὶ τοῦ
<span class="lb" data-page="18b.109" data-line="5" id="l18b.109.5"></span>τὸ ὑφιστάμενον ἐν τοῖς οὔροις λευκὸν ὑπάρχειν αἰτία. καὶ
<span class="lb" data-page="18b.109" data-line="6" id="l18b.109.6"></span>γὰρ καὶ τοῦτο τῷ πύῳ τὴν γένεσιν ἀνάλογον ἔχει, μεταξὺ
<span class="lb" data-page="18b.109" data-line="7" id="l18b.109.7"></span>τεταγμένην ἐκείνου τε καὶ τῶν κατὰ φύσιν χυμῶν. ὅσον
<span class="lb" data-page="18b.109" data-line="8" id="l18b.109.8"></span>γὰρ τῆς τροφῆς ἐν τῇ τοῦ αἵματος γενέσει τὴν ἀπὸ τῆς
<span class="lb" data-page="18b.109" data-line="9" id="l18b.109.9"></span>φύσεως ἐνέργειαν ἐξέφυγε, τοῖς οὔροις ὑφίσταται, οὔθ’ ὡς
<span class="lb" data-page="18b.109" data-line="10" id="l18b.109.10"></span>τὸ αἷμα μεταβληθὲν ὑπ’ αὐτῆς οὔθ’ ὡς τὸ πῦον τῆς παρὰ
<span class="lb" data-page="18b.109" data-line="11" id="l18b.109.11"></span>φύσιν αἰτίας ἐν τῇ γενέσει μεταλαβόν.
</p>
<span class="lb rule" data-page="18b.109" data-line="12" id="l18b.109.12"></span>
          </article>

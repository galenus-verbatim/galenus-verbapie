<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.5">
<span class="pb page1" data-page="18b.22" id="p18b.22"></span>
<span class="milestone ed1page page1" data-n="5.120" data-unit="ed1page" id="ed1page.5.120"></span>
<span class="milestone ed2page page1" data-n="8.589" data-unit="ed2page" id="ed2page.8.589"></span>
<span class="lb head" data-page="18b.22" data-line="11" id="l18b.22.11"></span>
            <blockquote class="quote lemma">
<span class="lb" data-page="18b.22" data-line="12" id="l18b.22.12"></span>Σκέπτεσθαι δὲ χρὴ ᾧδε ἐν τοῖσιν ὀξέσι νοσήμασι· πρῶτον
<span class="lb" data-page="18b.22" data-line="13" id="l18b.22.13"></span>μὲν τὸ πρόσωπον τοῦ νοσέοντος,<span class="milestone ed1page" data-n="5.121" data-unit="ed1page" id="ed1page.5.121"></span> εἰ ὅμοιόν ἐστι
<span class="lb" data-page="18b.22" data-line="14" id="l18b.22.14"></span>τοῖσι τῶν ὑγιαινόντων, μάλιστα δὲ εἰ αὐτῷ ἑωυτῷ, οὕτω
<span class="lb" data-page="18b.22" data-line="15" id="l18b.22.15"></span>γὰρ ἂν εἴη ἄριστον. τὸ δὲ ἐναντιώτατον τοῦ ὁμοίου
<span class="lb" data-page="18b.22" data-line="16" id="l18b.22.16"></span>δεινότατον.
</blockquote>
<span class="lb rule" data-page="18b.22" data-line="17" id="l18b.22.17"></span>
            <span class="pb" data-page="18b.23" id="p18b.23"></span>
            <p>
<span class="lb" data-page="18b.23" data-line="1" id="l18b.23.1"></span><span class="milestone ed2page" data-n="8.590" data-unit="ed2page" id="ed2page.8.590"></span>Ὅτι μὲν οὖν ὁ λόγος αὐτῷ περὶ τῶν ὀξέων
<span class="lb" data-page="18b.23" data-line="2" id="l18b.23.2"></span>νοσημάτων ἐν τούτῳ τῷ βιβλίῳ γεγένηται σαφῶς ἐδήλωσεν.
<span class="lb" data-page="18b.23" data-line="3" id="l18b.23.3"></span>ἄρχεται δὲ τῆς διδασκαλίας ἀπὸ τῶν κατὰ τὸ πρόσωπον
<span class="lb" data-page="18b.23" data-line="4" id="l18b.23.4"></span>σημείων, ὡς ἂν πρώτων τε φαινομένων καὶ μεγάλην ἐχόντων
<span class="lb" data-page="18b.23" data-line="5" id="l18b.23.5"></span>δύναμιν. ὅτι μὲν οὖν πρῶτα φαίνεται ταῦτα πρόδηλον
<span class="lb" data-page="18b.23" data-line="6" id="l18b.23.6"></span>παντί· ὅτι δὲ καὶ μεγάλην ἔχει δύναμιν εἰς πρόγνωσιν
<span class="lb" data-page="18b.23" data-line="7" id="l18b.23.7"></span>ἐφεξῆς μαθήσῃ. πρῶτον δ’ ἀναμνήσθητί μοι τοῦ κοινοῦ
<span class="lb" data-page="18b.23" data-line="8" id="l18b.23.8"></span>τῆς τέχνης ὅλης αὐτοῦ προοιμίου γραφέντος ἐν τῷ κατ’
<span class="lb" data-page="18b.23" data-line="9" id="l18b.23.9"></span>ἰητρεῖον ἢ ὅμοια ἢ ἀνόμοια ἐξ ἀρχῆς ἀπὸ τῶν μεγίστων,
<span class="lb" data-page="18b.23" data-line="10" id="l18b.23.10"></span>εἶτα ἀπὸ τῶν ῥηΐστων, ἀπὸ τῶν πάντη πάντως προερχομένων,
<span class="lb" data-page="18b.23" data-line="11" id="l18b.23.11"></span>ἃ καὶ ἰδεῖν τῇ ὄψει καὶ τῇ ἁφῇ καὶ τῇ ἀκοῇ καὶ τῇ
<span class="lb" data-page="18b.23" data-line="12" id="l18b.23.12"></span>γλώσσῃ καὶ τῇ γνώμῃ ἐστὶν αἰσθέσθαι, οὐ γὰρ ἡ πρόγνωσις
<span class="lb" data-page="18b.23" data-line="13" id="l18b.23.13"></span>μόνον, ἀλλὰ καὶ ἡ τῶν ποιητέων ἔνδειξις ἀπὸ τουτέων
<span class="lb" data-page="18b.23" data-line="14" id="l18b.23.14"></span>ἄρχεται. περὶ οὖν τῶν ποιητέων ἐν τοῖς τῆς θεραπευτικῆς
<span class="lb" data-page="18b.23" data-line="15" id="l18b.23.15"></span>εἴρηται μεθόδου γράμμασι· περὶ δὲ τῶν προγνώσεων ἐνταυθοῖ
<span class="lb" data-page="18b.23" data-line="16" id="l18b.23.16"></span>σκόπει πάλιν ἀναμνησθεὶς ὡς οὐ τὰ μέλλοντα μόνον,
<span class="lb" data-page="18b.23" data-line="17" id="l18b.23.17"></span>ἀλλὰ καὶ τὰ προγεγονότα καὶ τὰ νῦν ὄντα κατὰ τὸ
<span class="lb" data-page="18b.23" data-line="18" id="l18b.23.18"></span>σῶμα διά τινων σημείων εὑρίσκειν ἐκ τοῦ προγνωστικοῦ
<span class="pb" data-page="18b.24" id="p18b.24"></span>
<span class="lb" data-page="18b.24" data-line="1" id="l18b.24.1"></span>μέρους τῆς τέχνης ἐστίν. ἀλλὰ τὴν γε τῶν ἐνεστώτων γνῶσιν
<span class="lb" data-page="18b.24" data-line="2" id="l18b.24.2"></span>ἰδίᾳ προσηγορίᾳ καλεῖν εἰθίσμεθα διάγνωσιν. ἐπισκέπτεσθαι
<span class="lb" data-page="18b.24" data-line="3" id="l18b.24.3"></span>δὲ κελεύει τὸ πρόσωπον τοῦ νοσέοντος ἐξ ἀρχῆς
<span class="lb" data-page="18b.24" data-line="4" id="l18b.24.4"></span>εἰ ὅμοιον ἢ ἀνόμοιόν ἐστι τῷ τῶν ὑγιαινόντων, ἔτι δὲ μᾶλλον
<span class="lb" data-page="18b.24" data-line="5" id="l18b.24.5"></span>εἰ αὐτὸ ἑωυτῷ. καὶ γὰρ καὶ τοῦτο τὸ σημεῖον τῶν
<span class="lb" data-page="18b.24" data-line="6" id="l18b.24.6"></span>Ἱπποκράτους δογμάτων ἐστὶν, ὡς μὴ μόνον ἀπὸ τῆς κοινῆς
<span class="lb" data-page="18b.24" data-line="7" id="l18b.24.7"></span>φύσεως ἁπάντων, ἀλλὰ καὶ τῆς ἰδίας ἑκάστου σκέπτεσθαι
<span class="lb" data-page="18b.24" data-line="8" id="l18b.24.8"></span>πάντα κατὰ τὴν τέχνην. καὶ γὰρ ὁπότε παραβάλλειν ἠξίου
<span class="lb" data-page="18b.24" data-line="9" id="l18b.24.9"></span>τὰ πεπονθότα μόρια τοῖς ὑγιαίνουσι, συνεβούλευε μὴ τὰ
<span class="lb" data-page="18b.24" data-line="10" id="l18b.24.10"></span>ἀλλότρια καθορᾷν, ἀλλὰ τοῦ πεπονθότος αὐτοῦ. ἄριστον
<span class="lb" data-page="18b.24" data-line="11" id="l18b.24.11"></span>μὲν οὖν ἐστι πρόσωπον ἀνθρώπου κάμνοντος ὅταν ὁμοιότατον
<span class="lb" data-page="18b.24" data-line="12" id="l18b.24.12"></span>ἑαυτῷ διαμένῃ, χαλεπώτατον δὲ ὅταν ἐναντιώτατον γένηται.
<span class="lb" data-page="18b.24" data-line="13" id="l18b.24.13"></span>τὰ δὲ ἐν τῷ μεταξὺ τοῦ ἀρίστου τε καὶ χειρίστου
<span class="lb" data-page="18b.24" data-line="14" id="l18b.24.14"></span>οἷα σὸν ἔργον ἤδη σκοπεῖσθαι καὶ ἄκρων ἀφωρισμένων.
<span class="lb" data-page="18b.24" data-line="15" id="l18b.24.15"></span>τὰ μὲν γὰρ καὶ ἐγγυτέρω τοῦ ἀρίστου βελτίω, τὰ δ’ ἐγγυτέρω
<span class="lb" data-page="18b.24" data-line="16" id="l18b.24.16"></span>τοῦ χειρίστου χείρω. μέσα δ’ ἀμφοῖν ἐστι τὰ μηδετέρου
<span class="lb" data-page="18b.24" data-line="17" id="l18b.24.17"></span>πλέον ἀφιστάμενα. τὸ μὲν οὖν ἄριστον πρόσωπον
<span class="lb" data-page="18b.24" data-line="18" id="l18b.24.18"></span>ἑνὶ κεφαλαίῳ περιλαβὼν ἐδήλωσε. τὸ γὰρ ὁμοιότατον τῷ
<span class="pb" data-page="18b.25" id="p18b.25"></span>
<span class="lb" data-page="18b.25" data-line="1" id="l18b.25.1"></span>κατὰ φύσιν ἄριστον, τὸ δ’ ἐναντιώτατον ὡς ἂν οὐδὲ σύντροφον
<span class="lb" data-page="18b.25" data-line="2" id="l18b.25.2"></span>ἡμῖν ὑπάρχον. τὸ δὲ προγινωσκόμενον αὐτὸς ἐκ
<span class="lb" data-page="18b.25" data-line="3" id="l18b.25.3"></span>τῶν κατὰ μέρος ἐδίδαξε γνωρισμάτων, ὧν ἕκαστον ἰδίᾳ προχειριοῦμαι
<span class="lb" data-page="18b.25" data-line="4" id="l18b.25.4"></span>διὰ τῶν ἐφεξῆς γεγραμμένων.
</p>
<span class="lb rule" data-page="18b.25" data-line="5" id="l18b.25.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.8">
<span class="pb page1" data-page="18b.32" id="p18b.32"></span>
<span class="milestone ed1page page1" data-n="5.122" data-unit="ed1page" id="ed1page.5.122"></span>
<span class="milestone ed2page page1" data-n="8.592" data-unit="ed2page" id="ed2page.8.592"></span>
<span class="lb head" data-page="18b.32" data-line="8" id="l18b.32.8"></span>
            <blockquote class="quote lemma">
<span class="lb" data-page="18b.32" data-line="9" id="l18b.32.9"></span><span class="milestone ed2page" data-n="8.593" data-unit="ed2page" id="ed2page.8.593"></span>Ἢν μὲν οὖν ἐν ἀρχῇ τῆς νούσου τὸ πρόσωπον
<span class="lb" data-page="18b.32" data-line="10" id="l18b.32.10"></span>τοιοῦτον ᾖ καὶ μήπω οἷόν τε ᾖ τοῖσιν ἄλλοισι σημείοισι
<span class="lb" data-page="18b.32" data-line="11" id="l18b.32.11"></span>ξυντεκμαίρεσθαι, ἐπανερέσθαι χρὴ, μὴ ἠγρύπνηκεν ὁ ἄνθρωπος
<span class="lb" data-page="18b.32" data-line="12" id="l18b.32.12"></span>ἢ τὰ τῆς κοιλίης ἐξυγρασμένα εἴη ἰσχυρῶς ἢ
<span class="lb" data-page="18b.32" data-line="13" id="l18b.32.13"></span>λιμῶδές τι ἔχῃ αὐτόν. καὶ ἢν μέν τι τουτέων ὁμολογέῃ,
<span class="lb" data-page="18b.32" data-line="14" id="l18b.32.14"></span>ἧσσον νομίζειν δεινὸν εἶναι. κρίνεται δὲ τὰ τοιαῦτα ἐν
<span class="lb" data-page="18b.32" data-line="15" id="l18b.32.15"></span>ἡμέρῃ τε καὶ νυκτὶ, ἢν διὰ ταύτας τὰς προφάσιας τὸ
<span class="lb" data-page="18b.32" data-line="16" id="l18b.32.16"></span>πρόσωπον τοιοῦτον ᾖ. ἢν δὲ μηδὲν τουτέων φησὶν εἶναι
<span class="lb" data-page="18b.32" data-line="17" id="l18b.32.17"></span>μηδ’ ἐν τῷ χρόνῳ τῷ προειρημένῳ καταστῇ, εἰδέναι
<span class="lb" data-page="18b.32" data-line="18" id="l18b.32.18"></span>χρὴ τοῦτο τὸ σημεῖον θανατῶδες ἐόν.
</blockquote>
<span class="lb rule" data-page="18b.32" data-line="19" id="l18b.32.19"></span>
            <span class="pb" data-page="18b.33" id="p18b.33"></span>
            <p>
<span class="lb" data-page="18b.33" data-line="1" id="l18b.33.1"></span>Ὀλέθριον μὲν ἐσχάτως ἐστὶ καὶ ἀνίατον νόσημα, καθ’
<span class="lb" data-page="18b.33" data-line="2" id="l18b.33.2"></span>ὃ νεκρῶδες εὐθὺς ἐν ἀρχῇ τὸ πρόσωπον ἐγένετο χωρὶς τῆς
<span class="lb" data-page="18b.33" data-line="3" id="l18b.33.3"></span>ἔξωθεν αἰτίας. τούτου δ’ ἧττόν ἐστι κινδυνῶδες, εἰ διά
<span class="lb" data-page="18b.33" data-line="4" id="l18b.33.4"></span>τινα αἰτίαν προφανῆ, καθάπερ εἰ τύχοι διὰ σφοδρὰν ἀγρυπνίαν
<span class="lb" data-page="18b.33" data-line="5" id="l18b.33.5"></span>ἢ ἔνδειαν τροφῆς ἢ ῥεῦμα γαστρός. ἄμεινον μὲν γὰρ
<span class="lb" data-page="18b.33" data-line="6" id="l18b.33.6"></span>μηδ’ ὑπὸ τῶν τοιούτων αἰτίων ἐσχάτως καταλύεσθαι τὴν
<span class="lb" data-page="18b.33" data-line="7" id="l18b.33.7"></span>δύναμιν ἐν ἀρχῇ τοῦ νοσήματος. ἧττον δέ ἐστι κινδυνῶδες,
<span class="lb" data-page="18b.33" data-line="8" id="l18b.33.8"></span>εἰ διά τι τούτων εἴη γεγονὸς, ἀλλ’ οὐ διὰ τὴν τοῦ νοσήματος
<span class="lb" data-page="18b.33" data-line="9" id="l18b.33.9"></span>κακοήθειαν. ἥτις δέ ἐστιν ἡ διάθεσις τοῦ σώματος,
<span class="lb" data-page="18b.33" data-line="10" id="l18b.33.10"></span>ἐν ᾗ τοιοῦτον ἀποτελεῖται τὸ πρόσωπον, εὐθὺς ἐν ταῖς πρώταις
<span class="lb" data-page="18b.33" data-line="11" id="l18b.33.11"></span>ἡμέραις ἤδη σοι φράσω σαφῶς διὰ βραχέων. ὁπόταν
<span class="lb" data-page="18b.33" data-line="12" id="l18b.33.12"></span>ἀῤῥωστία τῆς καθεκτικῆς τοῦ ζώου δυνάμεως εἰς ταὐτὸν
<span class="lb" data-page="18b.33" data-line="13" id="l18b.33.13"></span>ἀφίκηται λεπτότητι χυμῶν ἅμα θερμῷ πυρετῷ, διὰ μὲν τὴν
<span class="lb" data-page="18b.33" data-line="14" id="l18b.33.14"></span>ἀῤῥωστίαν ἀποκρίνεταί τι συνεχῶς ἀόρατον ὑπὸ σμικρότητος
<span class="lb" data-page="18b.33" data-line="15" id="l18b.33.15"></span>ἔξω τοῦ δέρματος ὡσανεὶ λεπτομερῶν ἀποῤῥεόντων
<span class="lb" data-page="18b.33" data-line="16" id="l18b.33.16"></span>χυμῶν, ὁ δὲ πυρετὸς ἔτι δὴ καὶ μᾶλλον ἐκδαπανᾷ μὲν
<span class="lb" data-page="18b.33" data-line="17" id="l18b.33.17"></span>τοὺς λεπτοτάτους χυμοὺς, ἐπιλεπτύνει δὲ τοὺς ἧττον τοιούτους,
<span class="lb" data-page="18b.33" data-line="18" id="l18b.33.18"></span>ὡς μὴ διαλείπειν τὴν κένωσιν, ἀλλ’ ἐοικέναι συνεχέσιν
<span class="pb" data-page="18b.34" id="p18b.34"></span>
<span class="lb" data-page="18b.34" data-line="1" id="l18b.34.1"></span>ἐμέτοις ἢ διαῤῥοίαις γαστρὸς ἢ τῇ δι’ οὔρων ἀμέτρῳ κενώσει.
<span class="lb" data-page="18b.34" data-line="2" id="l18b.34.2"></span>πλὴν ἐκεῖναι μὲν αἱ κενώσεις αἰσθηταὶ καὶ ταύτῃ διαφέρουσιν.
<span class="lb" data-page="18b.34" data-line="3" id="l18b.34.3"></span>ἣν δὲ νῦν ἐγὼ διηγησάμην διὰ λεπτότητα τῶν
<span class="lb" data-page="18b.34" data-line="4" id="l18b.34.4"></span>κενουμένων ἀόρατός ἐστιν. οὔκουν οὐδὲ συνέστη ποτὲ τὸ
<span class="lb" data-page="18b.34" data-line="5" id="l18b.34.5"></span>τοιοῦτον πρόσωπον ἐπὶ φλεγματώδει νοσήματι, καθάπερ
<span class="lb" data-page="18b.34" data-line="6" id="l18b.34.6"></span>οὐδ’ ἐπὶ πληθωρικῷ διὰ πλεονεξίαν αἵματος, ἀλλ’ ἔνδειάν
<span class="lb" data-page="18b.34" data-line="7" id="l18b.34.7"></span>τε μᾶλλον εἶναι δεῖ κατὰ τὸ σῶμα καὶ κόπους τινὰς προηγεῖσθαι
<span class="lb" data-page="18b.34" data-line="8" id="l18b.34.8"></span>καὶ φροντίδας. ἐπὶ τοιούτῳ γὰρ ἀθροίζεται χυμὸς
<span class="lb" data-page="18b.34" data-line="9" id="l18b.34.9"></span>πικρόχολος. εἰ δὲ καὶ τὸ χωρίον εἴη θερμὸν καὶ ἡ ὥρα
<span class="lb" data-page="18b.34" data-line="10" id="l18b.34.10"></span>τοῦ ἔτους θερινὴ καὶ ἡ κατάστασις θερμὴ καὶ ξηρὰ, τότε
<span class="lb" data-page="18b.34" data-line="11" id="l18b.34.11"></span>δὴ καὶ μᾶλλον ἕτοιμον ἁλῶναι τοιαύτῃ διαθέσει, καὶ πολὺ
<span class="lb" data-page="18b.34" data-line="12" id="l18b.34.12"></span>μᾶλλον, εἰ χολωδέστερος ὁ ἄνθρωπος εἴη φύσει. καὶ μὴν καὶ
<span class="lb" data-page="18b.34" data-line="13" id="l18b.34.13"></span>ῥᾳδίως ἔνιοι διαφοροῦνταί τε καὶ διαπνέονται καὶ οἱ τὸ
<span class="lb" data-page="18b.34" data-line="14" id="l18b.34.14"></span>στόμα τῆς γαστρὸς ἔχοντες ἀσθενές. ἅπερ εἰ καὶ αὐτὰ
<span class="lb" data-page="18b.34" data-line="15" id="l18b.34.15"></span>συνέλθοι τοῖς προειρημένοις ἑτοιμότατον, ἁλῶναι τὸ τοιοῦτον
<span class="lb" data-page="18b.34" data-line="16" id="l18b.34.16"></span>σῶμα τῇ τὸ νεκρῶδες πρόσωπον ἐργαζομένῃ διαθέσει.
<span class="lb" data-page="18b.34" data-line="17" id="l18b.34.17"></span>τοῦτ’ οὖν γινώσκων τις οὐκ εἰς πρόγνωσιν μόνον, ἀλλὰ καὶ
<span class="lb" data-page="18b.34" data-line="18" id="l18b.34.18"></span>εἰς θεραπείας εὕρεσιν ὁδηγήσεται σκοπὸν ἔχων στηρίζειν
<span class="pb" data-page="18b.35" id="p18b.35"></span>
<span class="lb" data-page="18b.35" data-line="1" id="l18b.35.1"></span>τὴν δύναμιν εὐστομάχοις τροφαῖς. ἀλλὰ τοῦτο μὲν ὡς ὁδοῦ
<span class="lb" data-page="18b.35" data-line="2" id="l18b.35.2"></span>τι πάρεργον οὐ σμικρὸν εἰρήσθω. περὶ δὲ τῶν ἔξωθεν αἰτίων
<span class="lb" data-page="18b.35" data-line="3" id="l18b.35.3"></span>ἐπισκεπτέον ἀκριβέστερον. ἔστι δὲ ὧν μὲν αὐτὸς ὀνομαστὶ
<span class="lb" data-page="18b.35" data-line="4" id="l18b.35.4"></span>ἐμνημόνευσε, λιμὸς, ἀγρυπνία καὶ διάῤῥοια. προσθεῖναι
<span class="lb" data-page="18b.35" data-line="5" id="l18b.35.5"></span>δ’ ἔξεστί σοι καὶ τὰ τούτοις ὅμοια, κένωσιν ἄμετρον
<span class="lb" data-page="18b.35" data-line="6" id="l18b.35.6"></span>αἵματος ἐκ ῥινῶν ἢ μήτρας ἢ αἱμοῤῥοΐδος ἢ τραύματος ἢ
<span class="lb" data-page="18b.35" data-line="7" id="l18b.35.7"></span>ὁπωσοῦν ἑτέρως. <span class="milestone ed2page" data-n="8.594" data-unit="ed2page" id="ed2page.8.594"></span>ἔτι τε λύπην σφοδρὰν, ἐφ’ αἷς
<span class="lb" data-page="18b.35" data-line="8" id="l18b.35.8"></span>τισιν αἰτίαις συστῇ. τάχα δ’ εὔλογον ταύτην ὑπολαμβάνειν
<span class="lb" data-page="18b.35" data-line="9" id="l18b.35.9"></span>εἰρῆσθαι δυνάμει πρὸς Ἱπποκράτους ἐν τῷ τῆς ἀγρυπνίας
<span class="lb" data-page="18b.35" data-line="10" id="l18b.35.10"></span>λόγῳ. γίνεται μὲν γὰρ καὶ δι’ ἄλλας αἰτίας ἀγρυπνία, γίνεται
<span class="lb" data-page="18b.35" data-line="11" id="l18b.35.11"></span>μὲν δὴ καὶ διὰ λύπην, ὡς ἐπὶ πλέον ἥκειν λύπης
<span class="lb" data-page="18b.35" data-line="12" id="l18b.35.12"></span>ἀγρυπνίαν καὶ διὰ τοῦτο περιέχειν αὐτὴν εἰκότως λεχθήσεται.
<span class="lb" data-page="18b.35" data-line="13" id="l18b.35.13"></span>οὕτω δὲ καὶ ἡ γαστὴρ ἰσχυρῶς ὑπελθοῦσα παράδειγμά
<span class="lb" data-page="18b.35" data-line="14" id="l18b.35.14"></span>σοι πάσης ἀμέτρου κενώσεως ἔστω. τῷ γε μὴν ἐπιμελῶς
<span class="lb" data-page="18b.35" data-line="15" id="l18b.35.15"></span>τοῖς <span class="milestone ed1page" data-n="5.123" data-unit="ed1page" id="ed1page.5.123"></span>ἔργοις τῆς τέχνης ὡμιληκότι καὶ τρίβωνι
<span class="lb" data-page="18b.35" data-line="16" id="l18b.35.16"></span>τῆς ἑκάστου τῶν πραγμάτων ἰδέας ἐμφαίνεται πολλάκις ἡ
<span class="lb" data-page="18b.35" data-line="17" id="l18b.35.17"></span>ποιήσασα τὸ πρόσωπον τοιοῦτον αἰτία. δύσρητα δ’ αὐτῶν
<span class="lb" data-page="18b.35" data-line="18" id="l18b.35.18"></span>ἐστι τὰ γνωρίσματα καὶ διὰ τοῦτο διδάσκειν αὐτὰ λόγῳ, κἂν ﻿
<span class="pb" data-page="18b.36" id="p18b.36"></span>
<span class="lb" data-page="18b.36" data-line="1" id="l18b.36.1"></span>εἰδῶσιν οἱ πολλοὶ τῶν ἰατρῶν ἀφίστανται. πρὸς ἡμῶν δ’
<span class="lb" data-page="18b.36" data-line="2" id="l18b.36.2"></span>εἵρηται πάντα κατὰ τὰς οἰκείας πραγματείας, ὥστε καὶ σὺ
<span class="lb" data-page="18b.36" data-line="3" id="l18b.36.3"></span>μαθὼν αὐτὰ δυνήσῃ ποτὲ καὶ αὐτὸς εἰσελθὼν πρὸς ἄῤῥωστον
<span class="lb" data-page="18b.36" data-line="4" id="l18b.36.4"></span>ἀποφήνασθαι περὶ τῆς τὸ τοιοῦτον πρόσωπον ἐργασαμένης
<span class="lb" data-page="18b.36" data-line="5" id="l18b.36.5"></span>αἰτίας, καὶ μᾶλλον εἰ καὶ προηγησαμένην ἅπασαν
<span class="lb" data-page="18b.36" data-line="6" id="l18b.36.6"></span>δίαιταν εἰδείης τοῦ κάμνοντος, ἐπεσκεμμένος δ’ ἔτι περὶ
<span class="lb" data-page="18b.36" data-line="7" id="l18b.36.7"></span>τῆς κράσεως εἴης αὐτοῦ, καὶ πολὺ μᾶλλον, εἰ καὶ τῆς τῶν
<span class="lb" data-page="18b.36" data-line="8" id="l18b.36.8"></span>ἀρτηριῶν κινήσεως ἐμπειρίαν ἔχοις, ἔτι τε τῆς τοῦ πυρετοῦ
<span class="lb" data-page="18b.36" data-line="9" id="l18b.36.9"></span>ποιότητος. ὑποκείσθω γάρ τις ἕνεκα παραδείγματος ὥρᾳ
<span class="lb" data-page="18b.36" data-line="10" id="l18b.36.10"></span>θέρους ἐν καταστάσει θερμῇ καὶ ξηρᾷ χολώδης φύσει νεανίσκος
<span class="lb" data-page="18b.36" data-line="11" id="l18b.36.11"></span>ἐκ ταλαιπωρίας τε καὶ ἐνδείας καὶ λύπης ἠργμένος
<span class="lb" data-page="18b.36" data-line="12" id="l18b.36.12"></span>νοσεῖν. ἔστω δὲ αὐτοῦ καὶ ἡ θερμασία δάκνουσα σφοδρῶς
<span class="lb" data-page="18b.36" data-line="13" id="l18b.36.13"></span>τὴν ἁφὴν ἡμῶν, τὸ δ’ οὖρον χολῶδες, ὅ τε σφυγμὸς
<span class="lb" data-page="18b.36" data-line="14" id="l18b.36.14"></span>ἀῤῥωστίαν δυνάμεως ἐνδεικνύμενος, ὑπόπτευσον τὸν τοιοῦτον
<span class="lb" data-page="18b.36" data-line="15" id="l18b.36.15"></span>ἐν τῇ προκειμένῃ κατὰ τὸν λόγον τόνδε γενήσεσθαι καταστάσει,
<span class="lb" data-page="18b.36" data-line="16" id="l18b.36.16"></span>δι’ ἣν τὸ πρόσωπον νεκρῶδες ἐν τάχει ἕξει, μὴ
<span class="lb" data-page="18b.36" data-line="17" id="l18b.36.17"></span>φθάνον γε προσηκόντως τρέφεσθαι. μὴ τοίνυν ἔστω ταῦτα
<span class="lb" data-page="18b.36" data-line="18" id="l18b.36.18"></span>περὶ τὸν κάμνοντα μήτε προγεγονότα μήτε κατὰ τὴν πρώτην
<span class="pb" data-page="18b.37" id="p18b.37"></span>
<span class="lb" data-page="18b.37" data-line="1" id="l18b.37.1"></span>καὶ δευτέραν ἡμέραν πεφηνότα. τῇ τρίτῃ δ’ ἀφικομένῳ
<span class="lb" data-page="18b.37" data-line="2" id="l18b.37.2"></span>σοι φαινέσθω τὸ πρόσωπον, οἷον εἴρηται νῦν ὑφ’ Ἱπποκράτους.
<span class="lb" data-page="18b.37" data-line="3" id="l18b.37.3"></span>ἴσθι τοῦτον ἐπί τινι τῶν ἔξωθεν αἰτίων οὕτω
<span class="lb" data-page="18b.37" data-line="4" id="l18b.37.4"></span>πεπονθέναι. διάσκεψαι οὖν παρὰ σαυτῷ τί ποτε μᾶλλον
<span class="lb" data-page="18b.37" data-line="5" id="l18b.37.5"></span>αὐτῷ ἐνδέχεται γεγονέναι, πότερον ἔκκρισίν τινα πολλὴν ἢ
<span class="lb" data-page="18b.37" data-line="6" id="l18b.37.6"></span>ἀγρυπνίαν. ἐπ’ ἐνδείᾳ μὲν γὰρ οὐδ’ ἂν ἐγένετο τοιοῦτον
<span class="lb" data-page="18b.37" data-line="7" id="l18b.37.7"></span>ἀθρόως, ἄνευ τοῦ τά τε προηγησάμενα τῆς νόσου τοιαῦτα
<span class="lb" data-page="18b.37" data-line="8" id="l18b.37.8"></span>ὑπάρχειν, οἷα λέλεκται, καὶ τὴν φύσιν εἶναι τοιοῦτον οἷος
<span class="lb" data-page="18b.37" data-line="9" id="l18b.37.9"></span>εἴρηται. εἰ μὲν οὖν κατὰ τὴν προτεραίαν αὐτὸς ἑωρακὼς
<span class="lb" data-page="18b.37" data-line="10" id="l18b.37.10"></span>εἴης αὐτὸν, οὐδ’ ἂν ἔλαθέ σε μέλλουσα γενήσεσθαι πολλή
<span class="lb" data-page="18b.37" data-line="11" id="l18b.37.11"></span>τις ἔκκρισις αὐτομάτη. βεβαιότατα γὰρ αὐτῆς ἐστι τὰ γνωρίσματα
<span class="lb" data-page="18b.37" data-line="12" id="l18b.37.12"></span>καὶ λέλεκται πρὸς ἡμῶν ἔν τε τοῖς περὶ κρίσεων
<span class="lb" data-page="18b.37" data-line="13" id="l18b.37.13"></span>ὑπομνήμασι καὶ τῆς διὰ τῶν σφυγμῶν προγνώσεως, ὥστε
<span class="lb" data-page="18b.37" data-line="14" id="l18b.37.14"></span>ἔξεστί σοι παραχρῆμα θεασαμένῳ τὸν ἅνθρωπον ἀποφήνασθαι
<span class="lb" data-page="18b.37" data-line="15" id="l18b.37.15"></span>σφοδρὰν ἀγρυπνίαν γεγονέναι. καὶ γὰρ δὴ καὶ τοὺς
<span class="lb" data-page="18b.37" data-line="16" id="l18b.37.16"></span>ὀφθαλμοὺς αὐτοῦ θεάσῃ ξηροὺς ἱκανῶς ἐπὶ ταῖς ἀμέτροις
<span class="lb" data-page="18b.37" data-line="17" id="l18b.37.17"></span>αἰσθηταῖς κενώσεσιν οὐ γινομένους τοιούτους ὥσπερ ἐπ’
<span class="lb" data-page="18b.37" data-line="18" id="l18b.37.18"></span>ἀγρυπνίᾳ. ὄψει δὲ καὶ τὰ βλέφαρα δυσχερῶς ἀνατεινόμενα
<span class="pb" data-page="18b.38" id="p18b.38"></span>
<span class="lb" data-page="18b.38" data-line="1" id="l18b.38.1"></span>καὶ τοιαύτην ἔχοντα τὴν ἰδέαν ἐν τῷ καταφέρεσθαι καὶ
<span class="lb" data-page="18b.38" data-line="2" id="l18b.38.2"></span>ἀστήρικτα ὑπάρχειν, οἷα τοῖς κωματώδεσι γίγνεται. καὶ μὲν
<span class="lb" data-page="18b.38" data-line="3" id="l18b.38.3"></span>δὴ καὶ πρῶτόν σοι τότε φαινομένου τοῦ κάμνοντος, ἔμπροσθεν
<span class="lb" data-page="18b.38" data-line="4" id="l18b.38.4"></span>δὲ οὐδ’ ὅλως ἑωραμένου, τά τε τοιαῦτα γνωρίσματα
<span class="lb" data-page="18b.38" data-line="5" id="l18b.38.5"></span>καὶ τὰ τῶν σφυγμῶν ἐνδείξεταί τινα διάκρισιν. ἐπὶ μὲν
<span class="lb" data-page="18b.38" data-line="6" id="l18b.38.6"></span>ἀμέτροις ἐκκρίσεσι σώζοντός τι κἂν ὀλίγον ἐστὶ γνώρισμα
<span class="lb" data-page="18b.38" data-line="7" id="l18b.38.7"></span>τῆς ἰδέας τοῦ δηλοῦντος αὐτὰς, ἐπὶ δὲ ταῖς ἀγρυπνίαις
<span class="lb" data-page="18b.38" data-line="8" id="l18b.38.8"></span>χορδῆς τεταμένης ἔμφασιν ἔχοντος. τῷ δ’ ἐξ ἐνδείας μόνης
<span class="lb" data-page="18b.38" data-line="9" id="l18b.38.9"></span>εἰς τὴν εἰρημένην τοῦ προσώπου διάθεσιν ἀφικομένῳ,
<span class="lb" data-page="18b.38" data-line="10" id="l18b.38.10"></span>τῶν εἰρημένων γνωρισμάτων οὐδέτερα πάρεστιν, οὔτε τὰ
<span class="lb" data-page="18b.38" data-line="11" id="l18b.38.11"></span>τῆς ἐκκρίσεως οὔτε τὰ τῆς ἀγρυπνίας, ὥστε ἐκ συμβεβηκότων
<span class="lb" data-page="18b.38" data-line="12" id="l18b.38.12"></span>μᾶλλον<span class="milestone ed2page" data-n="8.595" data-unit="ed2page" id="ed2page.8.595"></span> ἤπερ ἐξ οἰκείων σημείων ἐπ’ ἐκείνων
<span class="lb" data-page="18b.38" data-line="13" id="l18b.38.13"></span>ἡ πρόγνωσις ἔσται σοι τοῦ δι’ ἔνδειαν τροφῆς εἰς τοιαύτην
<span class="lb" data-page="18b.38" data-line="14" id="l18b.38.14"></span>αὐτὸν ἦχθαι διάθεσιν. ἔτι δὲ μᾶλλον ἐὰν ὁ πυρετὸς τὴν
<span class="lb" data-page="18b.38" data-line="15" id="l18b.38.15"></span>ἰδιότητα τῆς διαφορητικῆς θερμασίας ἀκριβῶς ἐπισκεπτομένῳ
<span class="lb" data-page="18b.38" data-line="16" id="l18b.38.16"></span>σοι μὴ προσβάλλῃ, ὡς ἐάν γε φαίνηται τοιαύτη, δι’
<span class="lb" data-page="18b.38" data-line="17" id="l18b.38.17"></span>ἐκείνην μᾶλλον ἤ τι τῶν ἔξωθεν ὑποπτεύειν ἰσχνὸν οὕτω
<span class="lb" data-page="18b.38" data-line="18" id="l18b.38.18"></span>γεγονέναι τὸ πρόσωπον. χρονίζειν δὲ προσῆκεν ἁπτόμενον
<span class="pb" data-page="18b.39" id="p18b.39"></span>
<span class="lb" data-page="18b.39" data-line="1" id="l18b.39.1"></span>ὅλην τὴν χεῖρα περιβάλλοντα μὴ τῷ καρπῷ μόνῳ τοῦ κάμνοντος,
<span class="lb" data-page="18b.39" data-line="2" id="l18b.39.2"></span>ἀλλὰ καὶ τοῖς ἀνωτέρω μορίοις ἀκριβῶς προσέχοντα
<span class="lb" data-page="18b.39" data-line="3" id="l18b.39.3"></span>τὸν νοῦν, εἰ μὴ δριμεῖα μόνον ἐστὶν, ἀλλὰ συναναφέρει πολλὴν
<span class="lb" data-page="18b.39" data-line="4" id="l18b.39.4"></span>οὐσίαν ἅμα ἑαυτῇ σωματοειδῆ, καθάπερ τινὰ φλόγα
<span class="lb" data-page="18b.39" data-line="5" id="l18b.39.5"></span>διεξερχομένην, τό τε δέρμα τῆς σῆς χειρὸς ᾗ ψαύεις τοῦ
<span class="lb" data-page="18b.39" data-line="6" id="l18b.39.6"></span>κάμνοντος δέρματος, ἐγκαταβαίνουσάν τε σαφῶς τῷ βάθει.
<span class="lb" data-page="18b.39" data-line="7" id="l18b.39.7"></span>τοιοῦτοι γάρ εἰσιν οἱ τὸ προειρημένον πρόσωπον ἐργαζόμενοι
<span class="lb" data-page="18b.39" data-line="8" id="l18b.39.8"></span>πυρετοί. ταῦτα δ’, ὡς ἔφην, δύσρητα μέν ἐστιν, οὐ μὴν
<span class="lb" data-page="18b.39" data-line="9" id="l18b.39.9"></span>ἄῤῥητά γε παντάπασιν οὐδὲ δυσδιάγνωστα τοῖς γυμνασθεῖσιν
<span class="lb" data-page="18b.39" data-line="10" id="l18b.39.10"></span>ἀμφ’ αὐτά. καὶ πολλάκις ὑπ’ ἐμοῦ τεθεαμένοις τὰ
<span class="lb" data-page="18b.39" data-line="11" id="l18b.39.11"></span>τοιαῦτα προλεγόμενα πάντα πολύ τε μᾶλλον ἀσκοῦσι γνωρίζειν
<span class="lb" data-page="18b.39" data-line="12" id="l18b.39.12"></span>ἐπὶ τῶν ἔργων ἃ διὰ τῶν προγνωστικῶν ἐδιδάχθησαν
<span class="lb" data-page="18b.39" data-line="13" id="l18b.39.13"></span>πραγματειῶν. ἐκ μὲν τοῦ θεάσασθαι τὰ προλεγόμενα
<span class="lb" data-page="18b.39" data-line="14" id="l18b.39.14"></span>τὸ δυνατὸν αὐτῶν ἔργῳ μεμαθηκότες, οὐ προαπογινώσκοντες
<span class="lb" data-page="18b.39" data-line="15" id="l18b.39.15"></span>δὲ ἃ ἐν ἀρχῇ φαίνεται δυσδιάγνωστα. διδύμους γὰρ
<span class="lb" data-page="18b.39" data-line="16" id="l18b.39.16"></span>ἀδελφοὺς ὁμοιοτάτους ἅπαξ ἢ δὶς θεασάμενος οὐ διαγινώσκει
<span class="lb" data-page="18b.39" data-line="17" id="l18b.39.17"></span>τις, τῶν δ’ οἰκείων οὐδεὶς ἀγνοεῖ. ταῦτα μὲν οὖν εἰρήσθω
<span class="pb" data-page="18b.40" id="p18b.40"></span>
<span class="lb" data-page="18b.40" data-line="1" id="l18b.40.1"></span>μοι προτροπῆς ἕνεκα τῶν νέων καὶ μᾶλλον ὅσοι μὴ
<span class="lb" data-page="18b.40" data-line="2" id="l18b.40.2"></span>τεθέανται προλεγόμενα τὰ τοιαῦτα πάνθ’ ὑφ’ ἡμῶν. οὐ
<span class="lb" data-page="18b.40" data-line="3" id="l18b.40.3"></span>γὰρ μόνον ἀγρυπνίαν ἔχουσιν εἰπεῖν, ἀλλὰ καὶ ὅτι διὰ λύπην
<span class="lb" data-page="18b.40" data-line="4" id="l18b.40.4"></span>ἐπὶ τῷδέ τινι γεγενημένην. οὐδὲ γὰρ ὁ Ἐρασίστρατος
<span class="lb" data-page="18b.40" data-line="5" id="l18b.40.5"></span>ἰδὼν κορώνας πετομένας ἢ κόρακας ἐφώρασε τὸν ἔρωτα
<span class="lb" data-page="18b.40" data-line="6" id="l18b.40.6"></span>τοῦ νεανίσκου, οὐ μὴν οὐδ’, ὥς τινες ἔγραψαν, ἐρωτικὸν
<span class="lb" data-page="18b.40" data-line="7" id="l18b.40.7"></span>σφυζουσῶν ᾔσθετο τῶν ἀρτηριῶν τοῦ νεανίσκου. οὐδεὶς γάρ
<span class="lb" data-page="18b.40" data-line="8" id="l18b.40.8"></span>ἐστι σφυγμὸς ἴδιος ἔρωτος ἐξαίρετος, ἀλλ’ ὥσπερ κἀμοί
<span class="lb" data-page="18b.40" data-line="9" id="l18b.40.9"></span>ποτε ἐφάνη τῷ καρπῷ μὲν ἐπιβεβληκότι τοῦ νοσοῦντος τὴν
<span class="lb" data-page="18b.40" data-line="10" id="l18b.40.10"></span>χεῖρα, γυναικὸς δέ τινος ὀφθείσης τῶν κατὰ τὴν οἰκίαν,
<span class="lb" data-page="18b.40" data-line="11" id="l18b.40.11"></span>αὐτίκα μέντοι ἀνώμαλός τε καὶ ἄτακτος γινόμενος, ὀλίγῳ δὲ
<span class="lb" data-page="18b.40" data-line="12" id="l18b.40.12"></span>ὕστερον εἰς τὸ κατὰ φύσιν ἐπανελθὼν ἅμα τῷ διαχωρῆσαι
<span class="lb" data-page="18b.40" data-line="13" id="l18b.40.13"></span>τὴν ὀφθεῖσαν. ὁ γὰρ οὕτω τρεπόμενος σφυγμὸς κοινὸν
<span class="lb" data-page="18b.40" data-line="14" id="l18b.40.14"></span>ἐνδείκνυται ταραχῶδές τι πάθος ἐν τῇ τοῦ κάμνοντος γεγονέναι
<span class="lb" data-page="18b.40" data-line="15" id="l18b.40.15"></span>ψυχῇ. τὸ δὲ ταραχῶδες τοῦτο διακρίνειν προσήκει,
<span class="lb" data-page="18b.40" data-line="16" id="l18b.40.16"></span>διὰ τῶν ἅμα τούτῳ λεγομένων ἢ ὁρωμένων. καὶ γὰρ αὖ
<span class="lb" data-page="18b.40" data-line="17" id="l18b.40.17"></span>καὶ λεγομένων τινῶν εἰς ἀνωμαλίαν οἱ σφυγμοὶ τρέπονται, ﻿
<span class="pb" data-page="18b.41" id="p18b.41"></span>
<span class="lb" data-page="18b.41" data-line="1" id="l18b.41.1"></span>τῶν ἀῤῥώστων ταραττομένων ἐφ’ οἷς ἤκουσαν. ἀλλὰ περὶ
<span class="lb" data-page="18b.41" data-line="2" id="l18b.41.2"></span>μὲν τούτων ἰδίᾳ μοι γέγραπται κατὰ μίαν πραγματείαν, ἣ
<span class="lb" data-page="18b.41" data-line="3" id="l18b.41.3"></span>περὶ τοῦ προγινώσκειν ἐπιγέγραπται, νυνὶ δὲ ἐπὶ τὸ προκείμενον
<span class="lb" data-page="18b.41" data-line="4" id="l18b.41.4"></span>ἐπανίωμεν. ἦν δὲ τὸ προκείμενον ὅτι πολλὰ τῶν
<span class="lb" data-page="18b.41" data-line="5" id="l18b.41.5"></span>προγεγονότων τε καὶ παρόντων ἰατρὸς δύναται παρὰ τοῖς
<span class="lb" data-page="18b.41" data-line="6" id="l18b.41.6"></span>κάμνουσι λέγων θαυμάζεσθαι, καθάπερ καὶ τὰ νῦν προκείμενα
<span class="lb" data-page="18b.41" data-line="7" id="l18b.41.7"></span>κατὰ τὸν νῦν λόγον, ἀγρυπνίαν, διάῤῥοιαν, λιμόν.
<span class="lb" data-page="18b.41" data-line="8" id="l18b.41.8"></span>ἐνίοτε δὲ τὸ μὲν ἓν ἐξ αὐτῶν ἀφωρισμένως εἰπεῖν δύσκολον
<span class="lb" data-page="18b.41" data-line="9" id="l18b.41.9"></span>γίνεται. ὅτι δὲ ἐκ τῶν δυοῖν θάτερον ἢ ἐκ τῶν τριῶν γε
<span class="lb" data-page="18b.41" data-line="10" id="l18b.41.10"></span>πάντως ἕν τι δυνατὸν ἔσται βεβαίως προγνῶναι. φέρει δὲ
<span class="lb" data-page="18b.41" data-line="11" id="l18b.41.11"></span>καὶ τοῦτο παρὰ τοῖς ἀκούσασιν ἔπαινον, ἐν ἐπερωτήσει τῆς
<span class="lb" data-page="18b.41" data-line="12" id="l18b.41.12"></span>προγνώσεως γινομένης ᾧδέ πως. ἆρά γε δι’ ἀγρυπνίαν σφοδρὰν
<span class="lb" data-page="18b.41" data-line="13" id="l18b.41.13"></span>ἢ ἔνδειαν τροφῆς οὕτω λελέπτυνται; πολλάκις μὲν γὰρ
<span class="lb" data-page="18b.41" data-line="14" id="l18b.41.14"></span>ὁμολογοῦσιν ἀμφότερα καὶ θαυμάζουσι διττῶς τὸν ἰατρὸν,
<span class="lb" data-page="18b.41" data-line="15" id="l18b.41.15"></span>ἐνίοτε δὲ τὸ ἕτερον αὐτῶν ἀποκρίνονται θαυμάζοντες ἔτι
<span class="lb" data-page="18b.41" data-line="16" id="l18b.41.16"></span>καὶ οὕτω. <span class="milestone ed2page" data-n="8.596" data-unit="ed2page" id="ed2page.8.596"></span>τοῦτ’ οὖν ἐστι τὸ πρὸς Ἱπποκράτους
<span class="lb" data-page="18b.41" data-line="17" id="l18b.41.17"></span>εἰρημένον. ἐπανερέσθαι δὲ μὴ ἠγρύπνησεν ὁ ἄνθρωπος ἢ
<span class="lb" data-page="18b.41" data-line="18" id="l18b.41.18"></span>πολλὰ διεχώρησεν ἢ λιμώττει. εἶτα τί φησι; καὶ ἢν μέν
<span class="pb" data-page="18b.42" id="p18b.42"></span>
<span class="lb" data-page="18b.42" data-line="1" id="l18b.42.1"></span>τι τουτέων ὁμολογέῃ, ἧσσον δεινὸν εἷναι νομίζειν δεόντως.
<span class="lb" data-page="18b.42" data-line="2" id="l18b.42.2"></span>βέλτιον μὲν γὰρ ἦν οὕτως ἰσχυρὰν εἶναι τὴν δύναμιν, ὡς
<span class="lb" data-page="18b.42" data-line="3" id="l18b.42.3"></span>ὑπὸ μηδενὸς τῶν ἔξωθεν αἰτίων νικᾶσθαι. ἧττον
<span class="lb" data-page="18b.42" data-line="4" id="l18b.42.4"></span><span class="milestone ed1page" data-n="5.124" data-unit="ed1page" id="ed1page.5.124"></span>μέντοι δεινὸν, εἰ διά τι τούτων καὶ μὴ διὰ τὴν τοῦ νοσήματος
<span class="lb" data-page="18b.42" data-line="5" id="l18b.42.5"></span>κακοήθειαν ἡ τοσαύτη γίνεται σύντηξις. ἀλλ’ ἐπειδὴ
<span class="lb" data-page="18b.42" data-line="6" id="l18b.42.6"></span>δυνατόν ἐστιν ἄμφω συνελθεῖν, αἰτίαν τέ τινα τῶν ἔξωθεν,
<span class="lb" data-page="18b.42" data-line="7" id="l18b.42.7"></span>ὡς εἴρηται, λυποῦσαν τὸ σῶμα καὶ πυρετὸν συντηκτικὸν, ὁ
<span class="lb" data-page="18b.42" data-line="8" id="l18b.42.8"></span>διορισμός σοι γινέσθω διὰ τῆς ἐπιούσης ἡμέρας τε καὶ νυκτός.
<span class="lb" data-page="18b.42" data-line="9" id="l18b.42.9"></span>εἰ μὲν γὰρ ἀπὸ μόνης τῆς ἔξωθεν αἰτίας εἴη γεγονὸς
<span class="lb" data-page="18b.42" data-line="10" id="l18b.42.10"></span>οἷον εἴρηται τὸ πρόσωπον, ἐπανορθώσεως ἐν ἡμέρᾳ καὶ νυκτὶ
<span class="lb" data-page="18b.42" data-line="11" id="l18b.42.11"></span>τεύξεται· εἰ δὲ ἀπὸ τῆς ἐν τῷ σώματι διαθέσεως, ἤτοι
<span class="lb" data-page="18b.42" data-line="12" id="l18b.42.12"></span>μενεῖ τοιοῦτον ἢ καὶ χεῖρον ἔσται. ταυτὶ μὲν οὖν ἅπαντα
<span class="lb" data-page="18b.42" data-line="13" id="l18b.42.13"></span>φαίνεται δεόντως εἰρῆσθαι τῷ Ἱπποκράτει. διὰ τί δὲ εἶπεν,
<span class="lb" data-page="18b.42" data-line="14" id="l18b.42.14"></span>ἢν μὲν οὖν ἐν ἀρχῇ τῆς νόσου τοιοῦτον τὸ πρόσωπον
<span class="lb" data-page="18b.42" data-line="15" id="l18b.42.15"></span>ᾖ καὶ μή πω οἶόν τε τοῖσιν ἄλλοισι σημείοισι συντεκμαίρεσθαι,
<span class="lb" data-page="18b.42" data-line="16" id="l18b.42.16"></span>ἐφεξῆς σκεψώμεθα. δυοῖν γὰρ θάτερον, ἢ ὡς οὐ γινομένων
<span class="lb" data-page="18b.42" data-line="17" id="l18b.42.17"></span>αὐτῶν ἐν ἀρχαῖς ἢ ὡς οὐδὲν βέβαιον δηλούντων,
<span class="lb" data-page="18b.42" data-line="18" id="l18b.42.18"></span>οὐχ οἷόν τέ ἐστι χρῆσθαι τοῖς τοιούτοις σημείοις εἰς τοὺς
<span class="pb" data-page="18b.43" id="p18b.43"></span>
<span class="lb" data-page="18b.43" data-line="1" id="l18b.43.1"></span>τῶν ἀμφιβόλων διορισμούς. ἐγὼ τοίνυν φημὶ μήτε γίγνεσθαι
<span class="lb" data-page="18b.43" data-line="2" id="l18b.43.2"></span>διὰ παντὸς ταῦτα μήτ’ εἰ γίγνοιτο βέβαιον δηλοῦν.
<span class="lb" data-page="18b.43" data-line="3" id="l18b.43.3"></span>ὅ τι δὲ τοῦτο οὕτως ἔχει κατὰ τὴν ἐξήγησιν αὐτῶν διδάξω
<span class="lb" data-page="18b.43" data-line="4" id="l18b.43.4"></span>διὰ τῆς ἐχομένης ῥήσεως ταύτης.
</p>
<span class="lb rule" data-page="18b.43" data-line="5" id="l18b.43.5"></span>
          </article>

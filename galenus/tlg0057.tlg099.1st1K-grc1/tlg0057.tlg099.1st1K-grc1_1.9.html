<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:1.9">
<span class="pb page1" data-page="18b.43" id="p18b.43"></span>
<span class="milestone ed1page page1" data-n="5.124" data-unit="ed1page" id="ed1page.5.124"></span>
<span class="milestone ed2page page1" data-n="8.596" data-unit="ed2page" id="ed2page.8.596"></span>
<span class="lb head" data-page="18b.43" data-line="6" id="l18b.43.6"></span>
            <blockquote class="quote lemma">
<span class="lb" data-page="18b.43" data-line="7" id="l18b.43.7"></span>Ἢν δὲ καὶ παλαιοτέρου ἐόντος τοῦ νουσήματος ἢ τριταίου
<span class="lb" data-page="18b.43" data-line="8" id="l18b.43.8"></span>ἢ τεταρταίου τὸ πρόσωπον τοιοῦτον ᾖ, περὶ τουτέων
<span class="lb" data-page="18b.43" data-line="9" id="l18b.43.9"></span>ἐπανερέσθαι περὶ ὧν καὶ πρότερον ἐκέλευσα, καὶ τἄλλα
<span class="lb" data-page="18b.43" data-line="10" id="l18b.43.10"></span>σημεῖα σκέπτεσθαι, τά τε ἐν τῷ ξύμπαντι προσώπῳ καὶ
<span class="lb" data-page="18b.43" data-line="11" id="l18b.43.11"></span>τὰ ἐν τῷ σώματι καὶ τὰ ἐν τοῖσιν ὀφθαλμοῖσιν.
</blockquote>
<span class="lb rule" data-page="18b.43" data-line="12" id="l18b.43.12"></span>
            <p>
<span class="lb" data-page="18b.43" data-line="13" id="l18b.43.13"></span>Τὸ τῆς ἀρχῆς ὄνομα δηλοῖ μὲν καὶ τὴν πρώτην εἰσβολὴν
<span class="lb" data-page="18b.43" data-line="14" id="l18b.43.14"></span>τοῦ νοσήματος οὐδὲν οὔπω πλάτος ἔχουσαν, δηλοῖ
<span class="lb" data-page="18b.43" data-line="15" id="l18b.43.15"></span>δὲ καὶ τὴν εἴς τινα χρόνον ἐκτεταμένην οὐ πολὺν τοῦτον,
<span class="lb" data-page="18b.43" data-line="16" id="l18b.43.16"></span>ἔτι τε πρὸς τούτοις τὸν πρῶτον καιρὸν τοῦ νοσήματος. ἐφ’
<span class="lb" data-page="18b.43" data-line="17" id="l18b.43.17"></span>ᾧ καὶ δεύτερον ἀριθμοῦσι τὸν τῆς ἀναβάσεως καὶ τρίτον
<span class="lb" data-page="18b.43" data-line="18" id="l18b.43.18"></span>τὸν τῆς ἀκμῆς καὶ τέταρτον τὸν τῆς παρακμῆς. εἰπὼν οὖν
<span class="pb" data-page="18b.44" id="p18b.44"></span>
<span class="lb" data-page="18b.44" data-line="1" id="l18b.44.1"></span>ὁ Ἱπποκράτης ὀλίγον ἔμπροσθεν· ἢν μὲν οὖν ἐν ἀρχῇ τῆς
<span class="lb" data-page="18b.44" data-line="2" id="l18b.44.2"></span>νόσου τὸ πρόσωπον τοιοῦτον ᾖ, κατ’ ἐκείνην μὲν αὐτὴν λέξιν
<span class="lb" data-page="18b.44" data-line="3" id="l18b.44.3"></span>οὐκ ἐδήλωσε, τίνος τῶν εἰρημένων τριῶν ἀρχῶν μνημονεύει.
<span class="lb" data-page="18b.44" data-line="4" id="l18b.44.4"></span>νυνὶ δὲ γράψας, ἢν δὲ καὶ παλαιοτέρου ἐόντος τοῦ
<span class="lb" data-page="18b.44" data-line="5" id="l18b.44.5"></span>νοσήματος ἢ τριταίου ἢ τεταρταίου τὸ πρόσωπον τοιοῦτον
<span class="lb" data-page="18b.44" data-line="6" id="l18b.44.6"></span>ᾖ, δῆλος ἐγένετο περὶ τῆς κατὰ πλάτος ἀρχῆς προειρηκώς·
<span class="lb" data-page="18b.44" data-line="7" id="l18b.44.7"></span>αὕτη γὰρ μέχρι τῆς τρίτης ἡμέρας ἐκτείνεται. τηνικαῦτ’
<span class="lb" data-page="18b.44" data-line="8" id="l18b.44.8"></span>οὖν οἷς εἶπεν ἔμπροσθεν, προστιθέναι ἀξιοῖ τὸν ἀπὸ τῶν
<span class="lb" data-page="18b.44" data-line="9" id="l18b.44.9"></span>ἄλλων σημείων διορισμόν, ὑπὲρ ὧν εἰρήκει καὶ μή πω οἷόν
<span class="lb" data-page="18b.44" data-line="10" id="l18b.44.10"></span>τε τοῖσιν ἄλλοισι σημείοισι συντεκμαίρεσθαι. καταλέγει δὲ
<span class="lb" data-page="18b.44" data-line="11" id="l18b.44.11"></span>ἐφεξῆς αὐτὰ διὰ τῶν ἐχομένων ῥήσεων τούτων.
</p>
<span class="lb rule" data-page="18b.44" data-line="12" id="l18b.44.12"></span>
          </article>

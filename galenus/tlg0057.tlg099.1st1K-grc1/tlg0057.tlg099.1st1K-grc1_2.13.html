<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.13">
<span class="pb page1" data-page="18b.130" id="p18b.130"></span>
<span class="milestone ed1page page1" data-n="5.137" data-unit="ed1page" id="ed1page.5.137"></span>
<span class="milestone ed2page page1" data-n="8.626" data-unit="ed2page" id="ed2page.8.626"></span>
<span class="lb head" data-page="18b.130" data-line="14" id="l18b.130.14"></span>
            <blockquote class="quote lemma">
<span class="lb" data-page="18b.130" data-line="15" id="l18b.130.15"></span>Διαχώρημα δὲ ἄριστόν ἐστι τὸ μαλθακόν τε καὶ ξυνεστηκὸς
<span class="lb" data-page="18b.130" data-line="16" id="l18b.130.16"></span>καὶ τὴν ὥρην, ἥνπερ καὶ ὑγιαίνοντι ὑπεχώρει, πλῆθος δὲ
<span class="lb" data-page="18b.130" data-line="17" id="l18b.130.17"></span>πρὸς λόγον τῶν εἰσιόντων. τοιαύτης γὰρ ἐούσης τῆς διεξόδου
<span class="lb" data-page="18b.130" data-line="18" id="l18b.130.18"></span>ἡ κάτω κοιλίη ὑγιαίνοι ἄν.
</blockquote>
<span class="lb rule" data-page="18b.130" data-line="19" id="l18b.130.19"></span>
            <span class="pb" data-page="18b.131" id="p18b.131"></span>
            <p>
<span class="lb" data-page="18b.131" data-line="1" id="l18b.131.1"></span>Ἀπὸ συστάσεως καὶ ποσότητος καὶ χρόνου, καθ’ ὃν
<span class="lb" data-page="18b.131" data-line="2" id="l18b.131.2"></span>ἐκκρίνεται τὰ διαχωρήματα, τὴν διάγνωσιν ἐποιήσατο τῶν
<span class="lb" data-page="18b.131" data-line="3" id="l18b.131.3"></span>ἀρίστων διαχωρημάτων, οὐ μὴν τῶν γε κακίστων ἀπὸ τούτων
<span class="lb" data-page="18b.131" data-line="4" id="l18b.131.4"></span>μόνων, ἀλλὰ προσέθηκεν αὐτοῖς τά τε ἀπὸ τῆς χρόας
<span class="lb" data-page="18b.131" data-line="5" id="l18b.131.5"></span>γνωρίσματα καὶ τὰ ἀπὸ τῆς ὀσμῆς ἔτι τε πρὸς τούτοις
<span class="lb" data-page="18b.131" data-line="6" id="l18b.131.6"></span>τοῦ κατὰ τὴν ἀπόκρισιν συνεζευγμένου ψόφου. σύστασιν
<span class="lb" data-page="18b.131" data-line="7" id="l18b.131.7"></span>μὲν οὖν ἔχει τὴν κατὰ φύσιν, ὅσα μήτε σκληρὰ παντελῶς
<span class="lb" data-page="18b.131" data-line="8" id="l18b.131.8"></span>ἐστιν ὡς λιθώδη μήθ’ ὑγρὰ τελέως ὡς δύνασθαι διαῤῥεῖν,
<span class="lb" data-page="18b.131" data-line="9" id="l18b.131.9"></span>ἀλλὰ μέχρι τοσούτου μαλακὰ μέχρι τοῦ μένειν ἔτι συνεστῶτα·
<span class="lb" data-page="18b.131" data-line="10" id="l18b.131.10"></span>ἔστω δ’ αὐτῶν καὶ τὸ πλῆθος ἀνάλογον τῶν ἐδηδεσμένων
<span class="lb" data-page="18b.131" data-line="11" id="l18b.131.11"></span>καὶ ὁ χρόνος ἐν ᾧ κενοῦνται συνήθης τῷ κάμνοντι.
<span class="lb" data-page="18b.131" data-line="12" id="l18b.131.12"></span>προσκείσθω δὲ ὅτι καὶ ἡ χροιὰ καὶ ἡ ὀσμὴ φυλαττέσθω
<span class="lb" data-page="18b.131" data-line="13" id="l18b.131.13"></span>τῶν κατὰ φύσιν, ἅπερ αὐτὸς ὁ Ἱπποκράτης οὐ
<span class="lb" data-page="18b.131" data-line="14" id="l18b.131.14"></span>προσέγραψεν ὡς ἐξ ὧν εἶπε παρὰ φύσιν ἐπινοῆσαί σοι δυναμένῳ
<span class="lb" data-page="18b.131" data-line="15" id="l18b.131.15"></span>καὶ ταῦτα, σύνηθες γὰρ αὐτῷ τοῦτο πολλάκις ἐδείξαμεν
<span class="lb" data-page="18b.131" data-line="16" id="l18b.131.16"></span>ὂν ἐκ τῶν ἐναντίων ἐνδείκνυσθαι τὰ ἐναντία, παραλείποντι
<span class="lb" data-page="18b.131" data-line="17" id="l18b.131.17"></span>τὰς προσηγορίας αὐτῶν. ὑγιαίνειν δὲ τὴν κάτω
<span class="lb" data-page="18b.131" data-line="18" id="l18b.131.18"></span>κοιλίαν εἶπεν, ὡς πρὸς τὸν θώρακα παραβάλλων, ἵνα ἀκούσωμεν
<span class="pb" data-page="18b.132" id="p18b.132"></span>
<span class="lb" data-page="18b.132" data-line="1" id="l18b.132.1"></span>αὐτήν τε τὴν γαστέρα καὶ τὴν νῆστιν ἅμα τῷ μετ’
<span class="lb" data-page="18b.132" data-line="2" id="l18b.132.2"></span>αὐτὴν ἐντέρῳ παντὶ κάτω κοιλίην. οὐ μὴν εὐθέως παρὰ
<span class="lb" data-page="18b.132" data-line="3" id="l18b.132.3"></span>φύσιν ἔχειν αὐτὴν ἐνδείξεται τἀναντία διαχωρήματα. τοῦτο
<span class="lb" data-page="18b.132" data-line="4" id="l18b.132.4"></span>γὰρ οὔτ’ αὐτὸς εἶπεν οὔτ’ ἄλλως ἀληθές· ἐγχωρεῖ γοῦν
<span class="lb" data-page="18b.132" data-line="5" id="l18b.132.5"></span>ὑγιαίνειν μὲν τὰ κατὰ τὴν κάτω κοιλίαν. ἤτοι δ’ ἐξ ἥπατος
<span class="lb" data-page="18b.132" data-line="6" id="l18b.132.6"></span>ἢ σπληνὸς εἰς αὐτήν τι συῤῥέον ἀλλοιοῦν οὐ μόνον τὸ
<span class="lb" data-page="18b.132" data-line="7" id="l18b.132.7"></span>χρῶμα τὸ κατὰ φύσιν, ἀλλὰ καὶ τὴν σύστασιν καὶ τὴν ὀσμὴν
<span class="lb" data-page="18b.132" data-line="8" id="l18b.132.8"></span>τῶν διαχωρουμένων. ὑπαλλαχθήσεται δ’ ἐνίοτε καὶ τὸ πλῆθος
<span class="lb" data-page="18b.132" data-line="9" id="l18b.132.9"></span>αὐτῶν ἐπιμιξίᾳ τῶν καταῤῥεόντων ὑγρῶν, οὐ φυλαχθήσεται
<span class="lb" data-page="18b.132" data-line="10" id="l18b.132.10"></span>δὲ οὐδ’ ὁ συνήθης χρόνος τῆς ἀποκρίσεως. τὸ
<span class="lb" data-page="18b.132" data-line="11" id="l18b.132.11"></span>μὲν οὖν ὁμοιότατον τῷ κατὰ φύσιν διαχωρήματι γνώρισμά
<span class="lb" data-page="18b.132" data-line="12" id="l18b.132.12"></span>ἐστιν οὐ μόνον τοῦ τὴν κάτω κοιλίαν ὑγιαίνειν, ὅπερ εἶπεν
<span class="lb" data-page="18b.132" data-line="13" id="l18b.132.13"></span>αὐτὸς, ἀλλὰ καὶ τοῦ μηδὲν ἐκ τῶν εἰρημένων σπλάγχνων
<span class="lb" data-page="18b.132" data-line="14" id="l18b.132.14"></span>καταῤῥεῖν εἰς αὐτήν, τὸ δὲ παρὰ φύσιν ἔχον ἔσθ’ ὅτε μὲν
<span class="lb" data-page="18b.132" data-line="15" id="l18b.132.15"></span>αὐτὰ μόνα τὰ κατὰ τὴν κοιλίαν ἐνδείκνυται πεπονθέναι,
<span class="lb" data-page="18b.132" data-line="16" id="l18b.132.16"></span>πολλάκις δὲ καὶ τῶν ἄλλοθεν εἰς αὐτὴν συῤῥεόντων ἔχει
<span class="lb" data-page="18b.132" data-line="17" id="l18b.132.17"></span>γνωρίσματα. καὶ πολυειδῆ γε ταῦτα τῷ τὸ ἧπαρ οὐ μόνον
<span class="lb" data-page="18b.132" data-line="18" id="l18b.132.18"></span>ἑαυτοῦ τινα περιττώματα καὶ ἰχῶρας καὶ χυμοὺς παρὰ
<span class="pb" data-page="18b.133" id="p18b.133"></span>
<span class="lb" data-page="18b.133" data-line="1" id="l18b.133.1"></span>φύσιν εἰς τὴν γαστέρα παραπέμπειν, ἀλλὰ καὶ τοῦ σώματος
<span class="lb" data-page="18b.133" data-line="2" id="l18b.133.2"></span>ὅλου. συνάπτεται γὰρ ἡ γαστὴρ δι’ αὐτοῦ πᾶσι τοῖς τοῦ
<span class="lb" data-page="18b.133" data-line="3" id="l18b.133.3"></span>ζώου μορίοις καὶ δέχεται δι’ ἐκείνου τὰ περιττώματα αὐτῶν,
<span class="lb" data-page="18b.133" data-line="4" id="l18b.133.4"></span>ἐνίοτε μὲν ὡς ἀποσκήμματα τὸ σύμπαν ἐκκαθαίροντα
<span class="lb" data-page="18b.133" data-line="5" id="l18b.133.5"></span>σῶμα, ἐνίοτε δὲ μορίου ἑνὸς ἢ δυοῖν ἢ πλειόνων ἅμα, πολλάκις
<span class="lb" data-page="18b.133" data-line="6" id="l18b.133.6"></span>δὲ ὡς συμπτώματα δηλωτικὰ τῶν παθημάτων ἤτοι
<span class="lb" data-page="18b.133" data-line="7" id="l18b.133.7"></span>τοῦ σύμπαντος σώματος ἢ μορίου τινὸς ἤ τινων. προσέχωμεν
<span class="lb" data-page="18b.133" data-line="8" id="l18b.133.8"></span>τοίνυν ἐφεξῆς τοῖς λόγοις αὐτοῦ περὶ τούτων διδάσκουσιν.
</p>
<span class="lb rule" data-page="18b.133" data-line="9" id="l18b.133.9"></span>
          </article>

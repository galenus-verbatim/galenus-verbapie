<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.14">
<span class="pb page1" data-page="18b.133" id="p18b.133"></span>
<span class="milestone ed1page page1" data-n="5.137" data-unit="ed1page" id="ed1page.5.137"></span>
<span class="milestone ed2page page1" data-n="8.626" data-unit="ed2page" id="ed2page.8.626"></span>
<span class="lb head" data-page="18b.133" data-line="10" id="l18b.133.10"></span>
            <blockquote class="quote lemma">
<span class="lb" data-page="18b.133" data-line="11" id="l18b.133.11"></span><span class="milestone ed2page" data-n="8.627" data-unit="ed2page" id="ed2page.8.627"></span>Ἢν δὲ εἴη ὑγρὸν τὸ διαχώρημα, ξυμφέρει μήτε
<span class="lb" data-page="18b.133" data-line="12" id="l18b.133.12"></span>τρύζειν μήτε πυκνόν τι εἶναι καὶ κατ’ <span class="milestone ed1page" data-n="5.138" data-unit="ed1page" id="ed1page.5.138"></span>ὀλίγον ὑποχωρέειν.
<span class="lb" data-page="18b.133" data-line="13" id="l18b.133.13"></span>κοπιῶν γὰρ ἄνθρωπος ὑπὸ τῆς ξυνεχέος ἐξαναστάσεως
<span class="lb" data-page="18b.133" data-line="14" id="l18b.133.14"></span>ἀγρυπνοίη ἄν. εἰ δὲ ἀθρόον πολλάκις διαχωρέει,
<span class="lb" data-page="18b.133" data-line="15" id="l18b.133.15"></span>κίνδυνος λειποθυμῆσαι.
</blockquote>
<span class="lb rule" data-page="18b.133" data-line="16" id="l18b.133.16"></span>
            <span class="pb" data-page="18b.134" id="p18b.134"></span>
            <p>
<span class="lb" data-page="18b.134" data-line="1" id="l18b.134.1"></span>Ὅτι μὲν διὰ τὸ μὴ γεγενῆσθαι τὴν ἐκ τῆς κοιλίας εἰς
<span class="lb" data-page="18b.134" data-line="2" id="l18b.134.2"></span>ἧπαρ ἀνάδοσιν ἢ διὰ τὸ κατεῤῥυηκέναι τι τῶν ἐξ ἥπατος ἡ
<span class="lb" data-page="18b.134" data-line="3" id="l18b.134.3"></span>σπληνὸς περιττωμάτων εἰς αὐτὴν, ὑγρὸν ἔσται τὸ διαχώρημα
<span class="lb" data-page="18b.134" data-line="4" id="l18b.134.4"></span>πρόδηλον· ἀλλ’ ἐγχωρεῖ μὲν τὸ τοιοῦτον ἀγαθὸν μὲν ὑπάρχειν,
<span class="lb" data-page="18b.134" data-line="5" id="l18b.134.5"></span>ἐὰν ἐκκαθαίρηται τὸ ἧπαρ ἢ ὁ σπλὴν καὶ τὸ σύμπαν
<span class="lb" data-page="18b.134" data-line="6" id="l18b.134.6"></span>σῶμα δι’ ἥπατος. οὐκ ἀγαθὸν δ’, ὅταν ἐν συμπτώματος
<span class="lb" data-page="18b.134" data-line="7" id="l18b.134.7"></span>λόγῳ γίνηται τῆς ἀναδόσεως ἀτυχηθείσης ἢ τῶν ἐξ ἥπατος
<span class="lb" data-page="18b.134" data-line="8" id="l18b.134.8"></span>ἰόντων εἰς γαστέρα, διαθέσεως οὐκ ἀγαθῆς ἐχόντων γνωρίσματα.
<span class="lb" data-page="18b.134" data-line="9" id="l18b.134.9"></span>διορισμὸς δὲ τούτων ἐστὶν, εἰ μή γε τρύζει. γέγραπται
<span class="lb" data-page="18b.134" data-line="10" id="l18b.134.10"></span>δὲ καὶ μετὰ τοῦ σίγμα καὶ χωρὶς τοῦ σίγμα τοὔνομα
<span class="lb" data-page="18b.134" data-line="11" id="l18b.134.11"></span>καθ’ ἑκατέραν γραφὴν ἀπὸ τοῦ γινομένου ψόφου
<span class="lb" data-page="18b.134" data-line="12" id="l18b.134.12"></span>πεποιημένον. ἔτι τε εἰ μὴ πυκνῶς καὶ κατ’ ὀλίγον διαχωροίη.
<span class="lb" data-page="18b.134" data-line="13" id="l18b.134.13"></span>τὰ γὰρ οὕτω διαχωροῦντα συμπτώματος λόγον ἔχει,
<span class="lb" data-page="18b.134" data-line="14" id="l18b.134.14"></span>τὰ δὲ διὰ χρόνου πλείονος ἀθροώτερα πολλάκις ἀγαθῆς
<span class="lb" data-page="18b.134" data-line="15" id="l18b.134.15"></span>ἐκκρίσεως γνωρίσματά ἐστι, τῆς φύσεως ἀποτιθεμένης τὰ
<span class="lb" data-page="18b.134" data-line="16" id="l18b.134.16"></span>περιττὰ κατὰ πλῆθος ἢ ποιότητα ἢ τὸ σύμπαν ζῶον ἢ ἕν
<span class="lb" data-page="18b.134" data-line="17" id="l18b.134.17"></span>τι μόριον αὐτοῦ κενούσης ἢ καθαιρούσης. ὀνομάζω δὲ κένωσιν
<span class="pb" data-page="18b.135" id="p18b.135"></span>
<span class="lb" data-page="18b.135" data-line="1" id="l18b.135.1"></span>τὴν τῶν οἰκείων, ὅταν ὑπερβάλλῃ τῷ πλήθει. κάθαρσιν
<span class="lb" data-page="18b.135" data-line="2" id="l18b.135.2"></span>δὲ τὴν τῶν ἀλλοτρίων κατὰ ποιότητα. συνακολουθεῖ
<span class="lb" data-page="18b.135" data-line="3" id="l18b.135.3"></span>δὲ καὶ ἄλλα τινὰ τοῖς τοιούτοις διαχωρήμασιν, ὧν ἐμνημόνευσεν
<span class="lb" data-page="18b.135" data-line="4" id="l18b.135.4"></span>ὁ Ἱπποκράτης εἰπών· κοπιῶν γὰρ ὁ ἄνθρωπος ὑπὸ
<span class="lb" data-page="18b.135" data-line="5" id="l18b.135.5"></span>τῆς συνεχοῦς ἐξαναστασίοις ἀγρυπνοίη ἄν. καὶ μὲν δὴ καὶ
<span class="lb" data-page="18b.135" data-line="6" id="l18b.135.6"></span>τὸ πολὺ πολλάκις ἐκκρίνειν ὡς καταλυτικὸν τῆς δυνάμεως
<span class="lb" data-page="18b.135" data-line="7" id="l18b.135.7"></span>μέμφεται. καὶ γὰρ σπανίως ποτὲ γίνονται ἐκκρίσεις ἀγαθαὶ
<span class="lb" data-page="18b.135" data-line="8" id="l18b.135.8"></span>τοιαῦται. τὸ γὰρ καταλύεσθαι τὴν δύναμιν οὐκ ἀγαθὸν ὂν
<span class="lb" data-page="18b.135" data-line="9" id="l18b.135.9"></span>αὐταῖς συνέζευκται, καθάπερ καὶ ταῖς κριτικαῖς μὲν, ἀμέτροις
<span class="lb" data-page="18b.135" data-line="10" id="l18b.135.10"></span>δ’ αἱμοῤῥαγίαις.
</p>
<span class="lb rule" data-page="18b.135" data-line="11" id="l18b.135.11"></span>
          </article>

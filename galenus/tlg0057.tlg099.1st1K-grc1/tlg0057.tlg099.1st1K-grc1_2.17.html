<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.17">
<span class="pb page1" data-page="18b.137" id="p18b.137"></span>
<span class="milestone ed1page page1" data-n="5.138" data-unit="ed1page" id="ed1page.5.138"></span>
<span class="milestone ed2page page1" data-n="8.628" data-unit="ed2page" id="ed2page.8.628"></span>
<span class="lb head" data-page="18b.137" data-line="8" id="l18b.137.8"></span>
            <blockquote class="quote lemma">
<span class="lb" data-page="18b.137" data-line="9" id="l18b.137.9"></span>Ὑπόπυῤῥον δὲ ἔστω καὶ μὴ λίην δυσῶδες.
</blockquote>
<span class="lb rule" data-page="18b.137" data-line="10" id="l18b.137.10"></span>
            <p>
<span class="lb" data-page="18b.137" data-line="11" id="l18b.137.11"></span>Ἔπρεπε τοῦτον τὸν λόγον κατὰ τὴν ἀρχὴν εἰρῆσθαι
<span class="lb" data-page="18b.137" data-line="12" id="l18b.137.12"></span>τῆς περὶ τῶν διαχωρημάτων διδασκαλίας, ὡς γενέσθαι τὴν
<span class="lb" data-page="18b.137" data-line="13" id="l18b.137.13"></span>ῥῆσιν τοιαύτην. διαχώρημα δ’ ἄριστόν ἐστι μαλθακόν τε
<span class="lb" data-page="18b.137" data-line="14" id="l18b.137.14"></span>καὶ συνεστηκὸς καὶ τὴν ὥρην, ἥνπερ καὶ ὑγιαίνοντι ὑπεχώρει.
<span class="lb" data-page="18b.137" data-line="15" id="l18b.137.15"></span>πλῆθος δὲ πρὸς λόγον τῶν εἰσιόντων, ὑπόπυῤῥον δ’
<span class="lb" data-page="18b.137" data-line="16" id="l18b.137.16"></span>ἔστω καὶ μὴ λίαν δυσῶδες, ἵνα, ὡς ἔφην ὀλίγον ἔμπροσθεν,
<span class="lb" data-page="18b.137" data-line="17" id="l18b.137.17"></span>τήν τε σύστασιν αὐτοῦ καὶ τὸ πλῆθος καὶ τὸν καιρὸν τῆς
<span class="lb" data-page="18b.137" data-line="18" id="l18b.137.18"></span>ἀποκρίσεως ἔτι τε τὰς ποιότητας ἀμφοτέρας, τήν τε ὁρατὴν
<span class="pb" data-page="18b.138" id="p18b.138"></span>
<span class="lb" data-page="18b.138" data-line="1" id="l18b.138.1"></span>καὶ τὴν ὀσφραντὴν, ᾖ διωρισμένος. ὅτι δὲ τὸ κατὰ
<span class="lb" data-page="18b.138" data-line="2" id="l18b.138.2"></span>φύσιν ὑπόπυῤῥόν ἐστι δεχόμενον τὴν ἐξ ἥπατος εἰς γαστέρα
<span class="lb" data-page="18b.138" data-line="3" id="l18b.138.3"></span>καταῤῥέουσαν χολὴν, σύμμετρον μὲν τῇ ποιότητι, ὀλίγην δὲ
<span class="lb" data-page="18b.138" data-line="4" id="l18b.138.4"></span>τῇ ποσότητι, πρόδηλόν τέ ἐστι καὶ πᾶσιν ἰατροῖς ὁμολογούμενον.
<span class="lb" data-page="18b.138" data-line="5" id="l18b.138.5"></span>ἐὰν γὰρ ἄκρατος ἡ χολὴ καταῤῥέῃ, ξανθὸν ἢ πυῤῥὸν
<span class="lb" data-page="18b.138" data-line="6" id="l18b.138.6"></span>ἐργάζεται, μηδ’ ὅλως ἀφικνουμένης αὐτῆς εἰς τὰ ἔντερα
<span class="lb" data-page="18b.138" data-line="7" id="l18b.138.7"></span>ὡς ἐπὶ τῶν ἰκτεριώντων λευκὸν ἔσται τὸ διαχώρημα.
</p>
<span class="lb rule" data-page="18b.138" data-line="8" id="l18b.138.8"></span>
          </article>

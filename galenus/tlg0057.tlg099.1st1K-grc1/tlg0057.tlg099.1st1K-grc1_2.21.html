<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.21">
<span class="pb page1" data-page="18b.140" id="p18b.140"></span>
<span class="milestone ed1page page1" data-n="5.138" data-unit="ed1page" id="ed1page.5.138"></span>
<span class="milestone ed2page page1" data-n="8.629" data-unit="ed2page" id="ed2page.8.629"></span>
<span class="lb head" data-page="18b.140" data-line="10" id="l18b.140.10"></span>
            <blockquote class="quote lemma">
<span class="lb" data-page="18b.140" data-line="11" id="l18b.140.11"></span>Ἔτι δὲ πονηρὸν καὶ σμικρόν τε ἐόν καὶ γλίσχρον καὶ λευκὸν
<span class="lb" data-page="18b.140" data-line="12" id="l18b.140.12"></span>καὶ ὑπόχλωρον καὶ λεῖον.
</blockquote>
<span class="lb rule" data-page="18b.140" data-line="13" id="l18b.140.13"></span>
            <p>
<span class="lb" data-page="18b.140" data-line="14" id="l18b.140.14"></span>Διττὴν ἰδέαν ἐν τῷδε τῷ λόγῳ διδάσκει διαχωρημάτων,
<span class="lb" data-page="18b.140" data-line="15" id="l18b.140.15"></span>ἀμφοτέρων μὲν ὑπὸ συντήξεως γινομένων, διαφερόντων
<span class="lb" data-page="18b.140" data-line="16" id="l18b.140.16"></span><span class="milestone ed1page" data-n="5.139" data-unit="ed1page" id="ed1page.5.139"></span>δὲ καθ’ ὅσον ἡ μὲν μικρὰ καὶ γλίσχρα καὶ λευκὴ
<span class="lb" data-page="18b.140" data-line="17" id="l18b.140.17"></span>διαχώρησις πιμελῆς τετηκυίας ὑπὸ πυρώδους μὲν θερμότητος,
<span class="pb" data-page="18b.141" id="p18b.141"></span>
<span class="lb" data-page="18b.141" data-line="1" id="l18b.141.1"></span>οὐ μὴν κακοήθους γε σφοδρῶς γίνεται, ἡ δὲ ὑπόχλωρος
<span class="lb" data-page="18b.141" data-line="2" id="l18b.141.2"></span>καὶ λεία πιμελῆς μέν ἐστι καὶ ἥδε συντετηκυίας,
<span class="lb" data-page="18b.141" data-line="3" id="l18b.141.3"></span>ἀλλ’ ἤτοι διὰ θερμασίαν ἢ αὐτῆς τῆς πιμελῆς παλαιᾶς τε
<span class="lb" data-page="18b.141" data-line="4" id="l18b.141.4"></span>καὶ οἷον ἡμισαποῦς ὑπαρχούσης. ὁρᾶται γοῦν κἀκτὸς οὐχ
<span class="lb" data-page="18b.141" data-line="5" id="l18b.141.5"></span>ἡ πιμελὴ μόνον, ἀλλὰ καὶ τὸ στέαρ μεταβάλλοντα ἐν τῷ
<span class="lb" data-page="18b.141" data-line="6" id="l18b.141.6"></span>χρόνῳ τὸ πρόσθεν ἑαυτῶν χρῶμα καὶ σαφῶς ὑπόχλωρα γινόμενα.
<span class="lb" data-page="18b.141" data-line="7" id="l18b.141.7"></span>εἰ δέ γε τὸ ὑπόχλωρον ὑπὸ τῆς ἰώδους χολῆς εἴη
<span class="lb" data-page="18b.141" data-line="8" id="l18b.141.8"></span>γεγενημένον, ἔστι γὰρ, ὡς ἐδείχθη, δεύτερον καὶ τοῦτο τῆς
<span class="lb" data-page="18b.141" data-line="9" id="l18b.141.9"></span>χλωρᾶς φωνῆς σημαινόμενον, ἰσχυρᾶς συντήξεως ἔσται σημεῖον.
<span class="lb" data-page="18b.141" data-line="10" id="l18b.141.10"></span>λεῖον δὲ γίνεται πᾶν ὁτιοῦν τῶν ἐκκρινομένων τοῦ
<span class="lb" data-page="18b.141" data-line="11" id="l18b.141.11"></span>σώματος ἢ διὰ τὸ ὁμαλὴν πέψιν ἔχειν, ὥστε μηδὲν αὐτοῦ
<span class="lb" data-page="18b.141" data-line="12" id="l18b.141.12"></span>διαπεφευγέναι μέρος τὴν ἐκ τῆς φύσεως ἀλλοίωσιν
<span class="lb" data-page="18b.141" data-line="13" id="l18b.141.13"></span><span class="milestone ed2page" data-n="8.630" data-unit="ed2page" id="ed2page.8.630"></span>ἢ διὰ ἰσχυρὰν σύντηξιν, ὡς μηδὲν ἐνταῦθα μόριον τῆς ὕλης
<span class="lb" data-page="18b.141" data-line="14" id="l18b.141.14"></span>ἀπαθὲς ὑπολειφθῆναι. ὥσπερ οὖν ὅσα χρηστὰ, βελτίω ταῦτ’
<span class="lb" data-page="18b.141" data-line="15" id="l18b.141.15"></span>ἔστιν ὁμαλῶς φαινόμενα, κατὰ τὸν αὐτὸν τρόπον ὅσα μοχθηρὰ
<span class="lb" data-page="18b.141" data-line="16" id="l18b.141.16"></span>χείρω καὶ ταῦτα πάντ’ ἐστὶν ὁμαλῶς ὄντα τοιαῦτα.
<span class="lb" data-page="18b.141" data-line="17" id="l18b.141.17"></span>δι’ ὅλων γὰρ ἑαυτῶν ἑκάτερα φαίνεται, τὰ μὲν τὸν τῆς φύσεως
<span class="lb" data-page="18b.141" data-line="18" id="l18b.141.18"></span>κόσμον δεδειγμένα, τὰ δὲ τὸ τῆς μοχθηρίας αἶσχος.
<span class="pb" data-page="18b.142" id="p18b.142"></span>
<span class="lb" data-page="18b.142" data-line="1" id="l18b.142.1"></span>τὸ δὲ γλίσχρον ὅτι μὲν πολλάκις ἐπὶ τῶν πλεῖον ἤδη τεθερμασμένων
<span class="lb" data-page="18b.142" data-line="2" id="l18b.142.2"></span>γίνεται πρόδηλον. ἐνίοτε δὲ καὶ ἡ τῶν ἐδεσμάτων
<span class="lb" data-page="18b.142" data-line="3" id="l18b.142.3"></span>ποιότης ἀπεργάζεται τοιούτους χυμούς. ἀλλ’ οὗτοι μὲν
<span class="lb" data-page="18b.142" data-line="4" id="l18b.142.4"></span>ὅταν ἐπὶ τὴν ἔκκρισιν ὁρμήσωσιν, οὐκ εἰσὶν ὀλίγοι, τὸ δὲ
<span class="lb" data-page="18b.142" data-line="5" id="l18b.142.5"></span>κατ’ ὀλίγον ἐκκρινόμενον γλίσχρον ἀποκεχώρηκε μὲν τούτων,
<span class="lb" data-page="18b.142" data-line="6" id="l18b.142.6"></span>ᾠκείωται δὲ συντήξεσι μετρίαις. ἐνίοτε δὲ αἱ σφοδραὶ
<span class="lb" data-page="18b.142" data-line="7" id="l18b.142.7"></span>συντήξεις ἀθρόας γλίσχρας ἐργάζονται διαχωρήσεις. ἀλλ’
<span class="lb" data-page="18b.142" data-line="8" id="l18b.142.8"></span>αἱ τοιαῦται πάντως εἰσὶ δυσώδεις καὶ ταύτῃ διορίζονται τῶν
<span class="lb" data-page="18b.142" data-line="9" id="l18b.142.9"></span>ὠμῶν χυμῶν οὐκ ὄντων δυσωδῶν.
</p>
<span class="lb rule" data-page="18b.142" data-line="10" id="l18b.142.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.24">
<span class="pb page1" data-page="18b.143" id="p18b.143"></span>
<span class="milestone ed1page page1" data-n="5.139" data-unit="ed1page" id="ed1page.5.139"></span>
<span class="milestone ed2page page1" data-n="8.630" data-unit="ed2page" id="ed2page.8.630"></span>
<span class="lb head" data-page="18b.143" data-line="16" id="l18b.143.16"></span>
            <blockquote class="quote lemma">
<span class="lb" data-page="18b.143" data-line="17" id="l18b.143.17"></span>Φῦσαν δὲ ἄνευ ψόφου μὲν καὶ περδήσιος διεξιέναι ἄριστόν
<span class="lb" data-page="18b.143" data-line="18" id="l18b.143.18"></span>ἐστι, κρέσσον δὲ καὶ ξὺν ψόφῳ διελθεῖν ἢ αὐτοῦ ἀνειλέεσθαι.
<span class="pb" data-page="18b.144" id="p18b.144"></span>
<span class="lb" data-page="18b.144" data-line="1" id="l18b.144.1"></span>καίτοι καὶ οὕτω διελθοῦσα σημαίνει ἢ
<span class="lb" data-page="18b.144" data-line="2" id="l18b.144.2"></span><span class="milestone ed2page" data-n="8.631" data-unit="ed2page" id="ed2page.8.631"></span>πονέειν τι τὸν ἄνθρωπον ἢ παραφονέειν, ἢν μὴ ἑκὼν ὁ
<span class="lb" data-page="18b.144" data-line="3" id="l18b.144.3"></span>ἄνθρωπος οὕτω τὴν ἄφεσιν τῆς φύσης ποιήσηται.
</blockquote>
<span class="lb rule" data-page="18b.144" data-line="4" id="l18b.144.4"></span>
            <p>
<span class="lb" data-page="18b.144" data-line="5" id="l18b.144.5"></span>Τὰς φύσας ἔνιοι μὲν ἐκκρίνουσι μετὰ ψόφου μηδὲν
<span class="lb" data-page="18b.144" data-line="6" id="l18b.144.6"></span>ἀπαισχυνόμενοι, τινὲς δὲ ἀποθανεῖν ἂν ἕλοιντο μᾶλλον ἢ
<span class="lb" data-page="18b.144" data-line="7" id="l18b.144.7"></span>τοῦτο πρᾶξαι. τούτους μὲν οὖν ὅταν ἀκουόντων πολλῶν
<span class="lb" data-page="18b.144" data-line="8" id="l18b.144.8"></span>προΐωνται φῦσαι, εἰδέναι δεῖ δυοῖν θάτερον, ἢ μὴ παρακολουθεῖν
<span class="lb" data-page="18b.144" data-line="9" id="l18b.144.9"></span>τοῖς πραττομένοις ἢ διὰ τὸ μέγεθος ὀδύνης κατηναγκάσθαι
<span class="lb" data-page="18b.144" data-line="10" id="l18b.144.10"></span>πρᾶξαί τι τῶν ἀβουλήτων. ἐπὶ δὲ τῶν ἄλλων
<span class="lb" data-page="18b.144" data-line="11" id="l18b.144.11"></span>ὅσοι μηδ’ ὅλως φροντίζουσι τῶν παρόντων, οὐδὲν μὲν σημαίνειν
<span class="lb" data-page="18b.144" data-line="12" id="l18b.144.12"></span>ἄτοπον ὑποληπτέον τὴν μετὰ ψόφου φῦσαν· ἄμεινον
<span class="lb" data-page="18b.144" data-line="13" id="l18b.144.13"></span>δὲ εἶναι καὶ ἐπὶ τούτων ἄνευ ψόφου. πάντως γὰρ ἤτοι
<span class="lb" data-page="18b.144" data-line="14" id="l18b.144.14"></span>πλῆθος ἐνδείκνυται τοῦ φυσώδους πνεύματος ἢ στενοχωρίαν
<span class="lb" data-page="18b.144" data-line="15" id="l18b.144.15"></span>τῶν ὀργάνων, ὅταν δὲ τὸ πνεῦμα μὴ πάνυ πολὺ ᾖ, τὰ δ’
<span class="lb" data-page="18b.144" data-line="16" id="l18b.144.16"></span>ὄργανα δι’ ὧν ἐκκρίνεται χαλαρὰ τελέως ᾖ· χωρὶς ψόφου
<span class="lb" data-page="18b.144" data-line="17" id="l18b.144.17"></span>τοῖς τοιούτοις ἡ τῆς φύσης ἀπόκρισις γίνεται.
</p>
<span class="lb rule" data-page="18b.144" data-line="18" id="l18b.144.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.25">
<span class="pb page1" data-page="18b.145" id="p18b.145"></span>
<span class="milestone ed1page page1" data-n="5.139" data-unit="ed1page" id="ed1page.5.139"></span>
<span class="milestone ed2page page1" data-n="8.631" data-unit="ed2page" id="ed2page.8.631"></span>
<span class="lb head" data-page="18b.145" data-line="1" id="l18b.145.1"></span>
            <blockquote class="quote lemma">
<span class="lb" data-page="18b.145" data-line="2" id="l18b.145.2"></span>Τοὺς δὲ ἐκ τῶν ὑποχονδρίων πόνους τε καὶ τὰ κυρτώματα,
<span class="lb" data-page="18b.145" data-line="3" id="l18b.145.3"></span>ἢν ᾖ νεαρὰ καὶ μὴ σὺν φλεγμονῇ, λύει βορβορυγμὸς ἐγγενόμενος
<span class="lb" data-page="18b.145" data-line="4" id="l18b.145.4"></span>ἐν τῷ ὑποχονδρίῳ, καὶ μάλιστα μὲν διεξιὼν ξὺν
<span class="lb" data-page="18b.145" data-line="5" id="l18b.145.5"></span>κόπρῳ τε καὶ οὔρῳ καὶ φύσῃ. εἰ δὲ μὴ καὶ αὐτὸς διαπεραιωθείς,
<span class="lb" data-page="18b.145" data-line="6" id="l18b.145.6"></span>ὠφελέει δὲ καὶ ὑποκαταβὰς ἐς τὰ κάτω
<span class="lb" data-page="18b.145" data-line="7" id="l18b.145.7"></span>χωρία.
</blockquote>
<span class="lb rule" data-page="18b.145" data-line="8" id="l18b.145.8"></span>
            <p>
<span class="lb" data-page="18b.145" data-line="9" id="l18b.145.9"></span>Κυρτώματα τῶν ὑποχονδρίων ὠνόμασεν ἃ διὰ τῶν ἔμπροσθεν
<span class="lb" data-page="18b.145" data-line="10" id="l18b.145.10"></span>οἰδήματα προσηγόρευσεν. ἔστι δὲ ταῦτα πάντες
<span class="lb" data-page="18b.145" data-line="11" id="l18b.145.11"></span>οἱ παρὰ φύσιν ὄγκοι. χωρὶς μὲν φλεγμονῆς οὗτοι γινόμενοι
<span class="lb" data-page="18b.145" data-line="12" id="l18b.145.12"></span>πνευματώδεις καὶ μάλισθ’ ὅταν ὦσι πρόσφατοι. λύεσθαι
<span class="lb" data-page="18b.145" data-line="13" id="l18b.145.13"></span>δέ φησι βορβορυγμοῦ ἐπιγενομένου κατὰ τὸ ὑποχόνδριον.
<span class="lb" data-page="18b.145" data-line="14" id="l18b.145.14"></span>ὁ γὰρ τοιοῦτος ψόφος οὐ μόνον πνεύματός ἐστι σημεῖον,
<span class="lb" data-page="18b.145" data-line="15" id="l18b.145.15"></span>ἀλλ’ ὑγρῷ συμμιγοῦς καὶ σώματι στερεῷ. ὅταν οὖν ἤτοι
<span class="lb" data-page="18b.145" data-line="16" id="l18b.145.16"></span>διεξέλθῃ κάτω τὸ φυσῶδες τοῦτο πνεῦμα φῦσα γενόμενον
<span class="lb" data-page="18b.145" data-line="17" id="l18b.145.17"></span>ἢ μὴ διεξελθὸν ὑποκαταβῇ κάτω πρός τι τῶν κάτω χωρίον,
<span class="lb" data-page="18b.145" data-line="18" id="l18b.145.18"></span>ἀπαλλάττει τὸ ὑποχόνδριον ἀμφοτέρων τῶν συμπτωμάτων,
<span class="pb" data-page="18b.146" id="p18b.146"></span>
<span class="lb" data-page="18b.146" data-line="1" id="l18b.146.1"></span>τῆς τ’ ὀδύνης καὶ τοῦ οἰδήματος. ἔτι δὲ μᾶλλον
<span class="lb" data-page="18b.146" data-line="2" id="l18b.146.2"></span>εἰ καὶ σὺν οὔρῳ καὶ κόπρῳ κενωθείη. καταλείπει γὰρ οὐδὲν
<span class="lb" data-page="18b.146" data-line="3" id="l18b.146.3"></span>ἔτι περιττὸν ἡ τοιαύτη κένωσις ἐν τοῖς ὑποχονδρίοις.
</p>
<span class="lb rule" data-page="18b.146" data-line="4" id="l18b.146.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.26">
<span class="pb page1" data-page="18b.146" id="p18b.146"></span>
<span class="milestone ed1page page1" data-n="5.139" data-unit="ed1page" id="ed1page.5.139"></span>
<span class="milestone ed2page page1" data-n="8.631" data-unit="ed2page" id="ed2page.8.631"></span>
<span class="lb head" data-page="18b.146" data-line="5" id="l18b.146.5"></span>
            <blockquote class="quote lemma">
<span class="lb" data-page="18b.146" data-line="6" id="l18b.146.6"></span>Τὸ δὲ οὖρον ἄριστόν ἐστιν, ὅταν λευκή τε εἴη ἡ ὑπόστασις
<span class="lb" data-page="18b.146" data-line="7" id="l18b.146.7"></span>καὶ λείη καὶ ὁμαλὴ παρὰ πάντα τὸν χρόνον, ἔστ’ ἂν κριθῇ
<span class="lb" data-page="18b.146" data-line="8" id="l18b.146.8"></span>ἡ νοῦσος. σημαίνει γὰρ ἀσφάλειάν τε καὶ νούσημα
<span class="lb" data-page="18b.146" data-line="9" id="l18b.146.9"></span>ὀλιγοχρόνιον ἔσεσθαι. εἰ δὲ διαλείποι καὶ ποτὲ μὲν καθαρὸν
<span class="lb" data-page="18b.146" data-line="10" id="l18b.146.10"></span>οὐρέοι, ποτὲ δὲ ὑφίστηται τὸ λευκὸν καὶ λεῖον,
<span class="lb" data-page="18b.146" data-line="11" id="l18b.146.11"></span>χρονιωτέρα γίνεται ἡ νοῦσος καὶ ἧσσον ἀσφαλής.
</blockquote>
<span class="lb rule" data-page="18b.146" data-line="12" id="l18b.146.12"></span>
            <p>
<span class="lb" data-page="18b.146" data-line="13" id="l18b.146.13"></span><span class="milestone ed2page" data-n="8.632" data-unit="ed2page" id="ed2page.8.632"></span>Ὥσπερ ὀλίγον ἔμπροσθεν ἔφην, ἐκ μὲν τῶν
<span class="lb" data-page="18b.146" data-line="14" id="l18b.146.14"></span>κατὰ προαίρεσιν ἐνεργειῶν γνωρίζεσθαι μίαν δύναμιν, ὅπως
<span class="lb" data-page="18b.146" data-line="15" id="l18b.146.15"></span>ἔχῃ ῥώμης τε καὶ ἀῤῥωστίας, ἣν τῆς ἄνωθεν ἀρχῆς ἔλεγεν
<span class="lb" data-page="18b.146" data-line="16" id="l18b.146.16"></span>ὑπάρχειν, ἣν ἔδειξα δι’ ἑτέρων ἐν ἐγκεφάλῳ καθιδρυμένην.
<span class="lb" data-page="18b.146" data-line="17" id="l18b.146.17"></span>οὕτω δὴ νῦν <span class="milestone ed1page" data-n="5.140" data-unit="ed1page" id="ed1page.5.140"></span>ἄλλης δυνάμεως φυσικῆς ὁ Ἱπποκράτης
<span class="lb" data-page="18b.146" data-line="18" id="l18b.146.18"></span>σημεῖα τὰ μὲν ἤδη διῆλθεν, τὰ δὲ καὶ κατὰ τὸν νῦν
<span class="pb" data-page="18b.147" id="p18b.147"></span>
<span class="lb" data-page="18b.147" data-line="1" id="l18b.147.1"></span>ἐνεστῶτα λόγον διεξέρχεται· καλεῖται δὲ ἡ δύναμις, περὶ
<span class="lb" data-page="18b.147" data-line="2" id="l18b.147.2"></span>ἦς φημι προκεῖσθαι τὸν λόγον, ἀλλοιωτική τε καὶ πεπτική.
<span class="lb" data-page="18b.147" data-line="3" id="l18b.147.3"></span>τὰ μὲν οὖν τῆς κατὰ γαστέρα δυνάμεως σημεῖα διὰ ὑπερχομένων
<span class="lb" data-page="18b.147" data-line="4" id="l18b.147.4"></span>ὁσημέραι γνωρίζεται, τὰ δὲ τῆς καθ’ ἧπάρ τε καὶ
<span class="lb" data-page="18b.147" data-line="5" id="l18b.147.5"></span>φλέβας ἐκ τῶν οὔρων. ἔστι γὰρ καὶ ἐν τούτοις ἐναργέστατα
<span class="lb" data-page="18b.147" data-line="6" id="l18b.147.6"></span>τὰ σημεῖα τὰ μὲν ἀκριβοῦς πέψεως, τὰ δὲ ἐλλιποῦς, τὰ δὲ
<span class="lb" data-page="18b.147" data-line="7" id="l18b.147.7"></span>καὶ τελέως ἀποτυγχανομένης, ὥσπερ καὶ ἐν τοῖς κατὰ γαστέρα.
<span class="lb" data-page="18b.147" data-line="8" id="l18b.147.8"></span>πρὸς τούτοις ἔξωθεν ὥσπερ ἐκεῖ συνεκκρίνεταί τινα
<span class="lb" data-page="18b.147" data-line="9" id="l18b.147.9"></span>γνωρίσματα διαθέσεων ἑτέρων, οὕτω κἀνταῦθα. τὴν μὲν οὖν
<span class="lb" data-page="18b.147" data-line="10" id="l18b.147.10"></span>ἀρχὴν τῆς διδασκαλίας ὁ Ἱπποκράτης ἀπὸ τῶν τῆς πέψεως
<span class="lb" data-page="18b.147" data-line="11" id="l18b.147.11"></span>γνωρισμάτων ἐποιήσατο, συνάψει δ’ αὐτοῖς ἐφεξῆς τἄλλα.
<span class="lb" data-page="18b.147" data-line="12" id="l18b.147.12"></span>πρῶτον οὖν καὶ ἡμεῖς λέγωμεν ἃ πρῶτον διῆλθεν ἐκεῖνος,
<span class="lb" data-page="18b.147" data-line="13" id="l18b.147.13"></span>ἐν τῇ προκειμένῃ ταύτῃ ῥήσει τὰς ὑποστάσεις τῶν οὔρων
<span class="lb" data-page="18b.147" data-line="14" id="l18b.147.14"></span>σκέπτεσθαι κελεύων, εἰ λευκαὶ καὶ λεῖαι καὶ ὁμαλαὶ πᾶσαι
<span class="lb" data-page="18b.147" data-line="15" id="l18b.147.15"></span>τυγχάνουσιν οὖσαι καὶ μὴ ποτὲ μὲν τοιαῦται, ποτὲ δὲ ἑτεροῖαι.
<span class="lb" data-page="18b.147" data-line="16" id="l18b.147.16"></span>γίνεται γὰρ καὶ τοῦτο συνεχέστατα. καί τις οὐρήσας
<span class="lb" data-page="18b.147" data-line="17" id="l18b.147.17"></span>ἐν τῇ δευτέρᾳ τῶν ἡμερῶν ἄμεμπτον ἕτερον οὔρησε
<span class="lb" data-page="18b.147" data-line="18" id="l18b.147.18"></span>κατὰ τὴν ἑξῆς νύκτα μεμπτὸν, εἶτ’ αὖθις ἄμεμπτον ἐπὶ τῆς
<span class="pb" data-page="18b.148" id="p18b.148"></span>
<span class="lb" data-page="18b.148" data-line="1" id="l18b.148.1"></span>τρίτης ἡμέρας ἕωθεν, εἶθ’ ἑσπέρας μεμπτόν. ἐκ μὲν δὴ τῶν
<span class="lb" data-page="18b.148" data-line="2" id="l18b.148.2"></span>τοιούτων οὔρων ἐμφαίνεται τὸ μέν τι πεττόμενόν τε καὶ
<span class="lb" data-page="18b.148" data-line="3" id="l18b.148.3"></span>κρατούμενον ὑπὸ τῆς φύσεως τῶν ἐν τοῖς ἀγγείοις χυμῶν,
<span class="lb" data-page="18b.148" data-line="4" id="l18b.148.4"></span>τὸ δὲ ἀπεπτούμενον. ἐὰν δὲ μηδαμοῦ παρεμπίπτῃ τῷ πεπεμμένῳ
<span class="lb" data-page="18b.148" data-line="5" id="l18b.148.5"></span>τὸ ἄπεπτον, ἄριστον οὖρόν ἐστι τὸ τοιοῦτον. εἰ
<span class="lb" data-page="18b.148" data-line="6" id="l18b.148.6"></span>μὲν οὖν ὑπόστασιν ἔχει, λευκήν τε εἶναι χρὴ ταύτην καὶ
<span class="lb" data-page="18b.148" data-line="7" id="l18b.148.7"></span>ὁμαλὴν καὶ λείαν διὰ παντὸς τοῦ χρόνου μέχρι λύσεως τοῦ
<span class="lb" data-page="18b.148" data-line="8" id="l18b.148.8"></span>νοσήματος ὁμοίως γινομένην. εἰ δ’ οὐκ ἔχει, πάντως μὲν
<span class="lb" data-page="18b.148" data-line="9" id="l18b.148.9"></span>ἔξει τινὰ νεφέλην λευκὴν, ἐξ ἀνάγκης δὲ καὶ τῇ χροιᾷ συμμέτρως
<span class="lb" data-page="18b.148" data-line="10" id="l18b.148.10"></span>ὠχρὸν ἔσται καὶ τῇ συστάσει μεταξὺ τοῦ λεπτοῦ
<span class="lb" data-page="18b.148" data-line="11" id="l18b.148.11"></span>καὶ ὑδατώδους καὶ τοῦ παχέος, ὁποῖόν ἐστι τὸ τῶν ὑποζυγίων.
<span class="lb" data-page="18b.148" data-line="12" id="l18b.148.12"></span>ἀλλὰ τὰ μὲν οὐδ’ ὅλως ἔχοντα τὰς ὑποστάσεις οὖρα
<span class="lb" data-page="18b.148" data-line="13" id="l18b.148.13"></span>τοῖς λεπτῶς πάνυ διῃτημένοις γίνεται, τὰ δὲ πολλὴν τοῖς
<span class="lb" data-page="18b.148" data-line="14" id="l18b.148.14"></span>ἁδρῶς, τὰ δ’ ὀλίγην τοῖς συμμέτρως. ἔτι δ’ ἐν μὲν τοῖς
<span class="lb" data-page="18b.148" data-line="15" id="l18b.148.15"></span>χολώδεσι νοσήμασιν ἐπὶ τὸ ξανθότερον ῥέπει κατὰ τὴν
<span class="lb" data-page="18b.148" data-line="16" id="l18b.148.16"></span>χρόαν, ἐν δὲ τοῖς ἐξ ὠμῶν χυμῶν γινομένοις ἐπὶ τὸ λευκότερον.
<span class="lb" data-page="18b.148" data-line="17" id="l18b.148.17"></span>ὑπόστασιν δὲ τὰ μὲν ἐπὶ τοῖς ὠμοῖς χυμοῖς ἴσχει
<span class="pb" data-page="18b.149" id="p18b.149"></span>
<span class="lb" data-page="18b.149" data-line="1" id="l18b.149.1"></span>δαψιλῆ, τὰ δ’ ἐπὶ τοῖς χολώδεσιν ἢ οὐδ’ ὅλως ἢ παντάπασιν
<span class="lb" data-page="18b.149" data-line="2" id="l18b.149.2"></span>ἐλαχίστην, ἀλλ’ ἱκανόν ἐστιν αὐτοῖς ἐναιώρημα ἔχειν.
<span class="lb" data-page="18b.149" data-line="3" id="l18b.149.3"></span>ὀνομάζω δὲ ἐναιώρημα τὸ παχύτερον μὲν καὶ λευκότερον ἐν
<span class="lb" data-page="18b.149" data-line="4" id="l18b.149.4"></span>οὔρῳ μήτ’ ἐπιπολῆς αὐτοῦ μήτ’ ἐν τῷ πυθμένι τοῦ ἀγγείου,
<span class="lb" data-page="18b.149" data-line="5" id="l18b.149.5"></span>κατὰ δὲ τὴν μεταξὺ χώραν ἐναιωρούμενον ἤτοι μέσον
<span class="lb" data-page="18b.149" data-line="6" id="l18b.149.6"></span>ἀκριβῶς ἢ κάτω μᾶλλον ἢ ἄνω. τὰ μὲν οὖν τοιαῦτα
<span class="lb" data-page="18b.149" data-line="7" id="l18b.149.7"></span>σύνηθές μοι καλεῖν ἐναιωρήματα. πρὸς Ἱπποκράτους γε μὴν
<span class="lb" data-page="18b.149" data-line="8" id="l18b.149.8"></span>καὶ ταῦτα νεφέλαι προσαγορεύονται, τὴν αὐτὴν ἀναλογίαν
<span class="lb" data-page="18b.149" data-line="9" id="l18b.149.9"></span>ἔχουσαι περὶ τὸ οὖρον ἣν αἱ ὄντως νεφέλαι πρὸς τὸν ἀέρα.
<span class="lb" data-page="18b.149" data-line="10" id="l18b.149.10"></span>καὶ γὰρ καὶ ταῦτα τοῦ πέριξ ἑαυτῶν ὑγροῦ παχύτερα κἀκεῖναι
<span class="lb" data-page="18b.149" data-line="11" id="l18b.149.11"></span>τοῦ ἀέρος· πολλάκις οὖν, ὡς ἔφην, ἐφίσταταί τι τοῖς
<span class="lb" data-page="18b.149" data-line="12" id="l18b.149.12"></span>οὔροις ἄνωθεν, ὅπερ ἐγὼ νεφέλην ἰδίως ὀνομάζειν εἴωθα.
<span class="lb" data-page="18b.149" data-line="13" id="l18b.149.13"></span>ταυτὶ μὲν οὖν ἐγνώσθω τέ σοι καὶ μνημονευέσθω πρῶτα,
<span class="lb" data-page="18b.149" data-line="14" id="l18b.149.14"></span>μετὰ δὲ ταῦτα πρόσεχε τὸν νοῦν οἷς ἔγραψεν ὁ Ἱπποκράτης.
<span class="lb" data-page="18b.149" data-line="15" id="l18b.149.15"></span><span class="milestone ed2page" data-n="8.633" data-unit="ed2page" id="ed2page.8.633"></span>τὸ γὰρ διὰ παντὸς ὑπόστασιν οἵαν εἴρηκε
<span class="lb" data-page="18b.149" data-line="16" id="l18b.149.16"></span>ποιούμενον οὖρον ἀσφάλειάν τε σημαίνει, τουτέστιν ἀκίνδυνον
<span class="lb" data-page="18b.149" data-line="17" id="l18b.149.17"></span>εἶναι τὸ νόσημα καὶ τελέως λυθησόμενον ὡς μηκέτι
<span class="lb" data-page="18b.149" data-line="18" id="l18b.149.18"></span>ὑποστρέφειν. καὶ πρὸς τούτοις ἔτι ταχεῖαν αὐτοῦ γενέσθαι
<span class="pb" data-page="18b.150" id="p18b.150"></span>
<span class="lb" data-page="18b.150" data-line="1" id="l18b.150.1"></span>τὴν λύσιν, ὥστ’ εἰ καὶ κατὰ τὴν πρώτην ἡμέραν ἢ καὶ τὴν
<span class="lb" data-page="18b.150" data-line="2" id="l18b.150.2"></span>ἐχομένην αὐτῇ νύκτα φανὲν ὅμοιον διαμένοι κατά τε τὴν
<span class="lb" data-page="18b.150" data-line="3" id="l18b.150.3"></span>δευτέραν ἡμέραν καὶ νύκτα, τῆς πρώτης περιόδου τῶν κρισίμων
<span class="lb" data-page="18b.150" data-line="4" id="l18b.150.4"></span>ἡμερῶν οὐκ ἂν ἐξωτέρω προέλθοι τὸ νόσημα. λέγει
<span class="lb" data-page="18b.150" data-line="5" id="l18b.150.5"></span>δὲ ταῦτα δηλονότι περὶ τῶν πυρετωδῶν νοσημάτων οὐ τῶν
<span class="lb" data-page="18b.150" data-line="6" id="l18b.150.6"></span>ὅσα γε χωρὶς πυρετῶν ἤτοι κατὰ τὸν ἐγκέφαλον καὶ τὰς
<span class="lb" data-page="18b.150" data-line="7" id="l18b.150.7"></span>μήνιγγας ἢ κατὰ τὸν θώρακά τε καὶ πνεύμονα συνίσταται
<span class="lb" data-page="18b.150" data-line="8" id="l18b.150.8"></span>δι’ ἄλλων σημείων γνωριζόμενα, εἴτε ἐπιεικῆ τε καὶ ταχυκρίσιμά
<span class="lb" data-page="18b.150" data-line="9" id="l18b.150.9"></span>ἐστιν εἴτε κινδυνώδη τε καὶ χρόνια. διὰ τί δὲ τὴν
<span class="lb" data-page="18b.150" data-line="10" id="l18b.150.10"></span>ὑπόστασιν τῶν οὔρων λευκὴν εἶναι χρὴ ἔμπροσθεν ἐν τῷ
<span class="lb" data-page="18b.150" data-line="11" id="l18b.150.11"></span>περὶ πύου δέδεικται λόγῳ κατὰ τὸ τέλος τοῦ πρώτου τῶνδε
<span class="lb" data-page="18b.150" data-line="12" id="l18b.150.12"></span>τῶν ὑπομνημάτων.
</p>
<span class="lb rule" data-page="18b.150" data-line="13" id="l18b.150.13"></span>
          </article>

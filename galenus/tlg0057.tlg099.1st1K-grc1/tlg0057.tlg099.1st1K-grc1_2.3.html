<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.3">
<span class="pb page1" data-page="18b.116" id="p18b.116"></span>
<span class="milestone ed1page page1" data-n="5.135" data-unit="ed1page" id="ed1page.5.135"></span>
<span class="milestone ed2page page1" data-n="8.621" data-unit="ed2page" id="ed2page.8.621"></span>
<span class="lb head" data-page="18b.116" data-line="4" id="l18b.116.4"></span>
            <blockquote class="quote lemma">
<span class="lb" data-page="18b.116" data-line="5" id="l18b.116.5"></span>Ὁκόσοισι δὲ ἀπὸ τοῦ ἥπατος οἱ ὕδρωπες γίνονται, βῆχές
<span class="lb" data-page="18b.116" data-line="6" id="l18b.116.6"></span>τε καὶ θυμὸς ἐγγίνεται αὐτέοισι καὶ οὐδὲν ἀποπτύουσιν
<span class="lb" data-page="18b.116" data-line="7" id="l18b.116.7"></span>ἄξιον λόγου καὶ οἱ πόδες οἰδέουσι καὶ ἡ γαστὴρ οὐ διαχωρέει,
<span class="lb" data-page="18b.116" data-line="8" id="l18b.116.8"></span>εἰ μὴ σκληρά τε καὶ πρὸς ἀνάγκην καὶ περὶ τὴν
<span class="lb" data-page="18b.116" data-line="9" id="l18b.116.9"></span>κοιλίην γίνεται οἰδήματα, τὰ μὲν ἐπὶ δεξιὰ, τὰ δὲ ἐπ’
<span class="lb" data-page="18b.116" data-line="10" id="l18b.116.10"></span>ἀριστερὰ ἱστάμενά τε καὶ καταπαυόμενα.
</blockquote>
<span class="lb rule" data-page="18b.116" data-line="11" id="l18b.116.11"></span>
            <p>
<span class="lb" data-page="18b.116" data-line="12" id="l18b.116.12"></span>Θυμὸν εἴρηκε νῦν τὴν προθυμίαν ἣν ἴσχουσι πρὸς τὸ
<span class="lb" data-page="18b.116" data-line="13" id="l18b.116.13"></span>βήττειν, ἐρεθιζόμενοι μὲν ὡς πρὸς τὸ σύμπτωμα, παραχρῆμα
<span class="lb" data-page="18b.116" data-line="14" id="l18b.116.14"></span>δὲ αὐτοῦ παυόμενοι καὶ μόνον ἀρχῆς τοῦ βήττειν
<span class="lb" data-page="18b.116" data-line="15" id="l18b.116.15"></span>πειρώμενοι. ὁ γὰρ τοῦ ἥπατος ὄγκος ἐγκείμενος ταῖς φρεσὶ
<span class="lb" data-page="18b.116" data-line="16" id="l18b.116.16"></span>στενοχωρίαν ἐργάζεται τῷ πνεύμονι. παραπλησίας οὖν διαθέσεως
<span class="lb" data-page="18b.116" data-line="17" id="l18b.116.17"></span>γινομένης τῇ κατὰ τὰς ὄντως αὐτῷ στενοχωρίας,
<span class="pb" data-page="18b.117" id="p18b.117"></span>
<span class="lb" data-page="18b.117" data-line="1" id="l18b.117.1"></span>δι’ ἃς φλεγμαίνων τε καὶ καταῤῥοϊζόμενος ἐκ τῆς κεφαλῆς
<span class="lb" data-page="18b.117" data-line="2" id="l18b.117.2"></span>πάσχει. προθυμοῦνται μὲν βήττειν, ἐλπίζοντες ἐκ τοῦ κενῶσαι
<span class="lb" data-page="18b.117" data-line="3" id="l18b.117.3"></span>τὸ λυποῦν ἰάσασθαι τὴν στενοχωρίαν. ἀρξάμενοι δὲ
<span class="lb" data-page="18b.117" data-line="4" id="l18b.117.4"></span>αὐτοῦ παραχρῆμα παύονται διὰ τῆς πείρας αὐτῆς εἰς γνῶσιν
<span class="lb" data-page="18b.117" data-line="5" id="l18b.117.5"></span>ἀκριβεστέραν ἀφικνούμενοι τῆς διαθέσεως, αἰσθανόμενοί
<span class="lb" data-page="18b.117" data-line="6" id="l18b.117.6"></span>τε σφῶν αὐτῶν ὅτι μάτην ἤλπισαν. ἀλλὰ καὶ ἡ φύσις
<span class="lb" data-page="18b.117" data-line="7" id="l18b.117.7"></span>αὐτὴ καθ’ αὑτὴν ἐπάγει βῆχα, τὰς ἐμφράξεις τοῦ πνεύμονος
<span class="lb" data-page="18b.117" data-line="8" id="l18b.117.8"></span>ἐκκαθαίρουσα, κἂν ἡμεῖς μὴ προαιρώμεθα βήττειν· ὥστ’
<span class="lb" data-page="18b.117" data-line="9" id="l18b.117.9"></span>ἐργῶδες εἷναι πολλάκις ἀντισχεῖν τε καὶ κωλῦσαι τὸ σύμπτωμα.
<span class="lb" data-page="18b.117" data-line="10" id="l18b.117.10"></span>νῦν οὖν ὁπότε διὰ τὴν στενοχωρίαν ἐπὶ τὸ βήττειν
<span class="lb" data-page="18b.117" data-line="11" id="l18b.117.11"></span>οἱ κάμνοντες ἔρχονται μάτην, ὡς ὀνησόμενοί τι τὴν ἐκ
<span class="lb" data-page="18b.117" data-line="12" id="l18b.117.12"></span>τῆς φυσικῆς δυνάμεως ὑπηρεσίαν οὐκ ἔχοντες αὐτίκα παύονται.
<span class="lb" data-page="18b.117" data-line="13" id="l18b.117.13"></span>διὰ ταῦτα μὲν γὰρ ἡ προθυμία γίνεται τοῖς οὕτω
<span class="lb" data-page="18b.117" data-line="14" id="l18b.117.14"></span>κάμνουσι τοῦ βήττειν. ἀπολείπει δ’ αὐτοὺς ἐν τάχει τοὔργον,
<span class="lb" data-page="18b.117" data-line="15" id="l18b.117.15"></span>ὡς ἂν μηδὲν ἀποπτύοντας ἄξιον λόγου. ἀλλὰ τοσοῦτον
<span class="lb" data-page="18b.117" data-line="16" id="l18b.117.16"></span>ὅσον εἰς τὰς τραχείας ἀρτηρίας ὀῤῥῶδές τε καὶ λεπτὸν ἐκ
<span class="lb" data-page="18b.117" data-line="17" id="l18b.117.17"></span>τῶν περιεχόντων ἀγγείων τὸ ὀῤῥῶδες αἷμα συνθλίβεται δίκην
<span class="lb" data-page="18b.117" data-line="18" id="l18b.117.18"></span>ἱδρῶτός τινος ταῦτ’ οὖν οἱ ἀπὸ τοῦ ἥπατος ὕδρωπες
<span class="pb" data-page="18b.118" id="p18b.118"></span>
<span class="lb" data-page="18b.118" data-line="1" id="l18b.118.1"></span>ἀφορίζονται τῶν προειρημένων, ἔτι τε τῇ βραχύτητι καὶ τῇ
<span class="lb" data-page="18b.118" data-line="2" id="l18b.118.2"></span>σκληρότητι τῶν ὑπερχομένων κάτω. διερεθίζονται γὰρ ἐκεῖνοι
<span class="lb" data-page="18b.118" data-line="3" id="l18b.118.3"></span>πεπονθότων αὐτοῖς ἤτοι τῶν ἐντέρων ἢ τοῦ μεσεντερίου.
<span class="lb" data-page="18b.118" data-line="4" id="l18b.118.4"></span>τοῖς δ’ ἀπὸ τοῦ ἥπατος ὑδεριῶσιν, ὡς ἂν ἀπαθῶν
<span class="lb" data-page="18b.118" data-line="5" id="l18b.118.5"></span>ὄντων τούτων, οὔτε διαφθειρομένης τῆς τροφῆς οὔτε βαρυνομένων
<span class="lb" data-page="18b.118" data-line="6" id="l18b.118.6"></span>ὑπ’ αὐτῆς τῶν μορίων, ἔῤῥωνται γὰρ καὶ οὐ γίνονται
<span class="lb" data-page="18b.118" data-line="7" id="l18b.118.7"></span>διάῤῥοιαι, μένει πλεῖον αὐτόθι τὰ τῆς τροφῆς λείψανα,
<span class="lb" data-page="18b.118" data-line="8" id="l18b.118.8"></span>τὸ μέν τι διαπέμποντα πρὸς τὴν ἐντὸς τοῦ περιτοναίου
<span class="lb" data-page="18b.118" data-line="9" id="l18b.118.9"></span>χώραν, τὸ δέ τι καὶ τῇ φλεγμονῇ τοῦ ἥπατος οἷον ἐξοπτώμενα,
<span class="lb" data-page="18b.118" data-line="10" id="l18b.118.10"></span>καὶ μέντοι καὶ τὸ δέρμα πᾶν αὐτοῖς, ὡς ἂν ὑπὸ
<span class="lb" data-page="18b.118" data-line="11" id="l18b.118.11"></span>φλεγματώδους αἵματος τρεφόμενον, οἰδαλέον τε γίνεται καὶ
<span class="lb" data-page="18b.118" data-line="12" id="l18b.118.12"></span>εἰ πιέσαις αὐτὸ τῷ δακτύλῳ, παραχρῆμα μὲν φαίνεται κοῖλον,
<span class="lb" data-page="18b.118" data-line="13" id="l18b.118.13"></span>ὀλίγον δ’ ὕστερον εἰς τὴν ἔμπροσθεν ἐπανερχόμενον
<span class="lb" data-page="18b.118" data-line="14" id="l18b.118.14"></span>κατάστασιν. οὐ μὴν εὐθέως ἐξ ἀρχῆς ἅμα τῇ μεταπτώσει
<span class="lb" data-page="18b.118" data-line="15" id="l18b.118.15"></span>τῆς ὀξύτητος εἴωθε γίνεσθαι τὸ τοιοῦτον, ἀλλ’ οἱ μὲν πόδες
<span class="lb" data-page="18b.118" data-line="16" id="l18b.118.16"></span>οἰδίσκονται πρῶτοι, ποῤῥωτάτω τῶν θερμοτάτων μορίων
<span class="lb" data-page="18b.118" data-line="17" id="l18b.118.17"></span>ὄντες. <span class="milestone ed2page" data-n="8.622" data-unit="ed2page" id="ed2page.8.622"></span>ἐπαναβαῖνον δὲ τὸ σύμπτωμα καὶ περὶ τὴν
<span class="lb" data-page="18b.118" data-line="18" id="l18b.118.18"></span>κοιλίαν πᾶσαν τὴν αὐτὴν ἐργάζεται διάθεσιν, ὥστε εἰ πιέσας
<span class="lb" data-page="18b.118" data-line="19" id="l18b.118.19"></span>τὸ οἴδημα δακτύλῳ κοιλαίνεσθαί τε καὶ οἶον βοθροῦσθαι
<span class="pb" data-page="18b.119" id="p18b.119"></span>
<span class="lb" data-page="18b.119" data-line="1" id="l18b.119.1"></span>τὸν τόπον, εἶτ’ ὀλίγον ὕστερον εἰς τὴν ἔμπροσθεν
<span class="lb" data-page="18b.119" data-line="2" id="l18b.119.2"></span>ἐπανέρχεσθαι κατάστασιν. ὅπερ Ἱπποκράτης εἶπε καὶ περὶ
<span class="lb" data-page="18b.119" data-line="3" id="l18b.119.3"></span>τὴν κοιλίην οἰδήματα γίνεται ἱστάμενά τε καὶ καταπαυόμενα.
<span class="lb" data-page="18b.119" data-line="4" id="l18b.119.4"></span>δύναιτο δ’ ἂν εἰρηκέναι τοῦτο καὶ περὶ τῆς πρώτης
<span class="lb" data-page="18b.119" data-line="5" id="l18b.119.5"></span>γενέσεως αὐτῶν ἔτι. καὶ γὰρ ἀρχόμενα συνίστασθαι καθίστανται
<span class="lb" data-page="18b.119" data-line="6" id="l18b.119.6"></span>πολλάκις, ὡς δόξαι τινὶ πεπαῦσθαι τελέως αὐτά.
<span class="lb" data-page="18b.119" data-line="7" id="l18b.119.7"></span>μετὰ ταῦτα δὲ αὖθις ἐπαίρεται καὶ πάλιν δὲ καθίστανται
<span class="lb" data-page="18b.119" data-line="8" id="l18b.119.8"></span>καὶ αὖθις πάλιν ἐπαίρεται. προελθόντος δὲ τοῦ χρόνου μένει
<span class="lb" data-page="18b.119" data-line="9" id="l18b.119.9"></span>μηκέτι καθιστάμενα. διαφέρει γε μὴν ταῦτα τῶν προειρημένων
<span class="lb" data-page="18b.119" data-line="10" id="l18b.119.10"></span>ἐν τοῖς κενεῶσι, τῷ κοιλαίνεσθαι πιεζόμενα, φλεγματικὴν
<span class="lb" data-page="18b.119" data-line="11" id="l18b.119.11"></span>ἔχοντα τὴν φύσιν, οὐκέτι φυσώδει πνεύματι καθάπερ
<span class="lb" data-page="18b.119" data-line="12" id="l18b.119.12"></span>ἐκεῖνα γινόμενα.
</p>
<span class="lb rule" data-page="18b.119" data-line="13" id="l18b.119.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.30">
<span class="pb page1" data-page="18b.155" id="p18b.155"></span>
<span class="milestone ed1page page1" data-n="5.141" data-unit="ed1page" id="ed1page.5.141"></span>
<span class="milestone ed2page page1" data-n="8.634" data-unit="ed2page" id="ed2page.8.634"></span>
<span class="lb head" data-page="18b.155" data-line="5" id="l18b.155.5"></span>
            <blockquote class="quote lemma">
<span class="lb" data-page="18b.155" data-line="6" id="l18b.155.6"></span>Ἔστ’ ἂν δὲ πυῤῥόν τε εἴη τὸ οὖρον καὶ λεπτὸν, σημαίνει
<span class="lb" data-page="18b.155" data-line="7" id="l18b.155.7"></span>τὸ νόσημα ἄπεπτον εἶναι.
</blockquote>
<span class="lb rule" data-page="18b.155" data-line="8" id="l18b.155.8"></span>
            <p>
<span class="lb" data-page="18b.155" data-line="9" id="l18b.155.9"></span><span class="milestone ed2page" data-n="8.635" data-unit="ed2page" id="ed2page.8.635"></span>Τὸ κατὰ φύσιν οὖρον μετρίως ἐστὶν ὠχρὸν,
<span class="lb" data-page="18b.155" data-line="10" id="l18b.155.10"></span>ὡς ἂν ἐκ τοῦ πεφθέντος ὑγροῦ γεγονὸς ὀλίγον τι τῆς ξανθῆς
<span class="lb" data-page="18b.155" data-line="11" id="l18b.155.11"></span>χολῆς προσειληφότος, ὅταν δὲ ἤτοι πλεῖον ᾖ αὕτη τοῦ
<span class="lb" data-page="18b.155" data-line="12" id="l18b.155.12"></span>δέοντος ἢ ἄκρατος ἰσχυρῶς οὖσα προσαναμιχθῇ τῷ οὔρῳ,
<span class="lb" data-page="18b.155" data-line="13" id="l18b.155.13"></span>πυῤῥὸν φαίνεται. ἐὰν οὖν πρὸς τῷ τοιοῦτον εἶναι κατὰ
<span class="lb" data-page="18b.155" data-line="14" id="l18b.155.14"></span>χρόαν, ἔτι καὶ λεπτὸν εἴη κατὰ τὴν σύστασιν, ἄπεπτον εἶναι
<span class="lb" data-page="18b.155" data-line="15" id="l18b.155.15"></span>σημαίνει τὸ νόσημα. χρὴ γὰρ ὥσπερ ἐν τῇ χρόᾳ μετρίως
<span class="lb" data-page="18b.155" data-line="16" id="l18b.155.16"></span>ὠχρὸν ἔφαμεν εἶναι δεῖν τὸ κατὰ φύσιν οὖρον, οὕτω καὶ
<span class="lb" data-page="18b.155" data-line="17" id="l18b.155.17"></span>κατὰ τὴν σύστασιν ἔχειν μετρίως, μήθ’ οὕτω λεπτὸν ὑπάρχον
<span class="lb" data-page="18b.155" data-line="18" id="l18b.155.18"></span>ὡς ὕδωρ μήθ’ οὕτως γεγονὸς παχὺ, ὡς ἐοικέναι τοῖς
<span class="pb" data-page="18b.156" id="p18b.156"></span>
<span class="lb" data-page="18b.156" data-line="1" id="l18b.156.1"></span>τῶν ὑποζυγίων. εἴρηται δὲ τελέως ἅπαντα περὶ τῆς τῶν
<span class="lb" data-page="18b.156" data-line="2" id="l18b.156.2"></span>οὔρων φύσεώς τε καὶ διαφορᾶς ἐν τοῖς περὶ κρίσεων.
<span class="lb" data-page="18b.156" data-line="3" id="l18b.156.3"></span>ἐκεῖθεν οὖν αὐτὰ μανθάνειν ὅστις ὄντως ἐραστὴς ᾖ προγνωστικῆς
<span class="lb" data-page="18b.156" data-line="4" id="l18b.156.4"></span>θεωρίας. ἐν γὰρ ταῖς ἐξηγήσεσιν ὁ σκοπός ἐστι
<span class="lb" data-page="18b.156" data-line="5" id="l18b.156.5"></span>σαφὲς ἐργάσασθαι τὸ δοκοῦν ἀσαφῶς εἰρῆσθαι. τὸ δὲ καὶ
<span class="lb" data-page="18b.156" data-line="6" id="l18b.156.6"></span>διακρῖναι τίνα μὲν αὐτῶν ὡς ἀληθῶς εἵρηται, τίνα δὲ οὒ,
<span class="lb" data-page="18b.156" data-line="7" id="l18b.156.7"></span>καὶ προσθεῖναι τὰς ἀποδείξεις ἑκατέροις, ἐκ περιουσίας
<span class="lb" data-page="18b.156" data-line="8" id="l18b.156.8"></span>γίνεται.
</p>
<span class="lb rule" data-page="18b.156" data-line="9" id="l18b.156.9"></span>
          </article>

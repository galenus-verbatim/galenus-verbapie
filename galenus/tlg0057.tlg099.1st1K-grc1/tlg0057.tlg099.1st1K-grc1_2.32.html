<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.32">
<span class="pb page1" data-page="18b.157" id="p18b.157"></span>
<span class="milestone ed1page page1" data-n="5.141" data-unit="ed1page" id="ed1page.5.141"></span>
<span class="milestone ed2page page1" data-n="8.635" data-unit="ed2page" id="ed2page.8.635"></span>
<span class="lb head" data-page="18b.157" data-line="5" id="l18b.157.5"></span>
            <blockquote class="quote lemma">
<span class="lb" data-page="18b.157" data-line="6" id="l18b.157.6"></span>Θανατωδέστερα δὲ τῶν οὔρων τά τε δυσώδεα καὶ ὑδατώδεα
<span class="lb" data-page="18b.157" data-line="7" id="l18b.157.7"></span>καὶ μέλανα καὶ παχέα.
</blockquote>
<span class="lb rule" data-page="18b.157" data-line="8" id="l18b.157.8"></span>
            <p>
<span class="lb" data-page="18b.157" data-line="9" id="l18b.157.9"></span>Τὰ ὑδατώδη λεπτὰ μὲν τὴν σύστασίν ἐστι, λευκὰ δὲ
<span class="lb" data-page="18b.157" data-line="10" id="l18b.157.10"></span>τὴν χρόαν, ἀπεψίαν μὲν ἐσχάτην ἐνδεικνύμενα τῶν χυμῶν,
<span class="lb" data-page="18b.157" data-line="11" id="l18b.157.11"></span>ἀῤῥωστίαν δὲ τῆς φυσικῆς δυνάμεως. περὶ δὲ τῶν δυσωδῶν
<span class="lb" data-page="18b.157" data-line="12" id="l18b.157.12"></span>ἁπάντων εἴρηται πρόσθεν, ὥσπερ γε καὶ περὶ τῶν μελαινομένων.
<span class="lb" data-page="18b.157" data-line="13" id="l18b.157.13"></span>ταῦτα μὲν οὖν αὐτὰ καθ’ ἑαυτὰ καὶ σὺν ἀλλήλοις
<span class="lb" data-page="18b.157" data-line="14" id="l18b.157.14"></span>ἐστὶ θανατώδη· τὰ δὲ παχέα πρότερον αὐτὰ καθ’ ἑαυτὰ καὶ
<span class="lb" data-page="18b.157" data-line="15" id="l18b.157.15"></span>ταῦτα θανατώδη νομιστέον ἢ συμπλέξαι χρὴ τοῖς προειρημένοις
<span class="lb" data-page="18b.157" data-line="16" id="l18b.157.16"></span>αὐτὰ καὶ τοῖς μέλασιν ἄξιόν ἐστιν ἐπισκέψεως. ὅσα
<span class="lb" data-page="18b.157" data-line="17" id="l18b.157.17"></span>τοίνυν ἡμεῖς εἴδομεν ἀκριβῶς παραφυλάξαντες ἐροῦμεν, ἵνα
<span class="lb" data-page="18b.157" data-line="18" id="l18b.157.18"></span>ἐξ αὐτῶν τις ὁρμώμενος ἅμα μὲν ἐπίστηται τὸ ἀληθὲς, ἅμα
<span class="lb" data-page="18b.157" data-line="19" id="l18b.157.19"></span>δὲ καὶ τὴν βελτίω τῶν ἐξηγήσεων ἕληται. τὰ μέλανα τῶν
<span class="pb" data-page="18b.158" id="p18b.158"></span>
<span class="lb" data-page="18b.158" data-line="1" id="l18b.158.1"></span>οὔρων ὅσῳ περ ἂν ᾖ παχύτερα, τοσούτῳ χείρω παρεφυλάξαμεν
<span class="lb" data-page="18b.158" data-line="2" id="l18b.158.2"></span>ὄντα. <span class="milestone ed2page" data-n="8.636" data-unit="ed2page" id="ed2page.8.636"></span>τὰ δὲ τῆς κατὰ φύσιν χρόας μὴ ἐκστάντα
<span class="lb" data-page="18b.158" data-line="3" id="l18b.158.3"></span>παχέα διττὴν ἔχοντα τὴν ἔκβασιν, ἐνίοτε μὲν ἐπ’
<span class="lb" data-page="18b.158" data-line="4" id="l18b.158.4"></span>ὄλεθρον, ἐνίοτε δὲ εἰς ὑγείαν ὑπόγυον τελευτῶντα, καθάπερ
<span class="lb" data-page="18b.158" data-line="5" id="l18b.158.5"></span>καὶ ἄλλα πολλὰ τῶν παρὰ φύσιν, ὡς ἂν ἐκκαθαίρηται δι’
<span class="lb" data-page="18b.158" data-line="6" id="l18b.158.6"></span>αὐτῶν τὸ σῶμα. δῆλον δ’ ὅτι παχέα πρὸς αὐτοῦ λέλεκται
<span class="lb" data-page="18b.158" data-line="7" id="l18b.158.7"></span>τὰ πάνυ σφόδρα τοιαῦτα. τὰ γὰρ ἁπλῶς παχύτερα τῶν
<span class="lb" data-page="18b.158" data-line="8" id="l18b.158.8"></span>κατὰ φύσιν οὐ πάντως ἐστὶν ὀλέθρια.
</p>
<span class="lb rule" data-page="18b.158" data-line="9" id="l18b.158.9"></span>
          </article>

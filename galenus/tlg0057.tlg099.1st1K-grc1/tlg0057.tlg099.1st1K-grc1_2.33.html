<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.33">
<span class="pb page1" data-page="18b.158" id="p18b.158"></span>
<span class="milestone ed1page page1" data-n="5.141" data-unit="ed1page" id="ed1page.5.141"></span>
<span class="milestone ed2page page1" data-n="8.636" data-unit="ed2page" id="ed2page.8.636"></span>
<span class="lb head" data-page="18b.158" data-line="10" id="l18b.158.10"></span>
            <blockquote class="quote lemma">
<span class="lb" data-page="18b.158" data-line="11" id="l18b.158.11"></span>Ἔστι δὲ τοῖσι μὲν ἀνδράσι καὶ τῇσι γυναιξὶ τὰ μέλανα τῶν
<span class="lb" data-page="18b.158" data-line="12" id="l18b.158.12"></span>οὔρων κάκιστα, τοῖσι δὲ παιδίοισι τὰ ὑδατώδεα.
</blockquote>
<span class="lb rule" data-page="18b.158" data-line="13" id="l18b.158.13"></span>
            <p>
<span class="lb" data-page="18b.158" data-line="14" id="l18b.158.14"></span>Ἐν πάσαις μὲν ταῖς ἡλικίαις ὀλέθρια τά τε μέλανα
<span class="lb" data-page="18b.158" data-line="15" id="l18b.158.15"></span>τῶν οὔρων ἐστὶ καὶ ὑδατώδεα, ἀλλ’ ἐπὶ μὲν τῶν ἀκμαζόντων
<span class="lb" data-page="18b.158" data-line="16" id="l18b.158.16"></span>τὴν πρώτην ἔχει τάξιν, ὡς ἐν ὀλεθρίοις, τὰ μέλανα,
<span class="lb" data-page="18b.158" data-line="17" id="l18b.158.17"></span>ἐπὶ δὲ τῶν παιδίων τὰ ὑδατώδη. λέλεκται γὰρ ἔμπροσθεν
<span class="lb" data-page="18b.158" data-line="18" id="l18b.158.18"></span>αὐτῷ τὰ ἐναντιώτατα τοῖς κατὰ φύσιν ὀλεθριώτατα ὑπάρχειν.
<span class="pb" data-page="18b.159" id="p18b.159"></span>
<span class="lb" data-page="18b.159" data-line="1" id="l18b.159.1"></span>ἐναντιώτατα δέ ἐστιν ἐπὶ τῶν παίδων οὐχ οὕτως
<span class="lb" data-page="18b.159" data-line="2" id="l18b.159.2"></span>τὰ μέλανα τοῖς κατὰ φύσιν ὡς τὰ λεπτά. κατὰ φύσιν γὰρ
<span class="lb" data-page="18b.159" data-line="3" id="l18b.159.3"></span>αὐτοῖς ἐστιν οὐρεῖν παχέα τε καὶ πολλὴν ὑπόστασιν ἔχοντα.
<span class="lb" data-page="18b.159" data-line="4" id="l18b.159.4"></span>τοῖς δ’ ἀκμάζουσι καὶ λεπτότατα καὶ ὀλίγην ὑπόστασιν ἔχοντα
<span class="lb" data-page="18b.159" data-line="5" id="l18b.159.5"></span>γίνεται, διόπερ ἐπ’ αὐτῶν ἐστιν ὀλεθριώτατα τὰ μέλανα
<span class="lb" data-page="18b.159" data-line="6" id="l18b.159.6"></span>τῶν οὔρων. ἐπὶ δὲ τῶν παιδίων καὶ δι’ ἄλλην αἰτίαν ὀλέθρια
<span class="lb" data-page="18b.159" data-line="7" id="l18b.159.7"></span>τὰ ὑδατώδη. τάχιστα γὰρ ἐπ’ αὐτῶν πέττεται πάντα
<span class="lb" data-page="18b.159" data-line="8" id="l18b.159.8"></span>διὰ ῥώμην τῆς ἀλλοιωτικῆς δυνάμεως, αἱ πέψεις δὲ
<span class="lb" data-page="18b.159" data-line="9" id="l18b.159.9"></span>παχύνουσιν οὐκ οὖρα μόνον, ἀλλὰ καὶ διαχωρήματα τοῖς
<span class="lb" data-page="18b.159" data-line="10" id="l18b.159.10"></span>εὐπετιοῦσι κατὰ γαστέρα. καὶ πτύσματα περιπνευμονικοῖς
<span class="lb" data-page="18b.159" data-line="11" id="l18b.159.11"></span>τε καὶ πλευριτικοῖς καὶ φλέγματα ἐν κατάῤῥοις καὶ κορύζαις
<span class="lb" data-page="18b.159" data-line="12" id="l18b.159.12"></span>καὶ λήμας ἐν ὀφθαλμίαις καὶ πῦον ἐν ἕλκεσιν. ἐὰν
<span class="lb" data-page="18b.159" data-line="13" id="l18b.159.13"></span>οὖν φαίνηται τοῖς παισὶ τὸ οὖρον ὑδατῶδες ἐπὶ πλέονα
<span class="lb" data-page="18b.159" data-line="14" id="l18b.159.14"></span>χρόνον παραμένον, ὡς μηδεμίαν μεταβολὴν ἴσχειν ἐπὶ τὸ
<span class="lb" data-page="18b.159" data-line="15" id="l18b.159.15"></span>παχύτερον, ὀλέθριον γίνεται τὸ σημεῖον.
</p>
<span class="lb rule" data-page="18b.159" data-line="16" id="l18b.159.16"></span>
          </article>

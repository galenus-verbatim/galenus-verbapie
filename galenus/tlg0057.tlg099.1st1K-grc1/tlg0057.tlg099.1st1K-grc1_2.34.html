<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.34">
<span class="pb page1" data-page="18b.160" id="p18b.160"></span>
<span class="milestone ed1page page1" data-n="5.141" data-unit="ed1page" id="ed1page.5.141"></span>
<span class="milestone ed2page page1" data-n="8.636" data-unit="ed2page" id="ed2page.8.636"></span>
<span class="lb head" data-page="18b.160" data-line="1" id="l18b.160.1"></span>
            <blockquote class="quote lemma">
<span class="lb" data-page="18b.160" data-line="2" id="l18b.160.2"></span>Ὁκόσοι δ’ ἂν οὖρα λεπτὰ καὶ ὠμὰ οὐρέωσι πολὺν χρόνον,
<span class="lb" data-page="18b.160" data-line="3" id="l18b.160.3"></span>ἢν τἄλλα ὡς περιεσομένοισι σημεῖα ᾖ, τουτέοισιν ἀπόστασιν
<span class="lb" data-page="18b.160" data-line="4" id="l18b.160.4"></span>δεῖ προσδέχεσθαι ἐς τὰ κάτω τῶν φρενῶν χωρία.
</blockquote>
<span class="lb rule" data-page="18b.160" data-line="5" id="l18b.160.5"></span>
            <p>
<span class="lb" data-page="18b.160" data-line="6" id="l18b.160.6"></span>Ἀληθέστατα καὶ τοῦτ’ εἴρηται τῷ Ἱπποκράτει. τὰ
<span class="lb" data-page="18b.160" data-line="7" id="l18b.160.7"></span>μὲν γὰρ δυσπεπτότερα τῶν νοσημάτων, ὡς ἂν ἐπὶ παχυτέροις
<span class="lb" data-page="18b.160" data-line="8" id="l18b.160.8"></span><span class="milestone ed1page" data-n="5.142" data-unit="ed1page" id="ed1page.5.142"></span>καὶ ψυχροτέροις γινόμενα χυμοῖς, εἰς ἀπόστασιν
<span class="lb" data-page="18b.160" data-line="9" id="l18b.160.9"></span>εἴωθε κρίνεσθαι, τὰ δὲ ἐπὶ θερμαῖς καὶ λεπταῖς ἐκκρίσεσιν.
<span class="lb" data-page="18b.160" data-line="10" id="l18b.160.10"></span>ὅταν οὖν ποτε χρόνῳ πλείονι παραμένῃ τὰ οὖρα μὴ πεττόμενα,
<span class="lb" data-page="18b.160" data-line="11" id="l18b.160.11"></span>διορίζεσθαι χρὴ πότερον οὐκ ἐξαρκέσει τῷ μήκει
<span class="lb" data-page="18b.160" data-line="12" id="l18b.160.12"></span>τοῦ νοσήματος ὁ κάμνων ἢ δι’ ἀπόστασιν κριθήσεται. ὁ
<span class="lb" data-page="18b.160" data-line="13" id="l18b.160.13"></span>διορισμὸς δὲ ἀπὸ τῶν ἄλλων σημείων γενήσεται. τὰ μὲν
<span class="lb" data-page="18b.160" data-line="14" id="l18b.160.14"></span>γὰρ ὀλέθρια θάνατον δηλοῦσι, τὰ δὲ ἐπιεικῆ σωτηρίαν. αἵ
<span class="lb" data-page="18b.160" data-line="15" id="l18b.160.15"></span>γε μὴν ἀποστάσεις ἐν μὲν τοῖς πάνυ χρονίζουσιν ἐς τὰ
<span class="lb" data-page="18b.160" data-line="16" id="l18b.160.16"></span>κάτω χωρία γίνονται διά τε τὴν ψυχρότητα <span class="milestone ed2page" data-n="8.637" data-unit="ed2page" id="ed2page.8.637"></span>καὶ τὸ
<span class="lb" data-page="18b.160" data-line="17" id="l18b.160.17"></span>πάχος τῆς ὕλης καὶ τὴν τῆς δυνάμεως ἀῤῥωστίαν, κεκμηκυίας
<span class="lb" data-page="18b.160" data-line="18" id="l18b.160.18"></span>διὰ τὸν χρόνον, ἐν δὲ τοῖς ὀξυτέροις παρ’ ὦτα. καὶ
<span class="pb" data-page="18b.161" id="p18b.161"></span>
<span class="lb" data-page="18b.161" data-line="1" id="l18b.161.1"></span>γὰρ καὶ οἱ χυμοὶ τούτοις ἧττόν εἰσι παχεῖς καὶ ἡ θερμασία
<span class="lb" data-page="18b.161" data-line="2" id="l18b.161.2"></span>πολλὴ καὶ ἡ δύναμις εὐρωστοτέρα. τὰ δὲ μεταξὺ τούτων
<span class="lb" data-page="18b.161" data-line="3" id="l18b.161.3"></span>νοσήματα τὰς ἀποστάσεις ἐπαμφοτεριζούσας ἔχει. καὶ
<span class="lb" data-page="18b.161" data-line="4" id="l18b.161.4"></span>οὐδέν ἐστιν ὅσον ἐπὶ τῷ χρόνῳ ζητεῖν ἄνω μᾶλλον ἢ κάτω
<span class="lb" data-page="18b.161" data-line="5" id="l18b.161.5"></span>ῥέψουσιν, ἀλλ’ ἐκ τῶν ἄλλων σημείων διορίζεσθαι προσήκει.
</p>
<span class="lb rule" data-page="18b.161" data-line="6" id="l18b.161.6"></span>
          </article>

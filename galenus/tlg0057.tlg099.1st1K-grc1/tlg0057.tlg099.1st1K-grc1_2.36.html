<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.36">
<span class="pb page1" data-page="18b.161" id="p18b.161"></span>
<span class="milestone ed1page page1" data-n="5.142" data-unit="ed1page" id="ed1page.5.142"></span>
<span class="milestone ed2page page1" data-n="8.637" data-unit="ed2page" id="ed2page.8.637"></span>
<span class="lb head" data-page="18b.161" data-line="16" id="l18b.161.16"></span>
            <blockquote class="quote lemma">
<span class="lb" data-page="18b.161" data-line="17" id="l18b.161.17"></span>Σκοπεῖν δὲ χρὴ τῶν οὔρων ἐν οἶσιν αἱ νεφέλαι, ἤν τε ἄνω
<span class="lb" data-page="18b.161" data-line="18" id="l18b.161.18"></span>ἤν τε κάτω ἔωσι καὶ τὰ χρώματα ὁκοῖα ἴσχουσι. καὶ
<span class="pb" data-page="18b.162" id="p18b.162"></span>
<span class="lb" data-page="18b.162" data-line="1" id="l18b.162.1"></span>τὰς μὲν κάτω φερομένας ξὺν τοῖσι χρώμασιν οἶσιν εἴρηται,
<span class="lb" data-page="18b.162" data-line="2" id="l18b.162.2"></span>ἀγαθὰς εἶναι νομίζειν καὶ ἐπαινέειν, τὰς δὲ ἄνω ξὺν
<span class="lb" data-page="18b.162" data-line="3" id="l18b.162.3"></span>τοῖσιν χρώμασιν, οἷσιν εἴρηται κακὰς εἶναι καὶ μέμφεσθαι
<span class="lb" data-page="18b.162" data-line="4" id="l18b.162.4"></span>τὰς τοιαύτας.
</blockquote>
<span class="lb rule" data-page="18b.162" data-line="5" id="l18b.162.5"></span>
            <p>
<span class="lb" data-page="18b.162" data-line="6" id="l18b.162.6"></span>Ὅτι τὰ πρὸς ἐμοῦ κατὰ τὰ περὶ κρίσεων ὑπομνήματα
<span class="lb" data-page="18b.162" data-line="7" id="l18b.162.7"></span>πολλάκις ἐναιωρήματα λελεγμένα καλεῖν αὐτὸς εἴωθε νεφέλας,
<span class="lb" data-page="18b.162" data-line="8" id="l18b.162.8"></span>ἐδήλωσε καὶ διὰ τῆς ῥήσεως οὐκ ἀσαφῶς. ἀλλαχοῦ
<span class="lb" data-page="18b.162" data-line="9" id="l18b.162.9"></span>γε μὴν αὐτὸς ἐναιώρημα γονοειδὲς εἴρηκεν, ὡς εἶναι δυοῖν
<span class="lb" data-page="18b.162" data-line="10" id="l18b.162.10"></span>θάτερον, ἤτοι γενικωτέρου πράγματος ὄνομα τὸ ἐναιώρημα
<span class="lb" data-page="18b.162" data-line="11" id="l18b.162.11"></span>τὴν τομὴν ἔχοντος, εἴς τε τὰς νεφέλας καὶ τὰ γονοειδῆ, ἢ
<span class="lb" data-page="18b.162" data-line="12" id="l18b.162.12"></span>μηδέποτε τὰς νεφέλας ἐναιωρήματα καλεῖσθαι πρὸς αὐτοῦ.
<span class="lb" data-page="18b.162" data-line="13" id="l18b.162.13"></span>ὅτι δὲ πάντα τὰ τοῖς οὔροις ἐμφερόμενα κάτω χρηστὰ καὶ
<span class="lb" data-page="18b.162" data-line="14" id="l18b.162.14"></span>ὅσῳ περ ἂν ὑφιζάνῃ κάτω, τοσούτῳ βελτίω γίνεται, λέλεκται
<span class="lb" data-page="18b.162" data-line="15" id="l18b.162.15"></span>δυνάμει πρόσθεν, ἡνίκα ἐλέγομεν ἀναμεμίχθαι τοῖς τοιούτοις
<span class="lb" data-page="18b.162" data-line="16" id="l18b.162.16"></span>ἐνίοτε φυσῶδες πνεῦμα. τὸ τοίνυν ἀκριβῶς πεπεμμένον καὶ
<span class="lb" data-page="18b.162" data-line="17" id="l18b.162.17"></span>διακεκριμένον ὁμαλές τε καὶ ὁμοιομερὲς ὂν, ὡς ἂν οὐδὲν
<span class="lb" data-page="18b.162" data-line="18" id="l18b.162.18"></span>ἔχον πνεύματος, εἰς τὸν πυθμένα καταφέρεται τοῦ τὸ οὖρον
<span class="pb" data-page="18b.163" id="p18b.163"></span>
<span class="lb" data-page="18b.163" data-line="1" id="l18b.163.1"></span>ἀγγείου περιέχοντος. ὅσον δ’ ἐπίμικτόν ἐστιν ἀερώδει τινὶ
<span class="lb" data-page="18b.163" data-line="2" id="l18b.163.2"></span>καὶ ἀτμώδει φύσει, τοῦτο κουφιζόμενον ὑπ’ ἐκείνης, ἀνάλογον
<span class="lb" data-page="18b.163" data-line="3" id="l18b.163.3"></span>τῇ ποσότητι τοῦ κουφίζοντος, ἧττόν τε καὶ μᾶλλον ἄνω
<span class="lb" data-page="18b.163" data-line="4" id="l18b.163.4"></span>φέρεται.
</p>
<span class="lb rule" data-page="18b.163" data-line="5" id="l18b.163.5"></span>
          </article>

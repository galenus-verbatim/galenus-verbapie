<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.38">
<span class="pb page1" data-page="18b.165" id="p18b.165"></span>
<span class="milestone ed1page page1" data-n="5.142" data-unit="ed1page" id="ed1page.5.142"></span>
<span class="milestone ed2page page1" data-n="8.638" data-unit="ed2page" id="ed2page.8.638"></span>
<span class="lb head" data-page="18b.165" data-line="1" id="l18b.165.1"></span>
            <blockquote class="quote lemma">
<span class="lb" data-page="18b.165" data-line="2" id="l18b.165.2"></span>Ἐμετὸς δὲ ὠφελιμώτατος ὁ φλέγματός τε καὶ χολῆς ξυμμεμιγμένος
<span class="lb" data-page="18b.165" data-line="3" id="l18b.165.3"></span>ὡς μάλιστα, καὶ μὴ παχὺς κάρτα μήτε πολὺς
<span class="lb" data-page="18b.165" data-line="4" id="l18b.165.4"></span>ἐμείσθω. οἱ γὰρ ἀκρητέστεροι κακίους εἰσί.
</blockquote>
<span class="lb rule" data-page="18b.165" data-line="5" id="l18b.165.5"></span>
            <p>
<span class="lb" data-page="18b.165" data-line="6" id="l18b.165.6"></span>Καὶ διὰ ταύτης τῆς λέξεως ἐδήλωσεν ὁποῖόν τι καλεῖ
<span class="lb" data-page="18b.165" data-line="7" id="l18b.165.7"></span>τὸ ἄκρατον, ἀντιτιθεὶς αὐτῷ τὸ μεμιγμένον. δηλωτικὸν δ’
<span class="lb" data-page="18b.165" data-line="8" id="l18b.165.8"></span>οὐχ ἥκιστα καὶ αὐτὸ τοὔνομά ἐστι τοῦ πρὸς αὐτοῦ σημαινομένου.
<span class="lb" data-page="18b.165" data-line="9" id="l18b.165.9"></span>καὶ γὰρ οἶνον ἄκρατον εἶναι λέγομεν ᾧ μὴ μέμικται
<span class="lb" data-page="18b.165" data-line="10" id="l18b.165.10"></span>τὸ ὕδωρ ἢ παντάπασιν ὀλίγον μέμικται, καὶ τῶν ἄλλων
<span class="lb" data-page="18b.165" data-line="11" id="l18b.165.11"></span>ἕκαστον ἄκρατόν ἐστί τε καὶ λέλεκται πρὸς τῶν Ἑλλήνων,
<span class="lb" data-page="18b.165" data-line="12" id="l18b.165.12"></span>ὅταν αὐτὸ καθ’ αὑτὸ μόνον ἀμιγὲς ἑτέρας οὐσίας ὑπάρχῃ.
<span class="lb" data-page="18b.165" data-line="13" id="l18b.165.13"></span>τὴν γοῦν ξανθὴν χολὴν ποτὲ μέν ἐστιν ἰδεῖν παχεῖάν τε
<span class="lb" data-page="18b.165" data-line="14" id="l18b.165.14"></span>καὶ ἄκρως ξανθὴν, ἐμουμένην τε καὶ κάτω διερχομένην, ἣν
<span class="lb" data-page="18b.165" data-line="15" id="l18b.165.15"></span>δὴ καὶ λεκιθώδη προσαγορεύουσιν ἔνιοι, πολλάκις δὲ ὑγροτέραν
<span class="lb" data-page="18b.165" data-line="16" id="l18b.165.16"></span>καὶ ἧττον ξανθὴν, ἥτις ἰδιαίτερον ὠχρὰ προσαγορεύεται,
<span class="lb" data-page="18b.165" data-line="17" id="l18b.165.17"></span>μεμιγμένον ἔχουσα δι’ ὅλης ἑαυτῆς φλεγματώδη χυμὸν
<span class="lb" data-page="18b.165" data-line="18" id="l18b.165.18"></span>λεπτὸν ἢ ὑδατῶδές τι περίττωμα. βούλεται τοίνυν ὁ
<span class="pb" data-page="18b.166" id="p18b.166"></span>
<span class="lb" data-page="18b.166" data-line="1" id="l18b.166.1"></span>Ἱπποκράτης μηδέτερον τῶν χυμῶν ἄκρατον φαίνεσθαι,
<span class="lb" data-page="18b.166" data-line="2" id="l18b.166.2"></span>μεμίχθαι δ’ ἀλλήλοις πως αὐτούς. ὁ μὲν γὰρ χολώδης
<span class="lb" data-page="18b.166" data-line="3" id="l18b.166.3"></span>ἄκρατος πολλὴν τὴν θερμασίαν, ὁ δὲ φλεγματώδης τὴν
<span class="lb" data-page="18b.166" data-line="4" id="l18b.166.4"></span>ψύξιν ἐνδείκνυται. καὶ μέντοι καὶ παχυτέροις ὑπάρχει τοῖς
<span class="lb" data-page="18b.166" data-line="5" id="l18b.166.5"></span>ἀκράτοις εἶναι, τῷ μὲν φλεγματώδει διὰ ψύξιν οἱονεὶ ἐπιπεπηγότι,
<span class="lb" data-page="18b.166" data-line="6" id="l18b.166.6"></span>τῷ δὲ χολώδει διὰ τὴν τῆς θερμασίας ὑπερβολὴν
<span class="lb" data-page="18b.166" data-line="7" id="l18b.166.7"></span>ἐξικμασμένῳ τε καὶ οἷον πεφρυγμένῳ. δύο γὰρ αἴτια
<span class="lb" data-page="18b.166" data-line="8" id="l18b.166.8"></span>ταῦτα ἐναντία τῶν παχυνομένων ἐστὶ, τὸ θερμὸν πάνυ
<span class="lb" data-page="18b.166" data-line="9" id="l18b.166.9"></span>καὶ τὸ ψυχρὸν, ἐξικμάζον μὲν τὸ θερμὸν, πηγνύον δὲ τὸ
<span class="lb" data-page="18b.166" data-line="10" id="l18b.166.10"></span>ψυχρόν.
</p>
<span class="lb rule" data-page="18b.166" data-line="11" id="l18b.166.11"></span>
          </article>

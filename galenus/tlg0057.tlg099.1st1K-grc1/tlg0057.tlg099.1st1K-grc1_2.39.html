<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.39">
<span class="pb page1" data-page="18b.166" id="p18b.166"></span>
<span class="milestone ed1page page1" data-n="5.142" data-unit="ed1page" id="ed1page.5.142"></span>
<span class="milestone ed2page page1" data-n="8.638" data-unit="ed2page" id="ed2page.8.638"></span>
<span class="lb head" data-page="18b.166" data-line="12" id="l18b.166.12"></span>
            <blockquote class="quote lemma">
<span class="lb" data-page="18b.166" data-line="13" id="l18b.166.13"></span><span class="milestone ed2page" data-n="8.639" data-unit="ed2page" id="ed2page.8.639"></span>Εἰ δὲ εἴη τὸ ἐμούμενον πρασοειδὲς ἢ πέλιον ἢ μέλαν,
<span class="lb" data-page="18b.166" data-line="14" id="l18b.166.14"></span>ὅ τι ἂν ᾖ τουτέων τῶν χρωμάτων, νομίζειν χρὴ πονηρὸν
<span class="lb" data-page="18b.166" data-line="15" id="l18b.166.15"></span>εἶναι.
</blockquote>
<span class="lb rule" data-page="18b.166" data-line="16" id="l18b.166.16"></span>
            <p>
<span class="lb" data-page="18b.166" data-line="17" id="l18b.166.17"></span>Περὶ μὲν οὖν τοῦ πελιδνοῦ καὶ μέλανος χρώματος
<span class="lb" data-page="18b.166" data-line="18" id="l18b.166.18"></span>εἴρηται πρόσθεν. τοῦ πρασοειδοῦς δὲ νῦν πρώτως ἐμνημόνευσεν,
<span class="pb" data-page="18b.167" id="p18b.167"></span>
<span class="lb" data-page="18b.167" data-line="1" id="l18b.167.1"></span><span class="milestone ed1page" data-n="5.143" data-unit="ed1page" id="ed1page.5.143"></span>οὐκ ἔχοντος μὲν οἰκεῖον ὄνομα, συγχρωμένου
<span class="lb" data-page="18b.167" data-line="2" id="l18b.167.2"></span>δὲ τῇ τῶν πράσων προσηγορίᾳ, εἰ μὴ ἄρα τις ἔμπαλιν
<span class="lb" data-page="18b.167" data-line="3" id="l18b.167.3"></span>ἀπὸ τοῦ πρασοειδοῦς χρώματος ὠνομάσθαι φαίη τὸ
<span class="lb" data-page="18b.167" data-line="4" id="l18b.167.4"></span>πράσον, οὐκ ἀπὸ τοῦ πράσου τὸ πρασοειδές. ἐπὶ τινῶν μὲν
<span class="lb" data-page="18b.167" data-line="5" id="l18b.167.5"></span>γὰρ εὔδηλος ἡ παραγωγὴ τῶν ὀνομάτων, ὡς γνωρίζεσθαι
<span class="lb" data-page="18b.167" data-line="6" id="l18b.167.6"></span>τό τε πρωτότυπον ὑπὸ γραμματικῶν ὀνομαζόμενον καὶ τὸ
<span class="lb" data-page="18b.167" data-line="7" id="l18b.167.7"></span>παρηγμένον ἀπ’ αὐτοῦ, καθάπερ ἐπὶ τοῦ γαλακτοειδοῦς χρώματος,
<span class="lb" data-page="18b.167" data-line="8" id="l18b.167.8"></span>ἐπὶ τινῶν δὲ οὐ δῆλον. ἔξεστι γὰρ λέγειν οὐκ ἀπὸ
<span class="lb" data-page="18b.167" data-line="9" id="l18b.167.9"></span>τοῦ φοίνικος ὠνομάσθαι τὸ φοινικοῦν, ἀλλ’ ἀπὸ τοῦ φοινικοῦ
<span class="lb" data-page="18b.167" data-line="10" id="l18b.167.10"></span>τὸν φοίνικα, καθάπερ γε καὶ τὸ κυανὸν οὐκ ἀπὸ τοῦ
<span class="lb" data-page="18b.167" data-line="11" id="l18b.167.11"></span>κυανοῦ μᾶλλον ἤπερ τὸ κυανοῦν ἀπ’ ἐκείνου. καὶ ἡ ὤχρα
<span class="lb" data-page="18b.167" data-line="12" id="l18b.167.12"></span>δὲ καὶ τὸ ὠχρὸν χρῶμα τῆς αὐτῆς ἐστι συστοιχίας. ὤχραν
<span class="lb" data-page="18b.167" data-line="13" id="l18b.167.13"></span>δὲ εἴρηκα οὐ τὴν ὀξυνομένην φωνὴν, ὥσπερ ἂν εἴποι τις
<span class="lb" data-page="18b.167" data-line="14" id="l18b.167.14"></span>ὠχρὸν μὲν εἶναι τὸν νεανίσκον, ὠχρὰν δὲ τὴν γυναῖκα, ἀλλὰ
<span class="lb" data-page="18b.167" data-line="15" id="l18b.167.15"></span>τὴν παροξυνομένην. ἔστι γὰρ εἶδός τι γῆς ὤχρα καὶ μάλιστα
<span class="lb" data-page="18b.167" data-line="16" id="l18b.167.16"></span>ταύτης ἡ Ἀττικὴ καλλίστη. ταυτὶ μὲν οὖν ἅπαξ εἰρήσθω
<span class="lb" data-page="18b.167" data-line="17" id="l18b.167.17"></span>μοι. ἀεὶ γὰρ μέμνησο τοῦ σπουδάζειν ἐπὶ τοῖς ὀνόμασι
<span class="lb" data-page="18b.167" data-line="18" id="l18b.167.18"></span>τοσοῦτον, ὅσον εἰς σαφῆ δήλωσιν ὧν λέγομεν ἐξ αὐτῶν
<span class="pb" data-page="18b.168" id="p18b.168"></span>
<span class="lb" data-page="18b.168" data-line="1" id="l18b.168.1"></span>ἐστιν ὀνήσασθαι. τὸ δ’ ἐπέκεινα τοῦδε περιττὸν ἡγοῦ,
<span class="lb" data-page="18b.168" data-line="2" id="l18b.168.2"></span>τὸν χρόνον εἰς τὴν τῶν βελτιόνων σπουδὴν κατατιθέμενος.
<span class="lb" data-page="18b.168" data-line="3" id="l18b.168.3"></span>γίνεται δή τις ἐν τῷ σώματι, καθάπερ ὠχρὰ χολὴ κατὰ
<span class="lb" data-page="18b.168" data-line="4" id="l18b.168.4"></span>φύσιν ἐχόντων, οὕτω καὶ πρασοειδὴς ἑτέρα παρὰ φύσιν.
<span class="lb" data-page="18b.168" data-line="5" id="l18b.168.5"></span>καὶ φαίνεται αὕτη πολλάκις μὲν ἐν αὐτῇ τῇ γαστρὶ γεννωμένη,
<span class="lb" data-page="18b.168" data-line="6" id="l18b.168.6"></span>διά τινων ἀπεψίαν ἐδεσμάτων ἢ λαχάνων, ὁποῖα καὶ
<span class="lb" data-page="18b.168" data-line="7" id="l18b.168.7"></span>τὰ τεῦτλά εἰσι καὶ τὰ κρόμμυα καὶ αἱ κράμβαι. φαίνεται
<span class="lb" data-page="18b.168" data-line="8" id="l18b.168.8"></span>δ’ ἐνίοτε καὶ χωρὶς τοῦτο τοιοῦτό τι προσενηνέχθαι τῷ
<span class="lb" data-page="18b.168" data-line="9" id="l18b.168.9"></span>λόγῳ τοῦ νοσήματος ἐν ταῖς φλεψὶ γεννᾶσθαι καὶ καταῤῥεῖν
<span class="lb" data-page="18b.168" data-line="10" id="l18b.168.10"></span>ἤτοι γε εἰς τὴν ἄνω κοιλίαν ἢ εἰς τὴν κάτω, θερμασίαν
<span class="lb" data-page="18b.168" data-line="11" id="l18b.168.11"></span>γέ τινα ἐν τῷ σώματι παρὰ φύσιν δηλοῦσα καὶ περιττώματος
<span class="lb" data-page="18b.168" data-line="12" id="l18b.168.12"></span>ἰδιότητα τοιούτου τὴν κρᾶσιν, οἶος ὁ τῶν εἰρημένων
<span class="lb" data-page="18b.168" data-line="13" id="l18b.168.13"></span>λαχάνων ἐστὶ χυμός.
</p>
<span class="lb rule" data-page="18b.168" data-line="14" id="l18b.168.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.4">
<span class="pb page1" data-page="18b.119" id="p18b.119"></span>
<span class="milestone ed1page page1" data-n="5.135" data-unit="ed1page" id="ed1page.5.135"></span>
<span class="milestone ed2page page1" data-n="8.622" data-unit="ed2page" id="ed2page.8.622"></span>
<span class="lb head" data-page="18b.119" data-line="14" id="l18b.119.14"></span>
            <blockquote class="quote lemma">
<span class="lb" data-page="18b.119" data-line="15" id="l18b.119.15"></span>Κεφαλὴ δὲ καὶ χεῖρες καὶ πόδες ψυχρὰ ἐόντα κακὸν τῆς
<span class="lb" data-page="18b.119" data-line="16" id="l18b.119.16"></span>τε κοιλίης καὶ τῶν πλευρῶν θερμῶν ἐόντων.
</blockquote>
<span class="lb rule" data-page="18b.119" data-line="17" id="l18b.119.17"></span>
            <span class="pb" data-page="18b.120" id="p18b.120"></span>
            <p>
<span class="lb" data-page="18b.120" data-line="1" id="l18b.120.1"></span>Ἐν μὲν τοῖς χρονίοις νοσήμασι καὶ μάλιστα χειμῶνος
<span class="lb" data-page="18b.120" data-line="2" id="l18b.120.2"></span>καὶ γέρουσιν οὐ μόνον ἐν ταῖς εἰσβολαῖς τῶν πυρετῶν, ἃς
<span class="lb" data-page="18b.120" data-line="3" id="l18b.120.3"></span>ἐπισημασίας ὀνομάζουσιν, ἀλλὰ καὶ τοῖς διαλείμμασιν οὐδὲν
<span class="lb" data-page="18b.120" data-line="4" id="l18b.120.4"></span>θαυμαστόν ἐστι περιψύχεσθαι τὰ πέρατα τοῦ σώματος,
<span class="lb" data-page="18b.120" data-line="5" id="l18b.120.5"></span>ἄσαρκά θ’ ὑπάρχοντα φύσει καὶ ποῤῥωτάτω κείμενα τῶν
<span class="lb" data-page="18b.120" data-line="6" id="l18b.120.6"></span>σπλάγχνων. ἀλλ’ ἐν τούτῳ τῷ βιβλίῳ περὶ τῶν χρονίων
<span class="lb" data-page="18b.120" data-line="7" id="l18b.120.7"></span>νοσημάτων οὐκ ἔστιν ὁ λόγος αὐτῷ. τὸ τοίνυν ἐν τοῖς ὀξέσι
<span class="lb" data-page="18b.120" data-line="8" id="l18b.120.8"></span>καταψύχεσθαι ταῦτα τὰ μόρια κατὰ τὴν ἐναντίαν διάθεσιν
<span class="lb" data-page="18b.120" data-line="9" id="l18b.120.9"></span>ὡς τὸ πολὺ γίνεται τῆς ἐν τοῖς χρονίοις ἐργαζομένης
<span class="lb" data-page="18b.120" data-line="10" id="l18b.120.10"></span>τὸ σύμπτωμα τοῦτο. κατ’ ἐκεῖνα μὲν γὰρ οὐκ ἐξικνεῖται
<span class="lb" data-page="18b.120" data-line="11" id="l18b.120.11"></span><span class="milestone ed1page" data-n="5.136" data-unit="ed1page" id="ed1page.5.136"></span>μέχρι τῶν ἄκρων τοῦ ζώου μορίων ἡ ἔμφυτος θερμότης
<span class="lb" data-page="18b.120" data-line="12" id="l18b.120.12"></span>ὑπ’ ἀῤῥωστίας. ἐν δὲ τοῖς ὀξέσι διὰ μέγεθος τῆς
<span class="lb" data-page="18b.120" data-line="13" id="l18b.120.13"></span>τῶν σπλάγχνων φλεγμονῆς· ὀλίγον μέντοι τῆς αἱματώδους
<span class="lb" data-page="18b.120" data-line="14" id="l18b.120.14"></span>οὐσίας εἰς ὅλον ἥκει τὸ σῶμα. πλεῖστον δὲ αὐτῆς ἐν τοῖς
<span class="lb" data-page="18b.120" data-line="15" id="l18b.120.15"></span>φλεγμαίνουσι κατακλείεται καὶ διὰ τοῦτο τὰ μέσα μόρια τοῦ
<span class="lb" data-page="18b.120" data-line="16" id="l18b.120.16"></span>σώματος, ἅπερ ἐστὶ θώραξ τε καὶ γαστὴρ, ἱκανῶς φαίνεται
<span class="lb" data-page="18b.120" data-line="17" id="l18b.120.17"></span>θερμά. γίνεταί γε μὴν ἐνίοτε ἐν τοῖς ὀξέσιν ἐπισημασία
<span class="lb" data-page="18b.120" data-line="18" id="l18b.120.18"></span>μετὰ ῥίγους ἢ ψύξεως οὐ μόνα τὰ πέρατα τοῦ σώματος,
<span class="pb" data-page="18b.121" id="p18b.121"></span>
<span class="lb" data-page="18b.121" data-line="1" id="l18b.121.1"></span>ἀλλὰ αὐτὸ καὶ τὸ περὶ θώρακα καὶ τὴν γαστέρα δέρμα ψυχρὸν
<span class="lb" data-page="18b.121" data-line="2" id="l18b.121.2"></span>ἐργαζομένη. αὕτη μὲν οὐδὲν ἐνδείκνυται κατὰ τὰ
<span class="lb" data-page="18b.121" data-line="3" id="l18b.121.3"></span>σπλάγχνα φαῦλον. ὅταν δὲ μενόντων θερμῶν τῶν κατὰ
<span class="lb" data-page="18b.121" data-line="4" id="l18b.121.4"></span>πλευράς τε καὶ τὴν γαστέρα μορίων ἢ καὶ τοῦ κατὰ φύσιν
<span class="lb" data-page="18b.121" data-line="5" id="l18b.121.5"></span>ἔτι θερμοτέρων γεγενημένων ψύχηται τὰ τοῦ σώματος ἄκρα
<span class="lb" data-page="18b.121" data-line="6" id="l18b.121.6"></span>μόρια, μέγεθος φλεγμονῆς ἐνδείκνυται κατὰ τὰ σπλάγχνα
<span class="lb" data-page="18b.121" data-line="7" id="l18b.121.7"></span>καὶ τάχα βέλτιόν ἐστιν ἀκοῦσαι τὸ θερμῶν ἐόντων ἐπί τε
<span class="lb" data-page="18b.121" data-line="8" id="l18b.121.8"></span>τῆς κοιλίας καὶ τῶν πλευρῶν οὕτως εἰρημένον, ὡς ἐπιφανέστερον
<span class="lb" data-page="18b.121" data-line="9" id="l18b.121.9"></span>αὐτῶν τεθερμασμένων ἢ ὁπότε. κατὰ φύσιν εἶχον.
<span class="lb" data-page="18b.121" data-line="10" id="l18b.121.10"></span>ἴσμεν δ’ ὅτι καὶ ὁ καλούμενος λειπυρίας πυρετὸς ἐκ τῆς
<span class="lb" data-page="18b.121" data-line="11" id="l18b.121.11"></span>τοιαύτης ἰδέας ἐστίν.
</p>
<span class="lb rule" data-page="18b.121" data-line="12" id="l18b.121.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.43">
<span class="pb page1" data-page="18b.170" id="p18b.170"></span>
<span class="milestone ed1page page1" data-n="5.143" data-unit="ed1page" id="ed1page.5.143"></span>
<span class="milestone ed2page page1" data-n="8.640" data-unit="ed2page" id="ed2page.8.640"></span>
<span class="lb head" data-page="18b.170" data-line="1" id="l18b.170.1"></span>
            <blockquote class="quote lemma">
<span class="lb" data-page="18b.170" data-line="2" id="l18b.170.2"></span>Πτύελον δὲ χρὴ ἐπὶ πᾶσι τοῖσιν ἀλγήμασι τοῖσι περὶ τὸν
<span class="lb" data-page="18b.170" data-line="3" id="l18b.170.3"></span>πνεύμονα καὶ τὰς πλευρὰς ταχέως τε ἀποπτύεσθαι καὶ
<span class="lb" data-page="18b.170" data-line="4" id="l18b.170.4"></span>εὐπετέως.
</blockquote>
<span class="lb rule" data-page="18b.170" data-line="5" id="l18b.170.5"></span>
            <p>
<span class="lb" data-page="18b.170" data-line="6" id="l18b.170.6"></span>Τὸ μὲν ταχέως ἐν ἀρχῇ τῆς νόσου δηλοῖ, τὸ δὲ εὐπετέως
<span class="lb" data-page="18b.170" data-line="7" id="l18b.170.7"></span>ἀντὶ τοῦ ῥᾳδίως τε καὶ ἑτοίμως οἱ Ἕλληνες λέγουσι.
<span class="lb" data-page="18b.170" data-line="8" id="l18b.170.8"></span>συμβαίνει δὲ τοῦτο ταχέως τε καὶ ἀπόνως ἀναπτυόντων.
<span class="lb" data-page="18b.170" data-line="9" id="l18b.170.9"></span>τὸ γάρ τοι ταχέως γίγνεσθαι διττόν ἐστι, τὸ μὲν ἕτερον
<span class="lb" data-page="18b.170" data-line="10" id="l18b.170.10"></span>ὅλου τοῦ νοσήματος τὸν πρῶτον καιρὸν ἐνδεικνύμενον, τὸ
<span class="lb" data-page="18b.170" data-line="11" id="l18b.170.11"></span>δὲ ἕτερον τὸν ἐν ταῖς ἐνεργείαις ἐζευγμένον χρόνον. εὐπετὴς
<span class="lb" data-page="18b.170" data-line="12" id="l18b.170.12"></span>γὰρ ἀναγωγὴ πτυέλου, τουτέστιν ἑτοίμη τε καὶ ῥᾳδία
<span class="lb" data-page="18b.170" data-line="13" id="l18b.170.13"></span>γίγνεται, μήτ’ ὀδύνης ἰσχυρᾶς οὔσης κατὰ τὸν θώρακα
<span class="lb" data-page="18b.170" data-line="14" id="l18b.170.14"></span>(διακόπτει γὰρ αὕτη καὶ καταπαύει μεταξὺ, πρὶν ἐκτελεσθῆναι
<span class="lb" data-page="18b.170" data-line="15" id="l18b.170.15"></span>γινομένην ἔτι τὴν τοῦ θώρακος ἐνέργειαν), ἀλλὰ
<span class="lb" data-page="18b.170" data-line="16" id="l18b.170.16"></span>μηδ’ ἀσθενοῦς ὑπαρχούσης τῆς δυνάμεως, ὀκλάζει γὰρ καὶ
<span class="lb" data-page="18b.170" data-line="17" id="l18b.170.17"></span>αὕτη μεταξὺ κατὰ τὴν ἐνέργειαν, ὡς ἡμιτελὲς ἀπολιπεῖν τὸ
<span class="lb" data-page="18b.170" data-line="18" id="l18b.170.18"></span>ἔργον. αὐτό τε τὸ ἀναγόμενον ἐὰν μὲν ἰσχυρῶς ᾖ γλίσχρον,
<span class="pb" data-page="18b.171" id="p18b.171"></span>
<span class="lb" data-page="18b.171" data-line="1" id="l18b.171.1"></span>ἐμπλάττεται δυσαπολύτως τοῖς μορίοις, ἀναφερόμενόν τε
<span class="lb" data-page="18b.171" data-line="2" id="l18b.171.2"></span>πολλάκις ἐνίσχεται προσκολλώμενον ταῖς σήραγξι τοῦ πνεύμονος·
<span class="lb" data-page="18b.171" data-line="3" id="l18b.171.3"></span>ὥσπερ γε καὶ, ἐὰν ἱκανῶς ᾖ παχὺ δυσχερῶς ἀναφερόμενον,
<span class="lb" data-page="18b.171" data-line="4" id="l18b.171.4"></span>ἐν χρόνῳ τε πλείονι κακοπαθεῖν ἀναγκάζει καί που
<span class="lb" data-page="18b.171" data-line="5" id="l18b.171.5"></span>καὶ σφηνοῦται κατά τινας τῶν στενοχώρων ὁδῶν, ὅθεν καὶ
<span class="lb" data-page="18b.171" data-line="6" id="l18b.171.6"></span>τὸ πνιγῆναί τισι συνέβη. καὶ μὲν δὴ καὶ τὸ λεπτὸν ἱκανῶς,
<span class="lb" data-page="18b.171" data-line="7" id="l18b.171.7"></span>ὡς ὑδατῶδες εἶναι μόγις ἀναπτύεται, περιῤῥέον ἐν κύκλῳ
<span class="lb" data-page="18b.171" data-line="8" id="l18b.171.8"></span>τῷ πνεύματι. τοῦτο γάρ ἐστι τὸ πρῶτον αἴτιον τῆς
<span class="lb" data-page="18b.171" data-line="9" id="l18b.171.9"></span>ἀναγωγῆς, ὅπερ καὶ προσεχὲς ὀνομάζουσι. διττὸν γὰρ τὸ
<span class="lb" data-page="18b.171" data-line="10" id="l18b.171.10"></span>πρῶτον αἴτιον, ὡς ἐν τοῖς περὶ αἰτίων λόγοις διῄρηται, τό
<span class="lb" data-page="18b.171" data-line="11" id="l18b.171.11"></span>τε φαῦλον τῆς ὕλης καὶ τὸ τὴν ἀρχὴν τῆς κινήσεως ἔχον.
<span class="lb" data-page="18b.171" data-line="12" id="l18b.171.12"></span>ἡ μὲν οὖν ἀρχὴ τῆς κινήσεως ἐπὶ τῶν βηττόντων ἐκ τῆς
<span class="lb" data-page="18b.171" data-line="13" id="l18b.171.13"></span>τὸν θώρακα κινούσης δυνάμεώς ἐστιν. ἐδείχθη γὰρ τοῦτο
<span class="lb" data-page="18b.171" data-line="14" id="l18b.171.14"></span>ἐν ταῖς τῶν συμπτωμάτων αἰτίαις. ἡ συστολὴ δὲ αὐτοῦ
<span class="lb" data-page="18b.171" data-line="15" id="l18b.171.15"></span>βίαιος γινομένη τὴν ἔξω φορὰν τοῦ πνεύματος ἐργάζεται
<span class="lb" data-page="18b.171" data-line="16" id="l18b.171.16"></span>σφοδράν. ἡ δὲ ταύτης σφοδρότης ἑαυτῇ συναναφέρει τὰ
<span class="lb" data-page="18b.171" data-line="17" id="l18b.171.17"></span>κατὰ τὰς σήραγγας τοῦ πνεύμονος, αἵ πέρ εἰσιν ἀρτηρίαι
<span class="lb" data-page="18b.171" data-line="18" id="l18b.171.18"></span>τραχεῖαι. ὅταν μὲν οὖν ὅ τε θώραξ ἐνεργῇ ῥωμαλέως τό
<span class="lb" data-page="18b.171" data-line="19" id="l18b.171.19"></span>τε ἐν ταῖς σήραγξι τοῦ πνεύμονος ὑγρὸν ὑπάρχῃ μετρίως
<span class="pb" data-page="18b.172" id="p18b.172"></span>
<span class="lb" data-page="18b.172" data-line="1" id="l18b.172.1"></span>παχὺ, ῥᾳδίως ἀναπτύεται. μηδ’ ἑτέρου δ’ ὄντος τοιούτου
<span class="lb" data-page="18b.172" data-line="2" id="l18b.172.2"></span>χαλεπῶς καὶ μόγις. εἰ δὲ τὸ μὲν εἴη τῶν εἰρημένων
<span class="lb" data-page="18b.172" data-line="3" id="l18b.172.3"></span>αἰτίων, τὸ δ’ οὐκ εἴη μεταξὺ τοῦ ἀρίστου τρόπου καὶ
<span class="lb" data-page="18b.172" data-line="4" id="l18b.172.4"></span>τοῦ χειρίστου, τὴν κένωσιν τοῦ πτυέλου συμβήσεται γίγνεσθαι.
<span class="lb" data-page="18b.172" data-line="5" id="l18b.172.5"></span>καὶ ὅλως δὲ παρὰ τὸ μᾶλλόν τε καὶ ἧττον ἐπιτετάσθαι
<span class="lb" data-page="18b.172" data-line="6" id="l18b.172.6"></span>τι ἕκαστον τῶν αἰτίων ἢ ἐκλύεσθαι, τινὲς μὲν αὐτῶν
<span class="lb" data-page="18b.172" data-line="7" id="l18b.172.7"></span>ῥᾷον, τινὲς δὲ χαλεπώτερον ἀναπτύουσι. <span class="milestone ed2page" data-n="8.641" data-unit="ed2page" id="ed2page.8.641"></span>τί μὲν οὖν
<span class="lb" data-page="18b.172" data-line="8" id="l18b.172.8"></span>ἐστι τὸ εὐπετέως ἀναπτύεσθαι δοκῶ μοι δεδεῖχθαι σαφῶς
<span class="lb" data-page="18b.172" data-line="9" id="l18b.172.9"></span>τε ἅμα καὶ ἀληθῶς. εἰ δ’ ἀληθές ἐστι τοῦτο, καθάπερ οὖν
<span class="lb" data-page="18b.172" data-line="10" id="l18b.172.10"></span>καὶ ἔστιν, ἀληθὲς ἂν εἴη καὶ τὸ ταχέως. οὐ γὰρ τὸν ἐζευγμένον
<span class="lb" data-page="18b.172" data-line="11" id="l18b.172.11"></span>χρόνον αὐταῖς ταῖς βηξὶν, ἀλλὰ τὸν πρῶτον τοῦ νοσήματος
<span class="lb" data-page="18b.172" data-line="12" id="l18b.172.12"></span>σημαίνει καιρὸν, ὑπὲρ οὖ καὶ κατὰ τοὺς ἀφορισμοὺς
<span class="lb" data-page="18b.172" data-line="13" id="l18b.172.13"></span>εἶπεν· ἐν πλευριτικοῖσι πτύελον αὐτίκα ἢν ἐπιφαίνηται
<span class="lb" data-page="18b.172" data-line="14" id="l18b.172.14"></span>ἀρχομένου, βραχύνει. ὡς εἴ γέ τις ἐπὶ τοῦ χρόνου
<span class="lb" data-page="18b.172" data-line="15" id="l18b.172.15"></span>τῆς ἐνεργείας ἀκούσειεν εἰρῆσθαι τὸ ταχέως, ὅπερ ἐδείχθη
<span class="lb" data-page="18b.172" data-line="16" id="l18b.172.16"></span>κἀν τῷ εὐπετέως περιεχόμενον, διττῶς ἁμαρτήσεται τῷ τὸν
<span class="lb" data-page="18b.172" data-line="17" id="l18b.172.17"></span>μὲν τῶν χρόνων ἀναξίως εἰρῆσθαι δὶς ὑπ’ αὐτοῦ, τὸν δ’
<span class="lb" data-page="18b.172" data-line="18" id="l18b.172.18"></span>ἕτερον, οὖ κἀν τοῖς ἀφορισμοῖς ἐμνημόνευσε, παραλελεῖφθαι,
<span class="lb" data-page="18b.172" data-line="19" id="l18b.172.19"></span>καίτοι μεγίστην ἔχοντα δύναμιν. ὅτι δ’ οὐ διὰ ταῦτα μόνον
<span class="pb" data-page="18b.173" id="p18b.173"></span>
<span class="lb" data-page="18b.173" data-line="1" id="l18b.173.1"></span>ἀλλὰ καὶ διὰ τὰ συνεχῶς εἰρημένα κατὰ τὴν ἑξῆς ῥῆσιν
<span class="lb" data-page="18b.173" data-line="2" id="l18b.173.2"></span>οὕτως ἀκούειν δεῖ δειχθήσεταί σοι διὰ τῆς κατ’ ἐκείνην
<span class="lb" data-page="18b.173" data-line="3" id="l18b.173.3"></span>αὐτὴν ἐξηγήσεως.
</p>
<span class="lb rule" data-page="18b.173" data-line="4" id="l18b.173.4"></span>
          </article>

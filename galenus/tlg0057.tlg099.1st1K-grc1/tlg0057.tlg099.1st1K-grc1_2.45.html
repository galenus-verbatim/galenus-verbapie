<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.45">
<span class="pb page1" data-page="18b.174" id="p18b.174"></span>
<span class="milestone ed1page page1" data-n="5.143" data-unit="ed1page" id="ed1page.5.143"></span>
<span class="milestone ed2page page1" data-n="8.641" data-unit="ed2page" id="ed2page.8.641"></span>
<span class="lb head" data-page="18b.174" data-line="1" id="l18b.174.1"></span>
            <blockquote class="quote lemma">
<span class="lb" data-page="18b.174" data-line="2" id="l18b.174.2"></span><span class="milestone ed1page" data-n="5.144" data-unit="ed1page" id="ed1page.5.144"></span>Εἰ γὰρ πολλῷ ὕστερον μετὰ τὴν ἀρχὴν τῆς ὀδύνης
<span class="lb" data-page="18b.174" data-line="3" id="l18b.174.3"></span>ἀναπτύοιτο ξανθὸν ἐὸν ἢ πυῤῥὸν ἢ πολλὴν βῆχα
<span class="lb" data-page="18b.174" data-line="4" id="l18b.174.4"></span>παρέχον καὶ μὴ ἰσχυρῶς ξυμμεμιγμένον κάκιον γίνεται.
</blockquote>
<span class="lb rule" data-page="18b.174" data-line="5" id="l18b.174.5"></span>
            <p>
<span class="lb" data-page="18b.174" data-line="6" id="l18b.174.6"></span>Κατὰ ταύτην τὴν ῥῆσιν ὑπεσχόμην ἀποδείξειν ἀμφοτέρας
<span class="lb" data-page="18b.174" data-line="7" id="l18b.174.7"></span>τὰς ἔμπροσθεν ἐξηγήσεις ἀληθεῖς, τήν τε τοῦ ταχέως
<span class="lb" data-page="18b.174" data-line="8" id="l18b.174.8"></span>καὶ τὴν τοῦ ἰσχυρῶς διάνοιαν. ἐπὶ γάρ τοι τἀναντία μεταβὰς,
<span class="lb" data-page="18b.174" data-line="9" id="l18b.174.9"></span>ὡς εἴωθε, τῷ μὲν ταχέως ἀντέθηκε τὸ εἰ γὰρ πολλῷ
<span class="lb" data-page="18b.174" data-line="10" id="l18b.174.10"></span>ὕστερον μετὰ τὴν ἀρχὴν τῆς ὀδύνης ἀναπτύοιτο, τῷ
<span class="lb" data-page="18b.174" data-line="11" id="l18b.174.11"></span>δὲ συμμεμιγμένον ἰσχυρῶς τὸ μὴ ἰσχυρῶς συμμεμιγμένον
<span class="lb" data-page="18b.174" data-line="12" id="l18b.174.12"></span>ἀντέθηκε καὶ τῷ εὐπετέως πτυομένῳ τὸ πολλὴν βῆχα παρέχον.
<span class="lb" data-page="18b.174" data-line="13" id="l18b.174.13"></span>τὸ γὰρ ἀνωδύνως τε καὶ ταχέως ἀναφερόμενον ὀλίγης
<span class="lb" data-page="18b.174" data-line="14" id="l18b.174.14"></span>δεῖται βηχός. εἴρηται γάρ μοι πρόσθεν ἄμεινον εἶναι
<span class="lb" data-page="18b.174" data-line="15" id="l18b.174.15"></span>μεμίχθαι πως ἀλλήλοις τὰ κενούμενα καὶ μηδὲν εἰλικρινῶς
<span class="lb" data-page="18b.174" data-line="16" id="l18b.174.16"></span>ἄκρατον ἐκκρίνεσθαι. λέλεκται δὲ καὶ περὶ τοῦ δεῖν ἐπιφαίνεσθαι
<span class="lb" data-page="18b.174" data-line="17" id="l18b.174.17"></span>ταχέως ἐν πλευριτικοῖς τὰ πτύσματα, κατά τε
<span class="lb" data-page="18b.174" data-line="18" id="l18b.174.18"></span>τὰ περὶ κρίσεων καὶ τῶν ἀφορισμῶν ὑπομνήματα.
</p>
<span class="lb rule" data-page="18b.174" data-line="19" id="l18b.174.19"></span>
          </article>

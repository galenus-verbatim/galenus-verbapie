<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.47">
<span class="pb page1" data-page="18b.176" id="p18b.176"></span>
<span class="milestone ed1page page1" data-n="5.144" data-unit="ed1page" id="ed1page.5.144"></span>
<span class="milestone ed2page page1" data-n="8.642" data-unit="ed2page" id="ed2page.8.642"></span>
<span class="lb head" data-page="18b.176" data-line="4" id="l18b.176.4"></span>
            <blockquote class="quote lemma">
<span class="lb" data-page="18b.176" data-line="5" id="l18b.176.5"></span>Κακὸν δὲ καὶ χλωρὸν ἐὸν κάρτα καὶ ἀφρῶδες.
</blockquote>
<span class="lb rule" data-page="18b.176" data-line="6" id="l18b.176.6"></span>
            <p>
<span class="lb" data-page="18b.176" data-line="7" id="l18b.176.7"></span>Εἴρηται πολλάκις ὅτι τὸ χλωρὸν ἐπί τε τοῦ ὠχροῦ
<span class="lb" data-page="18b.176" data-line="8" id="l18b.176.8"></span>λέγειν εἴωθε καὶ τοῦ καλουμένου πρός τινων ἰώδους. ὁπότερον
<span class="lb" data-page="18b.176" data-line="9" id="l18b.176.9"></span>δ’ αὐτῶν ἄκρως ᾖ τοιοῦτον, ὅτι χαλεπόν ἐστιν οὐδὲν
<span class="lb" data-page="18b.176" data-line="10" id="l18b.176.10"></span>ἔτι δέομαι λέγειν, εἰρηκὼς ἤδη περὶ πάντων τῶν ἀκράτων
<span class="lb" data-page="18b.176" data-line="11" id="l18b.176.11"></span>χυμῶν. πλὴν γὰρ τοῦ αἵματος, ὅστις ἂν ἄκρατος ᾖ, μοχθηρὰν
<span class="lb" data-page="18b.176" data-line="12" id="l18b.176.12"></span>ἐνδείκνυται διάθεσιν, ἐπὶ θερμότητι φλογώδει τὴν
<span class="lb" data-page="18b.176" data-line="13" id="l18b.176.13"></span>γένεσιν ἔχων, ὁ μὲν ξανθὸς ἐξοπτωμένης αὐτῆς τῆς ὀῤῥώδους
<span class="lb" data-page="18b.176" data-line="14" id="l18b.176.14"></span>ὑγρότητος, ἦς ἐπιμιγνυμένης ὠχρὸς ἐφαίνετο, ὁ δ’
<span class="lb" data-page="18b.176" data-line="15" id="l18b.176.15"></span>ἰώδης ἐξ ὑπεροπτήσεως ταύτης. ὁ δὲ μέλας ἤτοι τῆς αὐτῆς
<span class="lb" data-page="18b.176" data-line="16" id="l18b.176.16"></span>ὑπεροπτηθείσης, ἥπερ δὴ κακίστη τε καὶ διαβρωτικωτάτη
<span class="lb" data-page="18b.176" data-line="17" id="l18b.176.17"></span>γίγνεται μέλαινα χολὴ ἢ τοῦ παχέος αἵματος ὁμοίως
<span class="pb" data-page="18b.177" id="p18b.177"></span>
<span class="lb" data-page="18b.177" data-line="1" id="l18b.177.1"></span>ξηρανθέντος ἢ λόγῳ νεκρώσεώς τε καὶ ψύξεως. ταῦτ’ οὖν
<span class="lb" data-page="18b.177" data-line="2" id="l18b.177.2"></span>χρὴ μεμνημένον σε μὴ πολλάκις ἀξιοῦν ἀκούειν ὑπὲρ τῶν
<span class="lb" data-page="18b.177" data-line="3" id="l18b.177.3"></span>αὐτῶν τὰ αὐτά. τό γε μὴν ἀφρῶδες πτύελον, εἴρηται γὰρ
<span class="lb" data-page="18b.177" data-line="4" id="l18b.177.4"></span>καὶ τοῦτ’ ἐπὶ τέλει τῆς ῥήσεως, ἐκ φλεγματικῆς τε ἅμα καὶ
<span class="lb" data-page="18b.177" data-line="5" id="l18b.177.5"></span>ἀερώδους οὐσίας ἐστὶ συμμιγές. ἐκ τούτων γὰρ καὶ ἡ γένεσίς
<span class="lb" data-page="18b.177" data-line="6" id="l18b.177.6"></span>ἐστιν ἀφρῷ παντὶ, κατὰ μὲν τὴν θάλατταν ὑπὸ
<span class="lb" data-page="18b.177" data-line="7" id="l18b.177.7"></span>βιαίας ἀνέμων ἐμπτώσεως εἰς πολλὰ καὶ μικρὰ μόρια θραυομένου
<span class="lb" data-page="18b.177" data-line="8" id="l18b.177.8"></span>τοῦ ὕδατος, ἐπὶ δὲ τῶν ἑψομένων διὰ τὸ πλῆθος τῆς
<span class="lb" data-page="18b.177" data-line="9" id="l18b.177.9"></span>θερμασίας. κοινὸν δ’ ἐν ἀμφοῖν ἐστι γένεσις πομφολύγων
<span class="lb" data-page="18b.177" data-line="10" id="l18b.177.10"></span>πολλῶν τε καὶ μικρῶν. γίνονται δ’ αὗται δύσλυτοι, μάλιστα
<span class="lb" data-page="18b.177" data-line="11" id="l18b.177.11"></span>μὲν ἀμφοῖν συνελθόντων, ἀέρος τε θολεροῦ καὶ ὁμιχλώδους
<span class="lb" data-page="18b.177" data-line="12" id="l18b.177.12"></span>ὑγρότητος, γλίσχρον ἐχούσης τι καὶ παχύ. τὸ γὰρ
<span class="lb" data-page="18b.177" data-line="13" id="l18b.177.13"></span>λεπτὸν ὑγρὸν οἶόν πέρ ἐστι τὸ ἀκριβῶς ὕδωρ, ὅταν ἀέρα
<span class="lb" data-page="18b.177" data-line="14" id="l18b.177.14"></span>περιλάβῃ καθαρὸν, οὐ στέγει μέχρι πλείονος, ἀλλ’ αὐτίκα
<span class="lb" data-page="18b.177" data-line="15" id="l18b.177.15"></span>ῥαγεισῶν τῶν πομφολύγων εἰς τὴν ἑαυτοῦ χώραν ἀναθεῖν
<span class="lb" data-page="18b.177" data-line="16" id="l18b.177.16"></span>ἐπιτρέπει· διὰ τοῦτο καὶ κατὰ τὴν θάλατταν ἀφρὸς ἐν τάχει
<span class="lb" data-page="18b.177" data-line="17" id="l18b.177.17"></span>λύεται. <span class="milestone ed2page" data-n="8.643" data-unit="ed2page" id="ed2page.8.643"></span>τὸ δὲ παχὺ καὶ γλίσχρον ὑγρὸν, ὅταν,
<span class="lb" data-page="18b.177" data-line="18" id="l18b.177.18"></span>ὡς εἴρηται, θολερὰν καὶ ὁμιχλώδη τινὰ οὐσίαν ἔνδον ἑαυτοῦ
<span class="lb" data-page="18b.177" data-line="19" id="l18b.177.19"></span>κατακλείσῃ, μέχρι πλείστου κατέχει, μήτ’ ἐκείνης ἐπειγομένης
<span class="pb" data-page="18b.178" id="p18b.178"></span>
<span class="lb" data-page="18b.178" data-line="1" id="l18b.178.1"></span>ἄνω, καθάπερ καὶ ὁ καθαρὸς ἀὴρ, αὐτό τε δύσρηκτον
<span class="lb" data-page="18b.178" data-line="2" id="l18b.178.2"></span>ὑπάρχον. ὥσπερ γὰρ ἡ γένεσις ταῖς πομφόλυξιν ἐξ
<span class="lb" data-page="18b.178" data-line="3" id="l18b.178.3"></span>ὑγρᾶς οὐσίας γίνεται, κατακλειούσης ἔνδον ἑαυτῆς ἀέρα, κατὰ
<span class="lb" data-page="18b.178" data-line="4" id="l18b.178.4"></span>τὸν αὐτὸν τρόπον ἡ λύσις αὐταῖς ἐν τῷ ῥαγῆναι τὴν ὑγρὰν
<span class="lb" data-page="18b.178" data-line="5" id="l18b.178.5"></span>οὐσίαν ἐστί. ῥήγνυται μὲν οὖν ῥᾳδίως ὑπὸ τῆς ἄνω φορᾶς
<span class="lb" data-page="18b.178" data-line="6" id="l18b.178.6"></span>τοῦ λεπτοῦ πνεύματος, οὐ ῥήγνυται δὲ, ὅταν μήτε λεπτὸν
<span class="lb" data-page="18b.178" data-line="7" id="l18b.178.7"></span>ᾖ μήτ’ ἄνω φέρηται. τοιοῦτον δ’ ἐστὶ τὸ ὁμιχλῶδες, οὔτε
<span class="lb" data-page="18b.178" data-line="8" id="l18b.178.8"></span>ἀναθέον εἰς ὕψος οὔτε λεπτὸν ὂν, ἀλλ’ ἱκανῶς ὑγρὸν, ὡς
<span class="lb" data-page="18b.178" data-line="9" id="l18b.178.9"></span>βαστάζειν δύνασθαι τὸ περιταθὲν ὑγρὸν ἐν αὐτῷ. διὰ τοῦτ’
<span class="lb" data-page="18b.178" data-line="10" id="l18b.178.10"></span>οὖν οὐδ’ ὅταν ὕδωρ ἕψηται δύσλυτος γίνεται πομφόλυξ,
<span class="lb" data-page="18b.178" data-line="11" id="l18b.178.11"></span>ἀλλ’ ἐπειδὰν ᾖ παχὺς ἢ λιπαρὸς ὁ χυμὸς, ἐξ οὖ τό τε γεννώμενον
<span class="lb" data-page="18b.178" data-line="12" id="l18b.178.12"></span>πνεῦμα φυσῶδές τε καὶ ἀτμῶδές ἐστι, τό τ’ ἐπιπολῆς
<span class="lb" data-page="18b.178" data-line="13" id="l18b.178.13"></span>τοῦ λέβητος ὑγρὸν ἐλαιῶδές τε καὶ λιπαρὸν καὶ γλίσχρον.
<span class="lb" data-page="18b.178" data-line="14" id="l18b.178.14"></span>οὕτως οὖν ἀναγκαῖόν ἐστι καὶ κατὰ τὰ τῶν ζώων
<span class="lb" data-page="18b.178" data-line="15" id="l18b.178.15"></span>σώματα γεννᾶσθαι τὸν ἀφρόν. οὐ γὰρ δὴ σφοδράς γέ τινας
<span class="lb" data-page="18b.178" data-line="16" id="l18b.178.16"></span>ἀνέμων, ὥσπερ ἐν τῇ θαλάττῃ, καταιγίδας ὑπολαβεῖν ἐγχωρεῖ,
<span class="lb" data-page="18b.178" data-line="17" id="l18b.178.17"></span>θερμασίαν μέντοι πυρώδη, συντήκουσάν τε ἅμα καὶ
<span class="pb" data-page="18b.179" id="p18b.179"></span>
<span class="lb" data-page="18b.179" data-line="1" id="l18b.179.1"></span>πνεῦμα φυσῶδες ἐργαζομένην, μονονοὺ καὶ αὐτοῖς ὀφθαλμοῖς
<span class="lb" data-page="18b.179" data-line="2" id="l18b.179.2"></span>ἐπὶ πολλῶν ἐστιν ἀῤῥώστων θεάσασθαι. ταῦθ’ ἡμῖν μὲν
<span class="lb" data-page="18b.179" data-line="3" id="l18b.179.3"></span>αὐτάρκως εἰρήσθω. καὶ σοὶ δὲ μνημονευέσθω περὶ γενέσεως
<span class="lb" data-page="18b.179" data-line="4" id="l18b.179.4"></span>ἀφρωδῶν, εἴτ’ ἐπὶ πτυσμάτων εἴτε διαχωρημάτων
<span class="lb" data-page="18b.179" data-line="5" id="l18b.179.5"></span>εἴτ’ οὔρων, ἐφίσταται γάρ ποτε καὶ τούτοις ἡ καλουμένη
<span class="lb" data-page="18b.179" data-line="6" id="l18b.179.6"></span>πομφόλυξ πρὸς τὸ μηκέτι ποθεῖν αὖθις ἀκούειν ὑπὲρ τῶν
<span class="lb" data-page="18b.179" data-line="7" id="l18b.179.7"></span>αὐτῶν.
</p>
<span class="lb rule" data-page="18b.179" data-line="8" id="l18b.179.8"></span>
          </article>

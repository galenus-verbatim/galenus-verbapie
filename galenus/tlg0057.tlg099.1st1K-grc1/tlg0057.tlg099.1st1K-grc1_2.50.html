<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.50">
<span class="pb page1" data-page="18b.182" id="p18b.182"></span>
<span class="milestone ed1page page1" data-n="5.145" data-unit="ed1page" id="ed1page.5.145"></span>
<span class="milestone ed2page page1" data-n="8.644" data-unit="ed2page" id="ed2page.8.644"></span>
<span class="lb head" data-page="18b.182" data-line="13" id="l18b.182.13"></span>
            <blockquote class="quote lemma">
<span class="lb" data-page="18b.182" data-line="14" id="l18b.182.14"></span>Αἵματι δὲ ξυμμεμιγμένον μὴ πολλῷ πτύελον ξανθὸν ἐν τοῖσι
<span class="lb" data-page="18b.182" data-line="15" id="l18b.182.15"></span>περιπνευμονικοῖσιν ἐν ἀρχῇ μὲν τῆς νούσου πτυόμενον
<span class="lb" data-page="18b.182" data-line="16" id="l18b.182.16"></span>περιεστηκὸς καὶ κάρτα ὠφελέει. ἑβδομαίῳ δὲ ἐόντι ἢ παλαιοτέρῳ
<span class="lb" data-page="18b.182" data-line="17" id="l18b.182.17"></span>ἧσσον ἀσφαλές.
</blockquote>
<span class="lb rule" data-page="18b.182" data-line="18" id="l18b.182.18"></span>
            <span class="pb" data-page="18b.183" id="p18b.183"></span>
            <p>
<span class="lb" data-page="18b.183" data-line="1" id="l18b.183.1"></span>Κοινὸς καὶ οὗτος ὁ λόγος ἐστὶν ἐπὶ πασῶν φλεγμονῶν
<span class="lb" data-page="18b.183" data-line="2" id="l18b.183.2"></span>ἤδη πολλάκις ἡμῖν ἐν πολλοῖς εἰρημένος, ὡς τοῦ κατασκήψαντος
<span class="lb" data-page="18b.183" data-line="3" id="l18b.183.3"></span>εἰς τὰ φλεγμαίνοντα μόρια χυμοῦ διϊδροῦται τὸ
<span class="lb" data-page="18b.183" data-line="4" id="l18b.183.4"></span>λεπτότερον, ὅταν ἡ περιέχουσα τὸ φλεγμαῖνον ἐπιφάνεια μὴ
<span class="lb" data-page="18b.183" data-line="5" id="l18b.183.5"></span>πυκνὴ τὴν φύσιν ὑπάρχῃ, καθάπερ τουτὶ τὸ ἐκτὸς δέρμα.
<span class="lb" data-page="18b.183" data-line="6" id="l18b.183.6"></span>καὶ διὰ τοῦτο ἄν τε κατὰ τοὺς πόρους τῆς ῥινὸς ἢ τοὺς
<span class="lb" data-page="18b.183" data-line="7" id="l18b.183.7"></span>ὀφθαλμοὺς ἢ τὸ στόμα φλεγμονὴ γένηταί τις, ἀποῤῥέουσιν
<span class="lb" data-page="18b.183" data-line="8" id="l18b.183.8"></span>αὐτῆς ὑγρότητες λεπταὶ, παραπλήσιαι τοῖς ἐπὶ τῶν ἑλκῶν
<span class="lb" data-page="18b.183" data-line="9" id="l18b.183.9"></span>ἰχῶρσιν. οὕτως οὖν καὶ ὁ πνεύμων φλεγμήνας ἀποκρίνει
<span class="lb" data-page="18b.183" data-line="10" id="l18b.183.10"></span>τινὰς ὑγρότητας εἰς τὰς ἐντὸς ἑαυτοῦ κενὰς χώρας, αἵ πέρ
<span class="lb" data-page="18b.183" data-line="11" id="l18b.183.11"></span>εἰσιν αἱ τῶν τραχειῶν ἀρτηριῶν, αἵτινες ὑπὸ τῶν βηχῶν
<span class="lb" data-page="18b.183" data-line="12" id="l18b.183.12"></span>ἀναφερόμεναι πτύονται, τὰ γνωρίσματα φέρουσαι τοῦ τὴν
<span class="lb" data-page="18b.183" data-line="13" id="l18b.183.13"></span>περιπνευμονίαν ἐργαζομένου ῥεύματος. ἐκείνου γάρ εἰσιν οἷον
<span class="lb" data-page="18b.183" data-line="14" id="l18b.183.14"></span>ὀῤῥός τις. <span class="milestone ed2page" data-n="8.645" data-unit="ed2page" id="ed2page.8.645"></span>ἔσονται τοιγαροῦν, ἐὰν μὲν χολώδης ἱκανὸς
<span class="lb" data-page="18b.183" data-line="15" id="l18b.183.15"></span>ὁ χυμὸς εἴη, ξανθαὶ μόνον, ἐὰν δὲ αἱματώδης, ἐρυθραὶ,
<span class="lb" data-page="18b.183" data-line="16" id="l18b.183.16"></span>ἐὰν δὲ ἐξ ἀμφοῖν μικτὸς, ἐρυθραί τε ἅμα καὶ ξανθαί. αὗται
<span class="lb" data-page="18b.183" data-line="17" id="l18b.183.17"></span>μὲν οὖν αἱ ὑγρότητες ἀγαθαί. βραχὺ δὲ ἀπολείπονται
<span class="lb" data-page="18b.183" data-line="18" id="l18b.183.18"></span>αὐτῶν, καθ’ ἃς ἀναπτύουσιν εἰλικρινὲς αἷμα, καὶ τάχα τινὰ
<span class="pb" data-page="18b.184" id="p18b.184"></span>
<span class="lb" data-page="18b.184" data-line="1" id="l18b.184.1"></span>καταπλήξεται τὸ σημεῖον, ὥσπερ ὅταν ἕλκος ἐν πνεύμονι γένηται
<span class="lb" data-page="18b.184" data-line="2" id="l18b.184.2"></span>ῥαγέντος ἀγγείου· καὶ γὰρ καὶ τότε πτύουσιν αἵματος.
<span class="lb" data-page="18b.184" data-line="3" id="l18b.184.3"></span>ἀλλὰ καὶ τὸ κατά τινας τῶν περιπνευμονικῶν ἐπιφαινόμενον
<span class="lb" data-page="18b.184" data-line="4" id="l18b.184.4"></span>αἷμα παντελῶς ὀλίγον ὅμοιον γίνεται τῇ κατὰ διαπήδησιν
<span class="lb" data-page="18b.184" data-line="5" id="l18b.184.5"></span>ὀνομαζομένῃ πρὸς τῶν ἰατρῶν αἵματος πτύσει. γίνεται γὰρ
<span class="lb" data-page="18b.184" data-line="6" id="l18b.184.6"></span>καὶ τοῦτο τὸ σύμπτωμα κατασκήψαντος μὲν αἵματος εἰς
<span class="lb" data-page="18b.184" data-line="7" id="l18b.184.7"></span>τὸ στόμα λεπτοῦ τὴν σύστασιν, ἀραιῶν δὲ τῶν οὔλων ὑπαρχόντων,
<span class="lb" data-page="18b.184" data-line="8" id="l18b.184.8"></span>ὡς μὴ στέγειν αὐτό. καὶ μέντοι κατὰ τὴν φάρυγγα
<span class="lb" data-page="18b.184" data-line="9" id="l18b.184.9"></span>δι’ αἰτίαν τὴν αὐτὴν γίνεταί ποτε τοιαύτη τις ἔκκρισις αἵματος
<span class="lb" data-page="18b.184" data-line="10" id="l18b.184.10"></span>ὀῤῥώδους. οὐδὲ οὖν ἄτοπόν ἐστιν οὐδὲν, ὅταν ἐν τῷ
<span class="lb" data-page="18b.184" data-line="11" id="l18b.184.11"></span>πνεύμονι γένηταί τι τοιοῦτον. διαγνώσῃ δ’ αὐτὸ ῥᾳδίως
<span class="lb" data-page="18b.184" data-line="12" id="l18b.184.12"></span>ἔκ τε τῆς συστάσεως τοῦ αἵματος καὶ αὐτοῦ τοῦ πλήθους.
<span class="lb" data-page="18b.184" data-line="13" id="l18b.184.13"></span>οὔτε γὰρ παχὺ τὴν σύστασίν ἐστι τὸ οὕτως ἀναπτυόμενον
<span class="lb" data-page="18b.184" data-line="14" id="l18b.184.14"></span>οὔτε πολύ. χρὴ δὲ μὴ παραμένειν τὸ σύμπτωμα μέχρι τῆς
<span class="lb" data-page="18b.184" data-line="15" id="l18b.184.15"></span>ἑβδόμης ἡμέρας, ἀλλὰ μάλιστα ἐντὸς τῆς πρώτης τετράδος
<span class="lb" data-page="18b.184" data-line="16" id="l18b.184.16"></span>ἀλλοιωθῆναι πεττόμενον· εἰ δὲ μὴ, ἀλλὰ πάντως γε πρὸ
<span class="lb" data-page="18b.184" data-line="17" id="l18b.184.17"></span>τῆς ἑβδόμης. εἰ δὲ διαμένει τοιοῦτον οἷον ἐξ ἀρχῆς ἦν, εὔδηλον
<span class="lb" data-page="18b.184" data-line="18" id="l18b.184.18"></span>ὡς εἰς χρόνον πλείονα δηλοῖ τὸ νόσημα προήξειν.
<span class="pb" data-page="18b.185" id="p18b.185"></span>
<span class="lb" data-page="18b.185" data-line="1" id="l18b.185.1"></span>ὅπου γὰρ οὐδέπω μέχρι τῆς ἑβδόμης ἤρξατο πέττεσθαι,
<span class="lb" data-page="18b.185" data-line="2" id="l18b.185.2"></span>χρονιωτάτην ἔσεσθαι δηλοῖ τὴν τελείαν πέψιν. ἐν δὲ τῷ
<span class="lb" data-page="18b.185" data-line="3" id="l18b.185.3"></span>μακρῷ χρόνῳ πολλὰ μὲν καὶ τῶν ἄλλων ἀτόπων εἴωθε
<span class="lb" data-page="18b.185" data-line="4" id="l18b.185.4"></span>συμπίπτειν, ὅσα τε διὰ τὸν κάμνοντα καὶ τοὺς ὑπηρετοῦντας
<span class="lb" data-page="18b.185" data-line="5" id="l18b.185.5"></span>αὐτῷ, τά τε ἄλλως ἔξωθεν ἀδοκήτως γινόμενα συμβαίνει,
<span class="lb" data-page="18b.185" data-line="6" id="l18b.185.6"></span>καὶ μέντοι καὶ διὰ τὸν ἰατρὸν αὐτὸν ἐνίοτε, κἂν τούτων
<span class="lb" data-page="18b.185" data-line="7" id="l18b.185.7"></span>μηδὲν γένηται, κίνδυνός ἐστι πρὸ τοῦ πεφθῆναι τὸ νόσημα
<span class="lb" data-page="18b.185" data-line="8" id="l18b.185.8"></span>καταλυθῆναι τὴν δύναμιν. καὶ διὰ τοῦτο οὖν ἧττον
<span class="lb" data-page="18b.185" data-line="9" id="l18b.185.9"></span>ἀσφαλές φησι διαμένειν τὰ τοιαῦτα πτύσματα μέχρι
<span class="lb" data-page="18b.185" data-line="10" id="l18b.185.10"></span>πλειόνων ἡμερῶν.
</p>
<span class="lb rule" data-page="18b.185" data-line="11" id="l18b.185.11"></span>
          </article>

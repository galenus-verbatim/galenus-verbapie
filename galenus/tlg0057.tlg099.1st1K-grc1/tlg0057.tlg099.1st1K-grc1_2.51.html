<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.51">
<span class="pb page1" data-page="18b.185" id="p18b.185"></span>
<span class="milestone ed1page page1" data-n="5.145" data-unit="ed1page" id="ed1page.5.145"></span>
<span class="milestone ed2page page1" data-n="8.645" data-unit="ed2page" id="ed2page.8.645"></span>
<span class="lb head" data-page="18b.185" data-line="12" id="l18b.185.12"></span>
            <blockquote class="quote lemma">
<span class="lb" data-page="18b.185" data-line="13" id="l18b.185.13"></span>Πάντα δὲ τὰ πτύελα πονηρά ἐστιν, ὁκόσα ἂν τὴν ὀδύνην
<span class="lb" data-page="18b.185" data-line="14" id="l18b.185.14"></span>μὴ παύῃ· κάκιστα δὲ τὰ μέλανα, ὡς διαγέγραπται· τὰ
<span class="lb" data-page="18b.185" data-line="15" id="l18b.185.15"></span>παύοντα δὲ τὴν ὀδύνην πάντων ἀμείνω ἀναπτυόμενα.
</blockquote>
<span class="lb rule" data-page="18b.185" data-line="16" id="l18b.185.16"></span>
            <p>
<span class="lb" data-page="18b.185" data-line="17" id="l18b.185.17"></span>Κοινὸς καὶ οὗτος ὁ λόγος ἐστὶν ἐπὶ πάντων τῶν ἐκκρινομένων
<span class="lb" data-page="18b.185" data-line="18" id="l18b.185.18"></span>ἐκ τοῦ σώματος, ὑπὲρ οὗ καὶ κατὰ τὰ ἄλλα βιβλία
<span class="pb" data-page="18b.186" id="p18b.186"></span>
<span class="lb" data-page="18b.186" data-line="1" id="l18b.186.1"></span>καὶ κατὰ τοὺς ἀφορισμοὺς εἶπεν αὐτὸς ὡς τὴν εὐφορίαν
<span class="lb" data-page="18b.186" data-line="2" id="l18b.186.2"></span>μάλιστα θεάσασθαι χρή. πολλάκις γὰρ ἴσχυσεν ἡ φύσις
<span class="lb" data-page="18b.186" data-line="3" id="l18b.186.3"></span>νικήσασα τὴν μοχθηρὰν διάθεσιν ἐκκαθᾶραι τὸ σῶμα·
<span class="lb" data-page="18b.186" data-line="4" id="l18b.186.4"></span>κἀν τούτῳ καταπλήττονται πολλοὶ θεώμενοι τὴν κακίαν τῶν
<span class="lb" data-page="18b.186" data-line="5" id="l18b.186.5"></span>ἐκκρινομένων, οὐκ εἰδότες εἴτε συμπτώματος λόγῳ γίγνεται
<span class="lb" data-page="18b.186" data-line="6" id="l18b.186.6"></span>τὸ τοιοῦτον εἴτε τῆς φύσεως ὠθούσης ἔξω τὰ μοχθηρά.
<span class="lb" data-page="18b.186" data-line="7" id="l18b.186.7"></span>κατὰ μὲν οὖν τοὺς ἀφορισμοὺς τὴν τῆς εὐφορίας προσηγορίαν
<span class="lb" data-page="18b.186" data-line="8" id="l18b.186.8"></span>ἔγραψε μόνην· ἐνταυθοῖ δὲ τὴν ἀνωδυνίαν ἐνεδείξατο,
<span class="lb" data-page="18b.186" data-line="9" id="l18b.186.9"></span>δι’ ἣν ἐπαινεῖ τὰ παύοντα τὴν ὀδύνην πτύσματα. μετ’ ὀλίγον
<span class="lb" data-page="18b.186" data-line="10" id="l18b.186.10"></span>δὲ πάνθ’ ἑξῆς ἐρεῖ τὰ γνωρίσματα τῶν ἐπὶ τὸ βέλτιον
<span class="lb" data-page="18b.186" data-line="11" id="l18b.186.11"></span>ἰόντων νοσημάτων, ἃ τῷ τῆς εὐφορίας ὀνόματι περιέλαβε.
<span class="lb" data-page="18b.186" data-line="12" id="l18b.186.12"></span>καὶ μέντοι καὶ κατωτέρω κελεύει τῶν εἰρημένων ὑπ’ αὐτοῦ
<span class="lb" data-page="18b.186" data-line="13" id="l18b.186.13"></span>σημείων ἁπάντων ἀκριβῶς ἐξητακέναι τὰς δυνάμεις, ὅπως
<span class="lb" data-page="18b.186" data-line="14" id="l18b.186.14"></span>ἀλλήλοις αὐτὰ παραβάλλων τις ἱκανὸς εἴη στοχάζεσθαι
<span class="lb" data-page="18b.186" data-line="15" id="l18b.186.15"></span><span class="milestone ed1page" data-n="5.146" data-unit="ed1page" id="ed1page.5.146"></span>τὸ μέγεθος τῆς ἐπὶ τὸ χεῖρόν τε καὶ βέλτιον ὅλου
<span class="lb" data-page="18b.186" data-line="16" id="l18b.186.16"></span>τοῦ σώματος ῥοπῆς, <span class="milestone ed2page" data-n="8.646" data-unit="ed2page" id="ed2page.8.646"></span>οἷόν περ κἀν τῷδε τῷ λόγῳ
<span class="lb" data-page="18b.186" data-line="17" id="l18b.186.17"></span>τῷ νῦν ἡμῖν προκειμένῳ πεποίηκεν αὐτός. εἰ γὰρ ἐπὶ τοῖς
<span class="lb" data-page="18b.186" data-line="18" id="l18b.186.18"></span>πτυέλοις αἱ ὀδύναι μὴ λύονται, οὐκ ἀγαθὸν τὸ σημεῖον. οὐ
<span class="pb" data-page="18b.187" id="p18b.187"></span>
<span class="lb" data-page="18b.187" data-line="1" id="l18b.187.1"></span>μὴν ἀρκέσει γέ σοι μόνον τοῦτο γνῶναι πρὸς ἀκριβῆ τοῦ
<span class="lb" data-page="18b.187" data-line="2" id="l18b.187.2"></span>μέλλοντος ἔσεσθαι πρόγνωσιν, ἀλλὰ θεάσασθαι χρὴ καὶ τὰ
<span class="lb" data-page="18b.187" data-line="3" id="l18b.187.3"></span>ἄλλα συμπτώματα· τοῦτο γὰρ ἐνεδείξατο τῶν μελάνων πτυσμάτων
<span class="lb" data-page="18b.187" data-line="4" id="l18b.187.4"></span>μνημονεύσας. ὄντος γοῦν τοῦ κοινοῦ σημείου τοῦ
<span class="lb" data-page="18b.187" data-line="5" id="l18b.187.5"></span>μὴ παύεσθαι τὴν ὀδύνην, εἰ μὲν ὠχρὸν εἴη τὸ ἐκπτυόμενον
<span class="lb" data-page="18b.187" data-line="6" id="l18b.187.6"></span>ἢ ἐρυθρὸν, ἧσσόν ἐστι κινδυνῶδες· εἰ δὲ μέλαν, ὀλεθριώτατον.
<span class="lb" data-page="18b.187" data-line="7" id="l18b.187.7"></span>ὥσθ’ ἅπαντα ἐπισκεψάμενος, οὐ μόνον τὰ εἰρημένα,
<span class="lb" data-page="18b.187" data-line="8" id="l18b.187.8"></span>κεφάλαιον ἓν ἐξ αὐτῶν ἀθροίσεις ἀκριβοῦς προγνώσεως. καὶ
<span class="lb" data-page="18b.187" data-line="9" id="l18b.187.9"></span>αὐτὸς δὲ ἐφεξῆς ὁ Ἱπποκράτης ἁπάντων τῶν ἀγαθῶν τε
<span class="lb" data-page="18b.187" data-line="10" id="l18b.187.10"></span>καὶ κακῶν σημείων ἔγραψε κατάλογον ἀναμιμνήσκων τῶν
<span class="lb" data-page="18b.187" data-line="11" id="l18b.187.11"></span>προειρημένων.
</p>
<span class="lb rule" data-page="18b.187" data-line="12" id="l18b.187.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.55">
<span class="pb page1" data-page="18b.190" id="p18b.190"></span>
<span class="milestone ed1page page1" data-n="5.146" data-unit="ed1page" id="ed1page.5.146"></span>
<span class="milestone ed2page page1" data-n="8.647" data-unit="ed2page" id="ed2page.8.647"></span>
<span class="lb head" data-page="18b.190" data-line="6" id="l18b.190.6"></span>
            <blockquote class="quote lemma">
<span class="lb" data-page="18b.190" data-line="7" id="l18b.190.7"></span>Ἐλπὶς δὲ τὸν τοιαῦτα πτύοντα ἀποθανεῖσθαι τεσσαρεσκαιδεκαταῖον,
<span class="lb" data-page="18b.190" data-line="8" id="l18b.190.8"></span>ἢν μή τι αὐτέῳ ἐπιγένηται ἀγαθόν.
</blockquote>
<span class="lb rule" data-page="18b.190" data-line="9" id="l18b.190.9"></span>
            <p>
<span class="lb" data-page="18b.190" data-line="10" id="l18b.190.10"></span>Ἔργῳ τὴν τούτων ἀλήθειαν μεμαθήκατε, προλέγοντος
<span class="lb" data-page="18b.190" data-line="11" id="l18b.190.11"></span>ἐμοῦ πειραθέντες, ὥστε προσέχειν ὑμᾶς χρὴ τὸν νοῦν τοῖς
<span class="lb" data-page="18b.190" data-line="12" id="l18b.190.12"></span>λεγομένοις ὑφ’ Ἱπποκράτους, μὴ τοιαῦτα νομίζοντας αὐτὰ
<span class="lb" data-page="18b.190" data-line="13" id="l18b.190.13"></span>ταῖς δυνάμεσιν ὑπάρχειν, ὁποῖα τοῖς πολλοῖς τῶν ἰατρῶν
<span class="lb" data-page="18b.190" data-line="14" id="l18b.190.14"></span>γέγραπται μέχρι γραμμάτων καὶ λόγων τὸ πιθανὸν ἔχοντα,
<span class="lb" data-page="18b.190" data-line="15" id="l18b.190.15"></span>τοῖς δ’ ἐπὶ τῶν νούσων ἔργοις ἐλεγχόμενα. πρὸς γάρ τοι
<span class="lb" data-page="18b.190" data-line="16" id="l18b.190.16"></span>τὸν εἰρημένον ὑπ’ αὐτοῦ σκοπὸν, ὄντα μέσον ἁπάντων τῶν
<span class="lb" data-page="18b.190" data-line="17" id="l18b.190.17"></span>ἄλλων κακῶν τε καὶ ἀγαθῶν ἀποβλέπων, δυνήσῃ προλέγειν
<span class="lb" data-page="18b.190" data-line="18" id="l18b.190.18"></span>τὴν ἡμέραν ἐν ᾗ τεθνήξεταί τις. ὑποκείσθω γὰρ ὁ κάμνων
<span class="pb" data-page="18b.191" id="p18b.191"></span>
<span class="lb" data-page="18b.191" data-line="1" id="l18b.191.1"></span>ἑβδομαῖος ἐπτυκὼς τὸ πυῶδες οὐ μὴν μόνον οὐδὲ δι’ ὅλης
<span class="lb" data-page="18b.191" data-line="2" id="l18b.191.2"></span>ἡμέρας ἐφεξῆς, ἀλλ’ ἤτοι σὺν αὐτῷ τὸ χολῶδες ἢ μόνον
<span class="lb" data-page="18b.191" data-line="3" id="l18b.191.3"></span>ἐκεῖνο χωρὶς τοῦ πυώδους. ἔστω δ’ αὐτῷ καὶ τἄλλα πάντα
<span class="lb" data-page="18b.191" data-line="4" id="l18b.191.4"></span>μέσα ἀπό τε τῆς ἡλικίας καὶ τῆς φύσεως καὶ τῆς ὥρας
<span class="lb" data-page="18b.191" data-line="5" id="l18b.191.5"></span>καὶ τῆς χώρας καὶ τῆς οἰκείας δυνάμεως, ὡς μήτε ἰσχυροτάτην
<span class="lb" data-page="18b.191" data-line="6" id="l18b.191.6"></span>εἶναι τὴν δύναμιν μήτ’ ἀσθενεστάτην. ὡσαύτως δὲ
<span class="lb" data-page="18b.191" data-line="7" id="l18b.191.7"></span>καὶ τὴν κρᾶσιν αὐτοῦ τοῦ κάμνοντος μήτε τὴν εὐκρατοτάτην
<span class="lb" data-page="18b.191" data-line="8" id="l18b.191.8"></span>εἶναι μήτε τὴν δυσκρατοτάτην. οὕτως δὲ καὶ ὥραν
<span class="lb" data-page="18b.191" data-line="9" id="l18b.191.9"></span>καὶ χώραν καὶ κατάστασιν καὶ ἡλικίαν τοῦ κάμνοντος ἐν
<span class="lb" data-page="18b.191" data-line="10" id="l18b.191.10"></span>τῷ μέσῳ τετάχθαι τῶν ἀρίστων τε καὶ χειρίστων ὑποθώμεθα.
<span class="lb" data-page="18b.191" data-line="11" id="l18b.191.11"></span>κατὰ δὲ τὸν αὐτὸν λόγον ἑκάστου γένους σημείων
<span class="lb" data-page="18b.191" data-line="12" id="l18b.191.12"></span>ὑπάρχειν ὑποκείσθω τῷ κάμνοντι τὰ μέσα. τοῦτον ἔλπιζε
<span class="lb" data-page="18b.191" data-line="13" id="l18b.191.13"></span>τεθνήξεσθαι τεσσαρεσκαιδεκαταῖον, ὡς ταύτης μέσης οὔσης
<span class="lb" data-page="18b.191" data-line="14" id="l18b.191.14"></span>προθεσμίας τοῦ θανάτου. προσγενομένων δὲ σημείων ἀγαθῶν
<span class="lb" data-page="18b.191" data-line="15" id="l18b.191.15"></span>μὲν ἐπὶ πλέονα χρόνον ἐκταθήσεσθαι τὴν προθεσμίαν
<span class="lb" data-page="18b.191" data-line="16" id="l18b.191.16"></span>τοῦ θανάτου, κακῶν δὲ θᾶττον ἢ τεσσαρεσκαιδεκαταῖον
<span class="lb" data-page="18b.191" data-line="17" id="l18b.191.17"></span>τεθνήξεσθαι. τίνα δέ ἐστι τὰ ἀγαθὰ καὶ τίνα τὰ κακὰ
<span class="lb" data-page="18b.191" data-line="18" id="l18b.191.18"></span>διῆλθεν αὐτὸς ἐφεξῆς τὰ μὲν ὀνομαστὶ, τὰ δὲ ἐπὶ κεφαλαίων.
<span class="lb" data-page="18b.191" data-line="19" id="l18b.191.19"></span>ἀλλὰ σύ γε μηδὲ περὶ τούτων ἀκούσῃς ἁπλῶς, ὡς ὁμοτίμων
<span class="pb" data-page="18b.192" id="p18b.192"></span>
<span class="lb" data-page="18b.192" data-line="1" id="l18b.192.1"></span>ἁπάντων, ἀλλ’ ἀναμνησθεὶς ὧν αὐτὸς ἔγραψε καὶ ὧν ἡμεῖς
<span class="lb" data-page="18b.192" data-line="2" id="l18b.192.2"></span>προσεθήκαμεν εἴς τε τὸν ἀριθμὸν αὐτὸν ἀπόβλεπε καὶ
<span class="lb" data-page="18b.192" data-line="3" id="l18b.192.3"></span>τὴν δύναμιν. ὅπου μὲν αὐτὸς εἶπε σωτήριον κάρτα καὶ
<span class="lb" data-page="18b.192" data-line="4" id="l18b.192.4"></span>ὀλέθριον κάρτα τῆς πρώτης τοῦτο δυνάμεως τιθεὶς, τὸ
<span class="lb" data-page="18b.192" data-line="5" id="l18b.192.5"></span>μὲν ἐν τοῖς ἀγαθοῖς, τὸ δὲ ἐν τοῖς κακοῖς. ὡσαύτως δὲ καὶ
<span class="lb" data-page="18b.192" data-line="6" id="l18b.192.6"></span>ὅπου τὸν θάνατον ὑπόγυον ἔφησεν ὑπάρχειν ἢ θανατωδέστατον
<span class="lb" data-page="18b.192" data-line="7" id="l18b.192.7"></span>προσέγραψεν, οὐχ ἁπλῶς εἶπε θανατώδη. καὶ μὲν
<span class="lb" data-page="18b.192" data-line="8" id="l18b.192.8"></span>δὴ κἀπὶ τῶν ὑγιεινῶν σημείων, ὅταν εἴπῃ μεγάλην δύναμιν
<span class="lb" data-page="18b.192" data-line="9" id="l18b.192.9"></span>ἔχειν εἰς σωτηρίην, καὶ πάλιν, ἀσφάλειάν τε γὰρ σημαίνει
<span class="lb" data-page="18b.192" data-line="10" id="l18b.192.10"></span>καὶ τὸ νόσημα ὀλιγοχρόνιον, ἤ τι τοιοῦτον προσέθηκε.
<span class="lb" data-page="18b.192" data-line="11" id="l18b.192.11"></span><span class="milestone ed2page" data-n="8.648" data-unit="ed2page" id="ed2page.8.648"></span>τὰ δὲ ἁπλῶς θανατώδη καὶ πάλιν ἁπλῶς περιεστηκότα λεγόμενα
<span class="lb" data-page="18b.192" data-line="12" id="l18b.192.12"></span>μέσης ἐστὶ τάξεως ἀμφότερα κατὰ τὴν ἑαυτῶν φύσιν.
<span class="lb" data-page="18b.192" data-line="13" id="l18b.192.13"></span>ἐ ἑκάτερα δὲ τούτων ὅσα παραβλητικῶς εἶπεν ἤτοι θανατωδέστερα
<span class="lb" data-page="18b.192" data-line="14" id="l18b.192.14"></span>ἢ περιεστηκότερα ἢ τὸ μᾶλλόν τε καὶ ἧττον
<span class="lb" data-page="18b.192" data-line="15" id="l18b.192.15"></span>ἑκατέροις προσέθηκεν. ἐὰν μὲν γὰρ ἔπιφανῇ τι τοῖς κατὰ
<span class="lb" data-page="18b.192" data-line="16" id="l18b.192.16"></span>τὴν πέμπτην ἢ ἑβδόμην ἡμέραν εἰρημένοις ὀλεθρίοις πτύσμασι
<span class="lb" data-page="18b.192" data-line="17" id="l18b.192.17"></span>τῶν τῆς πρώτης τάξεως κακῶν σημείων, οὐκ ἂν οὐδ’
<span class="lb" data-page="18b.192" data-line="18" id="l18b.192.18"></span>εἰς τὴν ἑνδεκάτην ἡμέραν ὁ κάμνων ἐξίκοιτο καὶ μᾶλλον
<span class="pb" data-page="18b.193" id="p18b.193"></span>
<span class="lb" data-page="18b.193" data-line="1" id="l18b.193.1"></span>ἐὰν ἑνὸς πλείω γένηται ταῦτα. κατὰ δὲ τὸν αὐτὸν τρόπον,
<span class="lb" data-page="18b.193" data-line="2" id="l18b.193.2"></span>ἐὰν τῶν ἱκανῶς ἀγαθῶν ἐπιφανῇ τινα, μέχρι τῆς τρίτης
<span class="lb" data-page="18b.193" data-line="3" id="l18b.193.3"></span>ἑβδομάδος ἐκταθήσεται τὸ νόσημα. μιχθέντων δ’ ἀλλήλοις
<span class="lb" data-page="18b.193" data-line="4" id="l18b.193.4"></span>ὀλεθρίων τε καὶ περιεστηκότων ἢ τῶν μᾶλλον ἐν ἑκατέρῳ
<span class="lb" data-page="18b.193" data-line="5" id="l18b.193.5"></span>τῷ γένει <span class="milestone ed1page" data-n="5.147" data-unit="ed1page" id="ed1page.5.147"></span>τοῖς ἧττον ἢ ὁπωσοῦν ἄλλως· ἐπὶ μὲν
<span class="lb" data-page="18b.193" data-line="6" id="l18b.193.6"></span>τοῖς πλείοσί τε καὶ ἰσχυροτάτοις ἀγαθοῖς σημείοις ἐλπὶς
<span class="lb" data-page="18b.193" data-line="7" id="l18b.193.7"></span>τὸν κάμνοντα πλείονα ζήσεσθαι χρόνον, ἐπὶ δὲ τοῖς ἐναντίοις
<span class="lb" data-page="18b.193" data-line="8" id="l18b.193.8"></span>ἐλάττονα· κατὰ ταῦτα δὲ κἂν ἤτοι γέρων ἢ ἀσθενὴς τὴν
<span class="lb" data-page="18b.193" data-line="9" id="l18b.193.9"></span>δύναμιν ἢ ἐν ὥρᾳ καὶ χώρᾳ καὶ καταστάσει μοχθηρᾷ καὶ
<span class="lb" data-page="18b.193" data-line="10" id="l18b.193.10"></span>δυσκράτῳ νοσῇ τις, ἐπιταθήσεσθαι τοῦ θανάτου τὸ τάχος
<span class="lb" data-page="18b.193" data-line="11" id="l18b.193.11"></span>προσδοκᾷν, μεγίστην πάλιν ἔχειν ἐν τούτοις ἰσχὺν ἡγούμενος
<span class="lb" data-page="18b.193" data-line="12" id="l18b.193.12"></span>τὸν ἀπὸ τῆς δυνάμεως σκοπόν.
</p>
<span class="lb rule" data-page="18b.193" data-line="13" id="l18b.193.13"></span>
          </article>

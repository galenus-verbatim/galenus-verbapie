<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.56">
<span class="pb page1" data-page="18b.193" id="p18b.193"></span>
<span class="milestone ed1page page1" data-n="5.147" data-unit="ed1page" id="ed1page.5.147"></span>
<span class="milestone ed2page page1" data-n="8.648" data-unit="ed2page" id="ed2page.8.648"></span>
<span class="lb head" data-page="18b.193" data-line="14" id="l18b.193.14"></span>
            <blockquote class="quote lemma">
<span class="lb" data-page="18b.193" data-line="15" id="l18b.193.15"></span>Ἔστι δὲ τὰ μὲν ἀγαθὰ τάδε εὐπετέως φέρειν τὸ νούσημα
<span class="lb" data-page="18b.193" data-line="16" id="l18b.193.16"></span>εὔπνουν εἶναι τῆς ὀδύνης ἀπηλλάχθαι, τό τε πτύελον
<span class="lb" data-page="18b.193" data-line="17" id="l18b.193.17"></span>ῥηϊδίως ἀναβήσσειν, τό τε σῶμα ὁμαλῶς φαίνεσθαι θερμόν
<span class="lb" data-page="18b.193" data-line="18" id="l18b.193.18"></span>τε καὶ μαλθακὸν καὶ δίψαν μὴ ἔχειν, οὖρά τε καὶ
<span class="pb" data-page="18b.194" id="p18b.194"></span>
<span class="lb" data-page="18b.194" data-line="1" id="l18b.194.1"></span>διαχωρήματα καὶ ὕπνους καὶ ἱδρῶτας, ὡς διαγέγραπται
<span class="lb" data-page="18b.194" data-line="2" id="l18b.194.2"></span>ἕκαστα εἰδέναι ἀγαθὰ ἐόντα ταῦτα καὶ ἐπιγενέσθαι. οὕτω
<span class="lb" data-page="18b.194" data-line="3" id="l18b.194.3"></span>μὲν γὰρ ἁπάντων τουτέων ἐπιγινομένων οὐκ ἂν ἀποθάνοι
<span class="lb" data-page="18b.194" data-line="4" id="l18b.194.4"></span>ὁ ἄνθρωπος. ἢν δὲ τὰ μέντοι αὐτέων ἐπιγίνοιτο, τὰ
<span class="lb" data-page="18b.194" data-line="5" id="l18b.194.5"></span>δὲ μὴ, οὐ πλείονα χρόνον ζήσας ἢ τεσσαρεσκαίδεκα ἡμέρας
<span class="lb" data-page="18b.194" data-line="6" id="l18b.194.6"></span>ἀπόλοιτ’ ἂν ὁ ἄνθρωπος. κακὰ δὲ τἀναντία τουτέων
<span class="lb" data-page="18b.194" data-line="7" id="l18b.194.7"></span>δυσπετέως φέρειν τὴν νοῦσον, πνεῦμα μέγα καὶ πυκνὸν
<span class="lb" data-page="18b.194" data-line="8" id="l18b.194.8"></span>εἶναι. τὴν ὀδύνην μὴ παύεσθαι, τὸ πτύελον μόλις ἀναβήσσειν,
<span class="lb" data-page="18b.194" data-line="9" id="l18b.194.9"></span>διψῇν κάρτα, τό τε σῶμα ὑπὸ πυρὸς ἀνωμάλως
<span class="lb" data-page="18b.194" data-line="10" id="l18b.194.10"></span>ἔχεσθαι καὶ τὴν μὲν κοιλίην καὶ τὰς πλευρὰς θερμὰς
<span class="lb" data-page="18b.194" data-line="11" id="l18b.194.11"></span>εἶναι ἰσχυρῶς, τὸ δὲ μέτωπον καὶ τὰς χεῖρας καὶ
<span class="lb" data-page="18b.194" data-line="12" id="l18b.194.12"></span>τοὺς πόδας ψυχρούς. οὖρα δὲ καὶ διαχωρήματα καὶ
<span class="lb" data-page="18b.194" data-line="13" id="l18b.194.13"></span>ὕπνους καὶ ἱδρῶτας, ὡς διαγέγραπται, ἕκαστα εἰδέναι
<span class="lb" data-page="18b.194" data-line="14" id="l18b.194.14"></span>κακὰ ἐόντα. οὕτως γὰρ εἰ ἐπιγίνοιτό τι τῷ πτυέλῳ τουτέων
<span class="lb" data-page="18b.194" data-line="15" id="l18b.194.15"></span>ἀπόλοιτ’ ἂν ὁ ἄνθρωπος πρὶν ἢ ἐς τεσσαρεσκαίδεκα
<span class="lb" data-page="18b.194" data-line="16" id="l18b.194.16"></span>ἡμέρας ἀφικέσθαι ἢ ἐναταῖος ἢ ἑνδεκαταῖος. οὕτως οὖν
<span class="lb" data-page="18b.194" data-line="17" id="l18b.194.17"></span>ξυμβάλλεσθαι χρὴ ὡς τοῦ πτυέλου τουτέου θανατώδεος
<span class="lb" data-page="18b.194" data-line="18" id="l18b.194.18"></span>ἐόντος μάλα καὶ οὐ περιάγοντος τὸν νοσέοντα ἐς τὰς τεσσαρεσκαίδεκα
<span class="pb" data-page="18b.195" id="p18b.195"></span>
<span class="lb" data-page="18b.195" data-line="1" id="l18b.195.1"></span>ἡμέρας. τὰ δὲ ἐπιγινόμενα κακά τε καὶ
<span class="lb" data-page="18b.195" data-line="2" id="l18b.195.2"></span>ἀγαθὰ ξυλλογιζόμενον ἐκ τουτέων χρὴ τὰς προῤῥήσιας
<span class="lb" data-page="18b.195" data-line="3" id="l18b.195.3"></span>προλέγειν· οὕτω γὰρ ἄν τις ἀληθεύοι μάλιστα.
</blockquote>
<span class="lb rule" data-page="18b.195" data-line="4" id="l18b.195.4"></span>
            <p>
<span class="lb" data-page="18b.195" data-line="5" id="l18b.195.5"></span>Ἐντεῦθεν ἄρχεται τοῦ καταλόγου τῶν ἀγαθῶν τε καὶ
<span class="lb" data-page="18b.195" data-line="6" id="l18b.195.6"></span>κακῶν σημείων, ὑπὲρ ὧν ἔμπροσθεν εἴρηται· καὶ διὰ τοῦθ’
<span class="lb" data-page="18b.195" data-line="7" id="l18b.195.7"></span>ὑπερβὰς αὐτὰ τὰ ἑξῆς προχειριοῦμαι. πρὸς μὲν οὖν τὸ
<span class="lb" data-page="18b.195" data-line="8" id="l18b.195.8"></span>περιγενέσθαι πάντων δεῖ παρόντων τῶν ἀγαθῶν, πρὸς δὲ
<span class="lb" data-page="18b.195" data-line="9" id="l18b.195.9"></span>τὴν ἀπώλειαν ἀρκεῖ καὶ ἓν παρεῖναι τῶν κακῶν, μόνου τοῦ
<span class="lb" data-page="18b.195" data-line="10" id="l18b.195.10"></span>θᾶττον καὶ βράδιον ἀπολέσθαι ἐκ τοῦ πλείω ἢ ἐλάττω
<span class="lb" data-page="18b.195" data-line="11" id="l18b.195.11"></span>ἀγαθὰ ἢ κακὰ παρεῖναι δηλουμένου.
</p>
<span class="lb rule" data-page="18b.195" data-line="12" id="l18b.195.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.59">
<span class="pb page1" data-page="18b.199" id="p18b.199"></span>
<span class="milestone ed1page page1" data-n="5.148" data-unit="ed1page" id="ed1page.5.148"></span>
<span class="milestone ed2page page1" data-n="8.650" data-unit="ed2page" id="ed2page.8.650"></span>
<span class="lb head" data-page="18b.199" data-line="10" id="l18b.199.10"></span>
            <blockquote class="quote lemma">
<span class="lb" data-page="18b.199" data-line="11" id="l18b.199.11"></span>Εἰ δὲ εἴη τὸ ἐμπύημα ἐπὶ θάτερα μοῦνον, στρέφειν τε καὶ
<span class="lb" data-page="18b.199" data-line="12" id="l18b.199.12"></span>καταμανθάνειν χρὴ τουτέοισι μή τι ἔχῃ ἄλγημα ἐν τῷ
<span class="lb" data-page="18b.199" data-line="13" id="l18b.199.13"></span>ἑτέρῳ πλευρῷ, καὶ ἢν θερμότερον ᾖ τὸ ἕτερον τοῦ ἑτέρου
<span class="lb" data-page="18b.199" data-line="14" id="l18b.199.14"></span>καὶ κατακλινομένου ἐπὶ τὸ ὑγιαῖνον πλευρὸν, ἐρωτᾷν εἴ
<span class="lb" data-page="18b.199" data-line="15" id="l18b.199.15"></span>τι αὐτῷ δοκέει βάρος ἐκκρέμασθαι ἐκ τοῦ ἄνωθεν. εἰ
<span class="lb" data-page="18b.199" data-line="16" id="l18b.199.16"></span>γὰρ εἴη τοῦτο, ἐπὶ θάτερόν ἐστι τὸ ἐμπύημα ἐπὶ ὁκοῖον
<span class="lb" data-page="18b.199" data-line="17" id="l18b.199.17"></span>ἂν πλευρὸν βάρος ἐγγίνηται.
</blockquote>
<span class="lb rule" data-page="18b.199" data-line="18" id="l18b.199.18"></span>
            <span class="pb" data-page="18b.200" id="p18b.200"></span>
            <p>
<span class="lb" data-page="18b.200" data-line="1" id="l18b.200.1"></span>Ὅτι διαφράττουσιν ὑμένες τὸν θώρακα διήκοντες ἀπὸ
<span class="lb" data-page="18b.200" data-line="2" id="l18b.200.2"></span>τοῦ στέρνου μέχρι τῆς ῥάχεως, ὡς δύο ποιεῖν αὐτοὺς κοιλότητας,
<span class="lb" data-page="18b.200" data-line="3" id="l18b.200.3"></span>ἐν ταῖς ἀνατομαῖς ἐμάθομεν. ὅθεν οὐδὲ κοινωνεῖ
<span class="lb" data-page="18b.200" data-line="4" id="l18b.200.4"></span>τὰ κατὰ τὸ ἕτερον μέρος ἐμπυήματα τοῖς κατὰ θάτερον,
<span class="lb" data-page="18b.200" data-line="5" id="l18b.200.5"></span>ὥσπερ ἐπὶ τῶν ἐντὸς τοῦ περιτοναίου. κατ’ ἐκεῖνο μὲν γὰρ
<span class="lb" data-page="18b.200" data-line="6" id="l18b.200.6"></span>ἐν κύκλῳ πᾶσι τοῖς ἐντέροις περιῤῥεῖ τὸ πῦον, ἐνταῦθα δ’
<span class="lb" data-page="18b.200" data-line="7" id="l18b.200.7"></span>οὔτε τὸ κατὰ τὰ δεξιὰ μέρη τοῦ θώρακος εἰς τὰ ἀριστερὰ
<span class="lb" data-page="18b.200" data-line="8" id="l18b.200.8"></span>δύναται μετελθεῖν οὔτ’ ἔμπαλιν ὅσον ἐν τοῖς ἀριστεροῖς
<span class="lb" data-page="18b.200" data-line="9" id="l18b.200.9"></span>ἐστιν εἰς τὰ δεξιὰ μεταῤῥυῆναι. διὰ ταῦτ’ οὖν ἀξιοῖ καταμανθάνειν,
<span class="lb" data-page="18b.200" data-line="10" id="l18b.200.10"></span>εἴτε ἐξ ἀμφοτέρων τῶν μερῶν ἔχει τὸ πῦον
<span class="lb" data-page="18b.200" data-line="11" id="l18b.200.11"></span>ὁ κάμνων εἴτε κατὰ τὸ ἕτερον μόνον. ἐν μὲν γὰρ ταῖς
<span class="lb" data-page="18b.200" data-line="12" id="l18b.200.12"></span>περιπνευμονίαις εἰς ἐμπύημα τρεπομέναις κατ’ ἄμφω μᾶλλον
<span class="lb" data-page="18b.200" data-line="13" id="l18b.200.13"></span>ἢ κατὰ θάτερον ἀθροίζεται τὸ πῦον, ἐν δὲ ταῖς πλευρίτισι
<span class="lb" data-page="18b.200" data-line="14" id="l18b.200.14"></span>κατὰ τὸ ἕτερον μέρος μᾶλλον, οὐ κατ’ ἄμφω. διάγνωσις
<span class="lb" data-page="18b.200" data-line="15" id="l18b.200.15"></span>δὲ τοῦ πεπονθότος ἔκ τε τοῦ τῆς θερμασίας διαφόρου.
<span class="lb" data-page="18b.200" data-line="16" id="l18b.200.16"></span>θερμότερον γάρ ἐστι τὸ πεπονθὸς κἀκ τοῦ κατακλινόμενον
<span class="lb" data-page="18b.200" data-line="17" id="l18b.200.17"></span>τὸν ἄνθρωπον ἐπὶ τὸ ἀντικείμενον πλευρὸν αἰσθάνεσθαι
<span class="lb" data-page="18b.200" data-line="18" id="l18b.200.18"></span>βάρους ἐγκειμένου τῷ ὑψηλοτέρῳ μέρει. δῆλον
<span class="pb" data-page="18b.201" id="p18b.201"></span>
<span class="lb" data-page="18b.201" data-line="1" id="l18b.201.1"></span>γὰρ ὅτι τὸ πῦον ἠθροισμένον ἐν τούτῳ τῷ μέρει τὴν τοῦ
<span class="lb" data-page="18b.201" data-line="2" id="l18b.201.2"></span>βάρους αἴσθησιν ἐργάζεται.
</p>
<span class="lb rule" data-page="18b.201" data-line="3" id="l18b.201.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.6">
<span class="pb page1" data-page="18b.122" id="p18b.122"></span>
<span class="milestone ed1page page1" data-n="5.136" data-unit="ed1page" id="ed1page.5.136"></span>
<span class="milestone ed2page page1" data-n="8.623" data-unit="ed2page" id="ed2page.8.623"></span>
<span class="lb head" data-page="18b.122" data-line="9" id="l18b.122.9"></span>
            <blockquote class="quote lemma">
<span class="lb" data-page="18b.122" data-line="10" id="l18b.122.10"></span>Στρέφεσθαι δὲ χρὴ ῥηϊδίως τὸν ἀλγέοντα καὶ ἐν τοῖσι μετεωρισμοῖσιν
<span class="lb" data-page="18b.122" data-line="11" id="l18b.122.11"></span>ἐλαφρὸν εἶναι.
</blockquote>
<span class="lb rule" data-page="18b.122" data-line="12" id="l18b.122.12"></span>
            <p>
<span class="lb" data-page="18b.122" data-line="13" id="l18b.122.13"></span>Κεφάλαιον μὲν ἁπάσης προγνώσεώς ἐστι τῶν τεθνηξομένων
<span class="lb" data-page="18b.122" data-line="14" id="l18b.122.14"></span>καὶ σωθησομένων ἡ παραβολὴ τῆς τοῦ νοσήματος
<span class="lb" data-page="18b.122" data-line="15" id="l18b.122.15"></span>ἰσχύος πρὸς τὴν τοῦ κάμνοντος δύναμιν. ἰσχυροτέρου μὲν
<span class="lb" data-page="18b.122" data-line="16" id="l18b.122.16"></span>γὰρ ὄντος τοῦ νοσήματος τεθνήξεται πάντως ὁ ἄνθρωπος.
<span class="lb" data-page="18b.122" data-line="17" id="l18b.122.17"></span>εἰ δ’ ἀσθενέστερον εἴη τῆς τοῦ κάμνοντος δυνάμεως, οὐκ
<span class="lb" data-page="18b.122" data-line="18" id="l18b.122.18"></span>ἂν ἀποθάνοι μηδενὸς ἁμαρτηθέντος· καὶ τοῦτο τὸ κεφάλαιον
<span class="pb" data-page="18b.123" id="p18b.123"></span>
<span class="lb" data-page="18b.123" data-line="1" id="l18b.123.1"></span>αὐτὸς ἔγραψε κατὰ τὸν ἀφορισμὸν οὗ ἡ ἀρχή· συντεκμαίρεσθαι
<span class="lb" data-page="18b.123" data-line="2" id="l18b.123.2"></span>δὲ χρὴ καὶ τὸν νοσέοντα, εἰ ἐξαρκέσει τῇ
<span class="lb" data-page="18b.123" data-line="3" id="l18b.123.3"></span>διαίτῃ πρὸς τὴν ἀκμὴν τῆς νούσου. τὸ μὲν οὖν κεφάλαιον
<span class="lb" data-page="18b.123" data-line="4" id="l18b.123.4"></span>τοῦτο τῆς προγνωστικῆς θεωρίας ἐστίν. οὐσῶν δὲ δυνάμεων
<span class="lb" data-page="18b.123" data-line="5" id="l18b.123.5"></span>τριῶν κατὰ γένος ἐπὶ τρισὶν ἀρχαῖς, ἐγκεφάλῳ καὶ καρδίᾳ
<span class="lb" data-page="18b.123" data-line="6" id="l18b.123.6"></span>καὶ ἥπατι, διὰ τῶν ἐνεργειῶν ἑκάστης αὐτῶν ἥ τ’ ἀῤῥωστία
<span class="lb" data-page="18b.123" data-line="7" id="l18b.123.7"></span>καὶ ἡ ῥώμη γνωρίζεται. ἐνέργειαι δὲ τῆς μὲν κατὰ τὸν
<span class="lb" data-page="18b.123" data-line="8" id="l18b.123.8"></span>ἐγκέφαλον ἀρχῆς αἱ μὲν ἡγεμονικαὶ κατά τε μνήμας γίνονται
<span class="lb" data-page="18b.123" data-line="9" id="l18b.123.9"></span>καὶ διαλογισμοὺς, αἱ δ’ ὑπηρετικαὶ κατά τε τὰς αἰσθήσεις
<span class="lb" data-page="18b.123" data-line="10" id="l18b.123.10"></span>καὶ τὰς καθ’ ὁρμὴν κινήσεις, τῆς δὲ κατὰ τὴν καρδίαν
<span class="lb" data-page="18b.123" data-line="11" id="l18b.123.11"></span>αἱ διὰ τῆς τῶν ἀρτηριῶν κινήσεως, τῆς δὲ κατὰ τὸ
<span class="lb" data-page="18b.123" data-line="12" id="l18b.123.12"></span>ἧπαρ αἱ περὶ τὸ αἷμα καὶ τοὺς χυμούς. εἰς ταῦτ’ οὖν τὰ
<span class="lb" data-page="18b.123" data-line="13" id="l18b.123.13"></span>κεφάλαια τῆς προγνωστικῆς θεωρίας τεμνομένης, ὅ τί περ
<span class="lb" data-page="18b.123" data-line="14" id="l18b.123.14"></span>ἂν ὑφ’ Ἱπποκράτους ῥηθῇ σημεῖον, ἐπισκοπεῖσθαι τίνος ἐστὶ
<span class="lb" data-page="18b.123" data-line="15" id="l18b.123.15"></span>γένους· οἷον καὶ νῦν ἐστι τοῦ ῥᾳδίως στρέφεσθαι τὸν κάμνοντα
<span class="lb" data-page="18b.123" data-line="16" id="l18b.123.16"></span>καὶ διανιστάμενον ἐλαφρὸν ἑαυτῷ φαίνεσθαι. γνωρίσματα
<span class="lb" data-page="18b.123" data-line="17" id="l18b.123.17"></span>γάρ ἐστι ταῦτα τῆς καθ’ ὁρμὴν κινούσης τὸ σῶμα
<span class="pb" data-page="18b.124" id="p18b.124"></span>
<span class="lb" data-page="18b.124" data-line="1" id="l18b.124.1"></span>δυνάμεως. ἴσμεν δ’ ὅτι καθ’ ὁρμὴν ἢ κατὰ προαίρεσιν
<span class="lb" data-page="18b.124" data-line="2" id="l18b.124.2"></span>ἢ βούλησιν ὀνομάζειν οὐδὲν εἰς τὰ παρόντα διαφέρει· τούτου
<span class="lb" data-page="18b.124" data-line="3" id="l18b.124.3"></span>τοῦ γένους ἦν καὶ τὰ περὶ τῆς κατακλίσεως ἔμπροσθεν
<span class="lb" data-page="18b.124" data-line="4" id="l18b.124.4"></span>εἰρημένα κατὰ τὴν ῥῆσιν, ἧς ἡ ἀρχή· κεκλιμένον δὲ χρὴ
<span class="lb" data-page="18b.124" data-line="5" id="l18b.124.5"></span>καταλαμβάνεσθαι τὸν νοσέοντα. δείκνυσι μὲν γὰρ ὅτι ἡ
<span class="lb" data-page="18b.124" data-line="6" id="l18b.124.6"></span>τοιαύτη κατάκλισις ὥσπερ καὶ ἡ ἀνάῤῥοπος ἐνεργούντων
<span class="lb" data-page="18b.124" data-line="7" id="l18b.124.7"></span>γίνεται τῶν μυῶν. ὀνομάζειν δὲ αὐτὴν εἰώθασι τονικήν.
<span class="lb" data-page="18b.124" data-line="8" id="l18b.124.8"></span>εἴρηται δὲ περὶ αὐτῆς ἐπιπλέον ἐν τοῖς περὶ μυῶν κινήσεων.
<span class="lb" data-page="18b.124" data-line="9" id="l18b.124.9"></span>ἔλεγε δὲ καὶ ὁ Διοκλῆς ὅτι τὰ σώματα τῶν ζώων
<span class="lb" data-page="18b.124" data-line="10" id="l18b.124.10"></span>συνέστηκεν ἐκ τοῦ φέροντος καὶ τοῦ φερομένου. φέρον οὖν
<span class="lb" data-page="18b.124" data-line="11" id="l18b.124.11"></span>ἐστιν ἡ δύναμις, φερόμενον δὲ τὸ σῶμα. καθάπερ οὖν οἱ
<span class="lb" data-page="18b.124" data-line="12" id="l18b.124.12"></span>βαστάζοντες φορτίον ἤτοι βαρυνόμενοι πρὸς αὐτοῦ κινοῦνται
<span class="lb" data-page="18b.124" data-line="13" id="l18b.124.13"></span>μόλις ἢ κοῦφον εἶναι νομίζοντες ἀλύπως φέρουσιν, οὕτω
<span class="lb" data-page="18b.124" data-line="14" id="l18b.124.14"></span>καὶ ἡ δύναμις ἡ μὲν ἰσχυρὰ ῥᾳδίως τὸ βάρος τοῦ σώματος
<span class="lb" data-page="18b.124" data-line="15" id="l18b.124.15"></span>φέρει, ὡς μηδὲν εἰς τὰς κινήσεις τοῦ σώματος βλάπτεσθαι,
<span class="lb" data-page="18b.124" data-line="16" id="l18b.124.16"></span>ἡ δ’ ἀσθενὴς βαρυνομένη μόγις ἐξαίρει τὰ μόρια τοῦ
<span class="lb" data-page="18b.124" data-line="17" id="l18b.124.17"></span>σώματος.
</p>
<span class="lb rule" data-page="18b.124" data-line="18" id="l18b.124.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.60">
<span class="pb page1" data-page="18b.201" id="p18b.201"></span>
<span class="milestone ed1page page1" data-n="5.148" data-unit="ed1page" id="ed1page.5.148"></span>
<span class="milestone ed2page page1" data-n="8.650" data-unit="ed2page" id="ed2page.8.650"></span>
<span class="lb head" data-page="18b.201" data-line="4" id="l18b.201.4"></span>
            <blockquote class="quote lemma">
<span class="lb" data-page="18b.201" data-line="5" id="l18b.201.5"></span><span class="milestone ed2page" data-n="8.651" data-unit="ed2page" id="ed2page.8.651"></span>Τοὺς δὲ ξύμπαντας ἐμπύους γινώσκειν χρὴ τοισίδε
<span class="lb" data-page="18b.201" data-line="6" id="l18b.201.6"></span>τοῖς σημείοισι. πρῶτον μὲν εἰ ὁ πυρετὸς οὐκ ἀφίησιν,
<span class="lb" data-page="18b.201" data-line="7" id="l18b.201.7"></span>ἀλλὰ τὴν μὲν ἡμέρην λεπτὸς ἴσχει, τὴν δὲ νύκτα
<span class="lb" data-page="18b.201" data-line="8" id="l18b.201.8"></span>πλείων καὶ ἱδρῶτες πολλοὶ ἐπιγίνονται, βηχός τε θυμὸς
<span class="lb" data-page="18b.201" data-line="9" id="l18b.201.9"></span>ἐγγίνεται αὐτέοισι καὶ ἀποπτύουσιν οὐδὲν ἄξιον λόγου.
<span class="lb" data-page="18b.201" data-line="10" id="l18b.201.10"></span>καὶ οἱ μὲν ὀφθαλμοὶ ἔγκοιλοι γίνονται, αἱ δὲ γνάθοι ἐρυθήματα
<span class="lb" data-page="18b.201" data-line="11" id="l18b.201.11"></span>ἴσχουσι, καὶ οἱ μὲν ὄνυχες τῶν χειρῶν γρυποῦνται,
<span class="lb" data-page="18b.201" data-line="12" id="l18b.201.12"></span>οἱ δὲ δάκτυλοι θερμαίνονται καὶ μάλιστα ἄκροι. καὶ
<span class="lb" data-page="18b.201" data-line="13" id="l18b.201.13"></span>ἐν τοῖσι ποσὶν οἰδήματα γίνονται καὶ σιτίων οὐκ ἐπιθυμέουσι
<span class="lb" data-page="18b.201" data-line="14" id="l18b.201.14"></span>καὶ φλύκταιναι γίνονται ἀνὰ τὸ σῶμα.
</blockquote>
<span class="lb rule" data-page="18b.201" data-line="15" id="l18b.201.15"></span>
            <p>
<span class="lb" data-page="18b.201" data-line="16" id="l18b.201.16"></span>Ὅσοι πῦον ἀθρόον ἔχουσιν ἔνδον τοῦ σώματος, εἴτ’
<span class="lb" data-page="18b.201" data-line="17" id="l18b.201.17"></span>οὖν ἔτι περιεχόμενον ἐν τῷ φλεγμαίνοντι μορίῳ πρόσθεν
<span class="lb" data-page="18b.201" data-line="18" id="l18b.201.18"></span>εἴτε καὶ μετὰ τὸ ῥαγῆναι, δυνατόν ἐστιν ὀνομάζεσθαι τούτους
<span class="pb" data-page="18b.202" id="p18b.202"></span>
<span class="lb" data-page="18b.202" data-line="1" id="l18b.202.1"></span>ἐμπύους. ἀλλ’ εἴθισται παρὰ τοῖς ἰατροῖς μόνους ἢ
<span class="lb" data-page="18b.202" data-line="2" id="l18b.202.2"></span>μάλιστα τοὺς κατὰ θώρακα καὶ πνεύμονα τὸ τοιοῦτον ἔχοντας
<span class="lb" data-page="18b.202" data-line="3" id="l18b.202.3"></span>πάθος ἐμπύους ὀνομάζεσθαι. περιέχεται δὲ μετὰ τὴν
<span class="lb" data-page="18b.202" data-line="4" id="l18b.202.4"></span>ῥῆξιν ἐν τῇ μεταξὺ θώρακός τε καὶ πνεύμονος χώρᾳ τὸ
<span class="lb" data-page="18b.202" data-line="5" id="l18b.202.5"></span>πῦον τοῦτο καὶ εἰ μὴ διὰ ταχέων ἀναπτυσθείη, φθινωδῶς
<span class="lb" data-page="18b.202" data-line="6" id="l18b.202.6"></span>ἀπόλλυνται, πυρέττοντες λεπτῶς μὲν, ἀεὶ δέ πως αὐξανομένης
<span class="lb" data-page="18b.202" data-line="7" id="l18b.202.7"></span>τῆς θερμασίας εἰς νύκτα· καὶ γίνεται τοῦτο πᾶσι τοῖς
<span class="lb" data-page="18b.202" data-line="8" id="l18b.202.8"></span>ἑκτικῶς πυρέττουσιν, οὐ τῷ τῆς διαθέσεως λόγῳ τῆς νυκτὸς
<span class="lb" data-page="18b.202" data-line="9" id="l18b.202.9"></span>αὐξανούσης αὐτοῖς τὸν πυρετὸν, ἀλλὰ κατά τι συμβεβηκὸς,
<span class="lb" data-page="18b.202" data-line="10" id="l18b.202.10"></span>ὅπερ ἐστὶ τοιοῦτον ἐν τοῖς καλουμένοις ἑκτικοῖς
<span class="lb" data-page="18b.202" data-line="11" id="l18b.202.11"></span>πυρετοῖς, αὐτὰ τοῦ ζώου τὰ στερεὰ μόρια διάπυρα γίνεται.
<span class="lb" data-page="18b.202" data-line="12" id="l18b.202.12"></span>κατὰ τοῦτ’ οὖν αὐτὸ ἀεὶ παραπλήσιος ὁ πυρετὸς ἐν ἑαυτῷ
<span class="lb" data-page="18b.202" data-line="13" id="l18b.202.13"></span>μένει τὴν θερμασίαν ἔχων, οἵαν περ ἡ τίτανος ἀμυδρὰν
<span class="lb" data-page="18b.202" data-line="14" id="l18b.202.14"></span>τοῖς ἁπτομένοις. ὅταν γοῦν φάγωσί τε καὶ πίωσιν, ὅμοιόν
<span class="lb" data-page="18b.202" data-line="15" id="l18b.202.15"></span>τι συμβαίνει τοῖς γινομένοις κατὰ τὴν τίτανον ὕδατι βραχεῖσαν,
<span class="lb" data-page="18b.202" data-line="16" id="l18b.202.16"></span>ὥστε τοὺς ἁπτομένους ἔξωθεν αἰσθάνεσθαι πολὺ
<span class="lb" data-page="18b.202" data-line="17" id="l18b.202.17"></span>θερμοτέρου τοῦ κάμνοντος. ἔδειξα δὲ τοῦτο πολλάκις ὑμῖν
<span class="lb" data-page="18b.202" data-line="18" id="l18b.202.18"></span>ἐπὶ τῶν ἀῤῥώστων, ἄλλοτ’ ἄλλῳ καιρῷ θρέψας τοὺς οὕτω
<span class="pb" data-page="18b.203" id="p18b.203"></span>
<span class="lb" data-page="18b.203" data-line="1" id="l18b.203.1"></span>πυρέξαντας, ἵνα πεισθῆτε διὰ τὴν τροφὴν γίνεσθαι τοῦτ’
<span class="lb" data-page="18b.203" data-line="2" id="l18b.203.2"></span>αὐτοῖς, οὐ τῷ τῆς διαθέσεως λόγῳ. ἐναργῶς γὰρ φαίνεται
<span class="lb" data-page="18b.203" data-line="3" id="l18b.203.3"></span>συμμεταπίπτειν ἡ πυρετώδης θερμασία τοῖς καιροῖς τῆς τροφῆς,
<span class="lb" data-page="18b.203" data-line="4" id="l18b.203.4"></span>αὐτίκα μὲν ἐπὶ ταῖς προσφοραῖς τῶν σιτίων αὐξανομένη
<span class="lb" data-page="18b.203" data-line="5" id="l18b.203.5"></span>σφοδροτάτη τε ἑαυτῆς φαινομένη κατὰ τὴν ἀνάδοσιν
<span class="lb" data-page="18b.203" data-line="6" id="l18b.203.6"></span>αὐτῶν. διὰ δὲ τὴν ἀῤῥωστίαν τῆς δυνάμεως ἱδρῶτες ἐπιγίνονται
<span class="lb" data-page="18b.203" data-line="7" id="l18b.203.7"></span>συνεχεῖς, διαφορουμένης τῆς ἀναδοθείσης τροφῆς.
<span class="lb" data-page="18b.203" data-line="8" id="l18b.203.8"></span>ἀλλὰ καὶ βῆξαι, φησὶ, θυμὸς αὐτοῖς γίνεται, τουτέστι προθυμία,
<span class="lb" data-page="18b.203" data-line="9" id="l18b.203.9"></span>καὶ ἀναπτύουσιν οὐδὲν ἄξιον λόγου. εἰ γὰρ ἔπτυον,
<span class="lb" data-page="18b.203" data-line="10" id="l18b.203.10"></span>οὐκ ἂν ἔμπυοι διέμενον. αἰτία δὲ τοῦ μηδὲν ἀναπτύειν ἄξιον
<span class="lb" data-page="18b.203" data-line="11" id="l18b.203.11"></span>λόγου τριττή· τοῦ πύου μὲν αὐτοῦ ἡ γλισχρότης καὶ πάχος,
<span class="lb" data-page="18b.203" data-line="12" id="l18b.203.12"></span>τοῦ δὲ περιέχοντος ὑμένος τὸν πνεύμονα πυκνότης,
<span class="lb" data-page="18b.203" data-line="13" id="l18b.203.13"></span>ἀῤῥωστία δ’ ἐπὶ τούτοις τῆς τοῦ κάμνοντος δυνάμεως. ἀλλὰ
<span class="lb" data-page="18b.203" data-line="14" id="l18b.203.14"></span>καὶ οἱ ὀφθαλμοὶ, φησὶν, ἔγκοιλοι γίνονται, κοινόν τι τοῦτο
<span class="lb" data-page="18b.203" data-line="15" id="l18b.203.15"></span>τῶν χρονίων ἁπάντων πυρετῶν καὶ μάλιστα τῶν ξηραινόντων
<span class="lb" data-page="18b.203" data-line="16" id="l18b.203.16"></span>ἐπιφανῶς. ἐρυθραίνονταί τε τὰ μῆλα διὰ τὴν ἐν τῷ
<span class="lb" data-page="18b.203" data-line="17" id="l18b.203.17"></span>πνεύμονι θερμότητα καὶ διὰ τὰς βῆχας. ἄμφω γὰρ ταῦτα
<span class="lb" data-page="18b.203" data-line="18" id="l18b.203.18"></span>θερμαίνει, τό τε πρόσωπον καὶ ὅλην τὴν κεφαλήν. ἀπό τε
<span class="pb" data-page="18b.204" id="p18b.204"></span>
<span class="lb" data-page="18b.204" data-line="1" id="l18b.204.1"></span>τοῦ κατασκήψαντος εἰς τὸν πνεύμονα ῥεύματος, ἀτμῶν ἀναφερομένων
<span class="lb" data-page="18b.204" data-line="2" id="l18b.204.2"></span>εἰς αὐτά. οἱ δ’ ὄνυχες γρυποῦνται τῶν στηριζουσῶν
<span class="lb" data-page="18b.204" data-line="3" id="l18b.204.3"></span>αὐτοὺς ἑκατέρωθεν σαρκῶν ἐκτηκομένων.
<span class="lb" data-page="18b.204" data-line="4" id="l18b.204.4"></span><span class="milestone ed2page" data-n="8.652" data-unit="ed2page" id="ed2page.8.652"></span>οἱ μὲν οὖν δάκτυλοι καίτοι καταψυχόμενοι τοὐπίπαν ἐπὶ
<span class="lb" data-page="18b.204" data-line="5" id="l18b.204.5"></span>τῶν χρονίως νοσούντων ὅμως ἐν πᾶσι τοῖς ἑκτικοῖς πυρετοῖς
<span class="lb" data-page="18b.204" data-line="6" id="l18b.204.6"></span>θερμοὶ διαμένουσιν, ἐπειδὴ κατειλήφασιν οὗτοι τὰ στερεὰ
<span class="lb" data-page="18b.204" data-line="7" id="l18b.204.7"></span>μάλιστα μόρια τοῦ σώματος· κατά γε μὴν ἄκρους ἑαυτοὺς
<span class="lb" data-page="18b.204" data-line="8" id="l18b.204.8"></span>ἐναργέστερον φαίνονται θερμότεροι, οὐκ ἐκ τῶν ἔξω
<span class="lb" data-page="18b.204" data-line="9" id="l18b.204.9"></span>μερῶν, ἀλλ’ ἐκ τῶν ἔνδον, ἔνθα τὸ σαρκῶδες αὐτῶν ἐστι.
<span class="lb" data-page="18b.204" data-line="10" id="l18b.204.10"></span>καὶ ἡ αἰτία πρόδηλος, εἴ γε μεμνήμεθα τῶν ἐπὶ ταῖς προσφοραῖς
<span class="lb" data-page="18b.204" data-line="11" id="l18b.204.11"></span>εἰρημένων. ἔνθα γὰρ ὑγρότης ᾖ δαψιλεστέρα σαφέστερον
<span class="lb" data-page="18b.204" data-line="12" id="l18b.204.12"></span>ἐν τούτοις χωρίοις ἡ θερμασία φαίνεται. προήκοντός
<span class="lb" data-page="18b.204" data-line="13" id="l18b.204.13"></span>γε μὴν τοῦ χρόνου καὶ οἱ πόδες αὐτῶν οἰδίσκονται,
<span class="lb" data-page="18b.204" data-line="14" id="l18b.204.14"></span>τῆς τοῦ σώματος ὅλου νεκρώσεως ἐκεῖθεν ἀρχομένης, ὡς ἂν
<span class="lb" data-page="18b.204" data-line="15" id="l18b.204.15"></span>ποῤῥωτάτω κειμένων μορίων τῆς ἀρχῆς. τηνικαῦτα ἤδη καὶ
<span class="lb" data-page="18b.204" data-line="16" id="l18b.204.16"></span>ἀνόρεκτοι γίνονται, νεκρουμένης δηλονότι τῆς ὀρεκτικῆς δυνάμεως
<span class="lb" data-page="18b.204" data-line="17" id="l18b.204.17"></span>ἅμα ταῖς ἄλλαις· καὶ φλύκταιναί τινες ἐπιγίνονται
<span class="lb" data-page="18b.204" data-line="18" id="l18b.204.18"></span>διαβρωτικῶν ἰχώρων ἀθροιζομένων ἐν σώματι. τοιαύτην
<span class="pb" data-page="18b.205" id="p18b.205"></span>
<span class="lb" data-page="18b.205" data-line="1" id="l18b.205.1"></span>γὰρ αὐτῶν ὁ Ἱπποκράτης ἐδίδαξε τὴν γένεσιν εἶναι ἐν τῷ
<span class="lb" data-page="18b.205" data-line="2" id="l18b.205.2"></span>δευτέρῳ τῶν ἐπιδημιῶν ἡνίκα φησίν· ἐπιγίνονται
<span class="lb" data-page="18b.205" data-line="3" id="l18b.205.3"></span><span class="milestone ed1page" data-n="5.149" data-unit="ed1page" id="ed1page.5.149"></span>μὲν ἐν τῷ δέρματι ἰχῶρες, ἐγκαταλαμβανόμενοι δὲ θερμαίνονται.
<span class="lb" data-page="18b.205" data-line="4" id="l18b.205.4"></span>οἱ γὰρ ἰχῶρες οὗτοι τὸ μὲν ἄλλο τοῦ δέρματος ὅσον
<span class="lb" data-page="18b.205" data-line="5" id="l18b.205.5"></span>μανώτερόν ἐστι διεξερχόμενοι κατὰ τὸ ἔξω πέρας αὐτοῦ
<span class="lb" data-page="18b.205" data-line="6" id="l18b.205.6"></span>πυκνότερον ὂν ἴσχονται. διϊστᾶσι δὲ τοῦτο καὶ ἀφιστᾶσιν
<span class="lb" data-page="18b.205" data-line="7" id="l18b.205.7"></span>ἀπὸ τοῦ ἔνδον ἀθροιζόμενοί τε κατ’ αὐτὸ τὰς φλυκταίνας
<span class="lb" data-page="18b.205" data-line="8" id="l18b.205.8"></span>ἐργάζονται.
</p>
<span class="lb rule" data-page="18b.205" data-line="9" id="l18b.205.9"></span>
          </article>

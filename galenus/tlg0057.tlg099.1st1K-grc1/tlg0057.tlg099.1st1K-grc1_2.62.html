<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.62">
<span class="pb page1" data-page="18b.206" id="p18b.206"></span>
<span class="milestone ed1page page1" data-n="5.149" data-unit="ed1page" id="ed1page.5.149"></span>
<span class="milestone ed2page page1" data-n="8.652" data-unit="ed2page" id="ed2page.8.652"></span>
<span class="lb head" data-page="18b.206" data-line="9" id="l18b.206.9"></span>
            <blockquote class="quote lemma">
<span class="lb" data-page="18b.206" data-line="10" id="l18b.206.10"></span>Τὰ δὲ ταχύτερον αὐτέων καὶ βραδύτερον ῥηγνύμενα τοῖσδε
<span class="lb" data-page="18b.206" data-line="11" id="l18b.206.11"></span>γινώσκειν χρή· ἢν μὲν ὁ πόνος ἐν ἀρχῇσι γένηται καὶ
<span class="lb" data-page="18b.206" data-line="12" id="l18b.206.12"></span>ἡ δύσπνοια καὶ ἡ βὴξ καὶ ὁ πτυελισμὸς διατείνει ἐς τὰς
<span class="lb" data-page="18b.206" data-line="13" id="l18b.206.13"></span>εἴκοσιν ἡμέρας ἔχων, προσδέχεσθαι τὴν ῥῆξιν ἢ καὶ ἔτι
<span class="lb" data-page="18b.206" data-line="14" id="l18b.206.14"></span>ἔμπροσθεν. ἢν δὲ ἡσυχέστερος ὁ πόνος εἴη καὶ τἄλλα
<span class="lb" data-page="18b.206" data-line="15" id="l18b.206.15"></span>πάντα κατὰ λόγον, τουτέοισι προσδέχεσθαι τὴν ῥῆξιν ἐς
<span class="lb" data-page="18b.206" data-line="16" id="l18b.206.16"></span>ὕστερον, προσγίνεσθαι δὲ ἀνάγκη καὶ πόνον καὶ δύσπνοιαν
<span class="lb" data-page="18b.206" data-line="17" id="l18b.206.17"></span>καὶ πτυελισμὸν πρὸ τῆς τοῦ πύου ῥήξεως.
</blockquote>
<span class="lb rule" data-page="18b.206" data-line="18" id="l18b.206.18"></span>
            <span class="pb" data-page="18b.207" id="p18b.207"></span>
            <p>
<span class="lb" data-page="18b.207" data-line="1" id="l18b.207.1"></span><span class="milestone ed2page" data-n="8.653" data-unit="ed2page" id="ed2page.8.653"></span>Ἐξ ὧν ὅτι ῥαγῆναι κίνδυνός ἐστι τὸ διαπυϊσκόμενον,
<span class="lb" data-page="18b.207" data-line="2" id="l18b.207.2"></span>ἔνεστί σοι προγινώσκειν ἐκ τούτων καὶ ὅτι θᾶττον.
<span class="lb" data-page="18b.207" data-line="3" id="l18b.207.3"></span>ἔστι δὲ ταῦτα πόνος καὶ δύσπνοια καὶ βὴξ καὶ πτυελισμός.
<span class="lb" data-page="18b.207" data-line="4" id="l18b.207.4"></span>ἐὰν μὲν οὖν συνεχῆ τε γίνηται καὶ ἰσχυρὰ, ταχεῖαν
<span class="lb" data-page="18b.207" data-line="5" id="l18b.207.5"></span>ἔσεσθαι σημαίνει τὴν ῥῆξιν, ἐὰν δὲ μήτε συνεχῆ μήτε ἰσχυρὰ,
<span class="lb" data-page="18b.207" data-line="6" id="l18b.207.6"></span>χρονιωτέραν. ἀνάγκη δὲ διαβιβρωσκομένου τοῦ περικειμένου
<span class="lb" data-page="18b.207" data-line="7" id="l18b.207.7"></span>τῷ πύῳ σώματος ὑπὸ τῆς δριμύτητος αὐτοῦ, πόνον
<span class="lb" data-page="18b.207" data-line="8" id="l18b.207.8"></span>μὲν γενέσθαι δι’ αὐτὸ τοῦτο, βῆχα δὲ καὶ πτυελισμὸν ἰχῶρός
<span class="lb" data-page="18b.207" data-line="9" id="l18b.207.9"></span>τινος ἤδη λεπτοῦ διεξερχομένου τὸ περιέχον σῶμα.
<span class="lb" data-page="18b.207" data-line="10" id="l18b.207.10"></span>δυσπνοοῦσι δὲ καὶ δι’ ὅλην μὲν τοῦ νοσήματος τὴν κατάστασιν,
<span class="lb" data-page="18b.207" data-line="11" id="l18b.207.11"></span>ἐξαιρέτως δὲ διὰ τὴν προσγινομένην ὀδύνην.
</p>
<span class="lb rule" data-page="18b.207" data-line="12" id="l18b.207.12"></span>
          </article>

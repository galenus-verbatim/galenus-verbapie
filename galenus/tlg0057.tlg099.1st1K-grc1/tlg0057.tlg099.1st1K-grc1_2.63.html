<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.63">
<span class="pb page1" data-page="18b.207" id="p18b.207"></span>
<span class="milestone ed1page page1" data-n="5.149" data-unit="ed1page" id="ed1page.5.149"></span>
<span class="milestone ed2page page1" data-n="8.653" data-unit="ed2page" id="ed2page.8.653"></span>
<span class="lb head" data-page="18b.207" data-line="13" id="l18b.207.13"></span>
            <blockquote class="quote lemma">
<span class="lb" data-page="18b.207" data-line="14" id="l18b.207.14"></span>Περιγίνονται δὲ τουτέων μάλιστα μὲν οὓς ἂν ἀφῇ ὁ πυρετὸς
<span class="lb" data-page="18b.207" data-line="15" id="l18b.207.15"></span>αὐθημερὸν μετὰ τὴν ῥῆξιν καὶ σιτίων ταχέως ἐπιθυμέωσι
<span class="lb" data-page="18b.207" data-line="16" id="l18b.207.16"></span>καὶ δίψης ἀπηλλαγμένοι ἔωσι, καὶ ἡ γαστὴρ σμικρά
<span class="lb" data-page="18b.207" data-line="17" id="l18b.207.17"></span>τε καὶ ξυνεστηκότα ὑποχωρέῃ, καὶ τὸ πῦον λευκόν
<span class="pb" data-page="18b.208" id="p18b.208"></span>
<span class="lb" data-page="18b.208" data-line="1" id="l18b.208.1"></span>τε καὶ λεῖον ὁμόχροον ᾖ καὶ φλέγματος ἀπηλλαγμένον καὶ
<span class="lb" data-page="18b.208" data-line="2" id="l18b.208.2"></span>ἄτερ πόνου τε καὶ βηχὸς ἰσχυρῆς ἀνακαθαίρηται. ἄριστα
<span class="lb" data-page="18b.208" data-line="3" id="l18b.208.3"></span>μὲν οὖν οὕτως καὶ τάχιστα ἀπαλλάσσουσιν. ἢν δὲ μὴ,
<span class="lb" data-page="18b.208" data-line="4" id="l18b.208.4"></span>οἷσιν ἂν ἐγγυτάτω τουτέων γίνονται. ἀπόλλυνται δὲ οἷσιν
<span class="lb" data-page="18b.208" data-line="5" id="l18b.208.5"></span>ἂν ὅ τε πυρετὸς αὐθημερὸν μὴ ἀφείη, ἀλλὰ δοκέων
<span class="lb" data-page="18b.208" data-line="6" id="l18b.208.6"></span>αὐτέους ἀφιέναι, αὖθις φαίνηται ἀναθερμαινόμενος, καὶ
<span class="lb" data-page="18b.208" data-line="7" id="l18b.208.7"></span>δίψαν μὲν ἔχωσι, σιτίων δὲ μὴ ἐπιθυμέωσι, ἡ κοιλίη ὑγρὴ
<span class="lb" data-page="18b.208" data-line="8" id="l18b.208.8"></span>ᾖ καὶ τὸ πῦον χλωρὸν καὶ πέλιον πτύῃ ἢ φλεγματῶδες
<span class="lb" data-page="18b.208" data-line="9" id="l18b.208.9"></span>καὶ ἀφρῶδες. ἢν ταῦτα πάντα γίνηται, ἀπόλλυνται. ὁκόσοισι
<span class="lb" data-page="18b.208" data-line="10" id="l18b.208.10"></span>δ’ ἂν τουτέων τὰ μὲν ἐπιγένηται, τὰ δὲ μὴ, οἱ μὲν
<span class="lb" data-page="18b.208" data-line="11" id="l18b.208.11"></span>αὐτέων ἀπόλλυνται, οἱ δὲ ἐν πολλῷ χρόνῳ περιγίνονται.
<span class="lb" data-page="18b.208" data-line="12" id="l18b.208.12"></span>ἀλλ’ ἐκ πάντων τῶν τεκμηρίων τῶν ἐόντων ἐν τουτέοισι
<span class="lb" data-page="18b.208" data-line="13" id="l18b.208.13"></span>σημαίνεσθαι καὶ τοῖσιν ἄλλοισιν ἅπασιν.
</blockquote>
<span class="lb rule" data-page="18b.208" data-line="14" id="l18b.208.14"></span>
            <p>
<span class="lb" data-page="18b.208" data-line="15" id="l18b.208.15"></span>Οὗτος ἅπας ὁ λόγος ὁ ἀπὸ ταύτης τῆς λέξεως ἀρχόμενος
<span class="lb" data-page="18b.208" data-line="16" id="l18b.208.16"></span>ὅλος ἐστὶ σαφὴς τοῖς μεμνημένοις τῶν ἔμπροσθεν εἰρημένων.
<span class="lb" data-page="18b.208" data-line="17" id="l18b.208.17"></span>ὑπερβὰς οὖν αὐτὸν ἐπὶ τὰ συνεχῆ μεταβήσομαι.
</p>
<span class="lb rule" data-page="18b.208" data-line="18" id="l18b.208.18"></span>
          </article>

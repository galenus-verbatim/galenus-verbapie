<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.66">
<span class="pb page1" data-page="18b.214" id="p18b.214"></span>
<span class="milestone ed1page page1" data-n="5.150" data-unit="ed1page" id="ed1page.5.150"></span>
<span class="milestone ed2page page1" data-n="8.655" data-unit="ed2page" id="ed2page.8.655"></span>
<span class="lb head" data-page="18b.214" data-line="1" id="l18b.214.1"></span>
            <blockquote class="quote lemma">
<span class="lb" data-page="18b.214" data-line="2" id="l18b.214.2"></span>Γίνονται δὲ αἱ μὲν ἐς τὰ κάτω χωρία οἶσιν ἂν περὶ τὰ
<span class="lb" data-page="18b.214" data-line="3" id="l18b.214.3"></span>ὑποχόνδρια τοῦ φλέγματός τι ἐγγίνηται, αἱ δὲ ἄνω οἶσιν
<span class="lb" data-page="18b.214" data-line="4" id="l18b.214.4"></span>ἂν τὸ μὲν ὑποχόνδριον λαπαρόν τε καὶ ἀνώδυνον διατελέῃ·
<span class="lb" data-page="18b.214" data-line="5" id="l18b.214.5"></span>δύσπνοον δέ τινα χρόνον γενόμενον παύσηται ἄτερ
<span class="lb" data-page="18b.214" data-line="6" id="l18b.214.6"></span>φανερῆς προφάσιος ἄλλης.
</blockquote>
<span class="lb rule" data-page="18b.214" data-line="7" id="l18b.214.7"></span>
            <p>
<span class="lb" data-page="18b.214" data-line="8" id="l18b.214.8"></span>Προφάσεις εἴωθεν ὀνομάζειν ὁ Ἱπποκράτης τὰς φανερὰς
<span class="lb" data-page="18b.214" data-line="9" id="l18b.214.9"></span>αἰτίας. ὅταν οὖν ἐξαίφνης γενομένη δύσπνοια κατὰ τὰς
<span class="lb" data-page="18b.214" data-line="10" id="l18b.214.10"></span>προειρημένας διαθέσεις ἐξαίφνης πάλιν παύσηται καὶ τὸ
<span class="lb" data-page="18b.214" data-line="11" id="l18b.214.11"></span>γενέσθαι καὶ τὸ παύσασθαι χωρὶς φανερᾶς αἰτίας ἔχουσα,
<span class="lb" data-page="18b.214" data-line="12" id="l18b.214.12"></span>τὴν ἐπὶ κεφαλὴν ῥοπὴν ἐνδείκνυται τῶν χυμῶν, ὥσπερ πάλιν
<span class="lb" data-page="18b.214" data-line="13" id="l18b.214.13"></span>τὴν ἐπὶ τὰ κάτω θερμασία τις ἐν τοῖς ὑποχονδρίοις
<span class="lb" data-page="18b.214" data-line="14" id="l18b.214.14"></span>ἐπιφανής. οὐ γὰρ δὴ τὸν χυμόν γε τὸν φλεγματικὸν ἡγεῖσθαι
<span class="lb" data-page="18b.214" data-line="15" id="l18b.214.15"></span>χρὴ νῦν ὑπ’ αὐτοῦ λέγεσθαι, κατὰ τὴν λέξιν ἐν ᾗ
<span class="lb" data-page="18b.214" data-line="16" id="l18b.214.16"></span>φησιν, οἶς δ’ ἂν κατὰ τὸ ὑποχόνδριον τοῦ φλέγματος ἐγγίνηται.
<span class="lb" data-page="18b.214" data-line="17" id="l18b.214.17"></span>πολλῷ γὰρ ἄμεινον ἀκούειν ἐπὶ τῆς παρὰ φύσιν
<span class="lb" data-page="18b.214" data-line="18" id="l18b.214.18"></span>θερμασίας τῆς φλογώδους εἰρῆσθαι τὸ φλέγμα. γίνεται δὲ
<span class="pb" data-page="18b.215" id="p18b.215"></span>
<span class="lb" data-page="18b.215" data-line="1" id="l18b.215.1"></span>αὕτη δι’ ἐρυσίπελας ἢ τὴν ἰδίως ὀνομαζομένην φλεγμονήν.
<span class="lb" data-page="18b.215" data-line="2" id="l18b.215.2"></span>εἰ δέ γε τοὐναντίον εἴη λαπαρὸν μὲν καὶ ἀνώδυνον τὸ ὑποχόνδριον.
<span class="lb" data-page="18b.215" data-line="3" id="l18b.215.3"></span>ἡ δ’ ἄνω ῥοπὴ τῶν χυμῶν ὑπὸ τῆς προειρημένης
<span class="lb" data-page="18b.215" data-line="4" id="l18b.215.4"></span>δυσπνοίας δηλουμένη τὴν ἀπόστασιν γενήσεσθαι ἄνω
<span class="lb" data-page="18b.215" data-line="5" id="l18b.215.5"></span>προσδέχου.
</p>
<span class="lb rule" data-page="18b.215" data-line="6" id="l18b.215.6"></span>
          </article>

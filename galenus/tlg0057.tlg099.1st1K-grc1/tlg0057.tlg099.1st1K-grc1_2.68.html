<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.68">
<span class="pb page1" data-page="18b.218" id="p18b.218"></span>
<span class="milestone ed1page page1" data-n="5.151" data-unit="ed1page" id="ed1page.5.151"></span>
<span class="milestone ed2page page1" data-n="8.657" data-unit="ed2page" id="ed2page.8.657"></span>
<span class="lb head" data-page="18b.218" data-line="14" id="l18b.218.14"></span>
            <blockquote class="quote lemma">
<span class="lb" data-page="18b.218" data-line="15" id="l18b.218.15"></span>Ἤν δ’ ἀφανίζωνται καὶ παλινδρομέωσιν αἰ ἀποστάσιες τοῦ
<span class="lb" data-page="18b.218" data-line="16" id="l18b.218.16"></span>πτυέλου μὴ ἐκχωρέοντος, τοῦ τε πυρετοῦ ἔχοντος, δεινόν·
<span class="lb" data-page="18b.218" data-line="17" id="l18b.218.17"></span>κίνδυνος γὰρ μὴ παραφρονήσῃ καὶ ἀποθάνῃ ὁ ἄνθρωπος.
</blockquote>
<span class="lb rule" data-page="18b.218" data-line="18" id="l18b.218.18"></span>
            <span class="pb" data-page="18b.219" id="p18b.219"></span>
            <p>
<span class="lb" data-page="18b.219" data-line="1" id="l18b.219.1"></span>Τὸ ἀφανισθῆναί τινα τῶν παρὰ φύσιν ὄγκων εἰπεῖν
<span class="lb" data-page="18b.219" data-line="2" id="l18b.219.2"></span>οὐ ταὐτὸν σημαίνει τῷ παύσασθαι φάναι. γενικώτερον μὲν
<span class="lb" data-page="18b.219" data-line="3" id="l18b.219.3"></span>γάρ τι δηλοῖ τὸ παύσασθαι, τὸ δὲ ἀφανισθῆναι τοῦ διὰ
<span class="lb" data-page="18b.219" data-line="4" id="l18b.219.4"></span>τάχεος παύσασθαι καὶ οἶον ἐξαίφνης, ἐστὶ δηλωτικόν. ἐνίοτε
<span class="lb" data-page="18b.219" data-line="5" id="l18b.219.5"></span>μὲν οὖν γίνεται τοῦτο διὰ λεπτότητα χυμοῦ καὶ ἀραιότητα
<span class="lb" data-page="18b.219" data-line="6" id="l18b.219.6"></span>μορίου καὶ τοῦ περιέχοντος ἡμᾶς ἀέρος θερμότητα καὶ τὴν
<span class="lb" data-page="18b.219" data-line="7" id="l18b.219.7"></span>ἰσχὺν τοῦ προσαχθέντος φαρμάκου καὶ τῆς τοῦ κάμνοντος
<span class="lb" data-page="18b.219" data-line="8" id="l18b.219.8"></span>δυνάμεως τὴν ῥώμην. ἐὰν γὰρ ἅμα πάντα συνέλθοι τὰ εἰρημένα,
<span class="lb" data-page="18b.219" data-line="9" id="l18b.219.9"></span>διαφορηθήσεται ταχέως ὁ παρὰ φύσιν ὄγκος. ὡς
<span class="lb" data-page="18b.219" data-line="10" id="l18b.219.10"></span>τὰ πολλὰ δὲ τὸ ἀφανίζεσθαι τὰ τοιαῦτα εἴωθε συμβαίνειν
<span class="lb" data-page="18b.219" data-line="11" id="l18b.219.11"></span>μεταῤῥεόντων τῶν ἐργαζομένων αὐτὰ χυμῶν ἤτοι γε εἰς
<span class="lb" data-page="18b.219" data-line="12" id="l18b.219.12"></span>τοὺς αὐτοὺς τόπους ὅθεν ὥρμησαν, ὅπερ ἰδίως ὁ Ἱπποκράτης
<span class="lb" data-page="18b.219" data-line="13" id="l18b.219.13"></span>ὀνομάζει παλινδρομεῖν, ἢ καί τινας ἄλλους ἐν τῷ
<span class="lb" data-page="18b.219" data-line="14" id="l18b.219.14"></span>βάθει τοῦ σώματος ὄντας. ὡς οὖν ὑπὸ τῶν ἐναντιωτάτων
<span class="lb" data-page="18b.219" data-line="15" id="l18b.219.15"></span>αἰτίων τὸ ἀφανίζεσθαι τοὺς παρὰ φύσιν ὄγκους γινόμενος,
<span class="lb" data-page="18b.219" data-line="16" id="l18b.219.16"></span>ἐναντιωτάτην ἔχει καὶ τὴν τελευτήν. ἤτοι γε ἀπαλλαγὴν
<span class="lb" data-page="18b.219" data-line="17" id="l18b.219.17"></span>ταχίστην ἐνδεικνύμενον τῶν λυπούντων ἢ χειρίστην διάθεσιν
<span class="lb" data-page="18b.219" data-line="18" id="l18b.219.18"></span>ἐπανερχομένων αὐτῶν ἐπὶ τὰ κύρια μέρη. ταῦτα μὲν
<span class="pb" data-page="18b.220" id="p18b.220"></span>
<span class="lb" data-page="18b.220" data-line="1" id="l18b.220.1"></span>οὖν κοινὰ πασῶν ἀποστάσεων. ὁ διορισμὸς δὲ κοινὸς μὲν
<span class="lb" data-page="18b.220" data-line="2" id="l18b.220.2"></span>καὶ αὐτός ἐστι τῶν ἀφανιζομένων, ἐπισκέπτεσθαι δὲ χρὴ
<span class="lb" data-page="18b.220" data-line="3" id="l18b.220.3"></span>τἄλλα σημεῖα καὶ μάλιστα τὰ τῶν πεπονθότων μορίων οἰκεῖα.
<span class="lb" data-page="18b.220" data-line="4" id="l18b.220.4"></span>νυνὶ δὲ τῶν ἀναπνευστικῶν ὀργάνων ὁ ἴδιος εἴρηται διορισμὸς
<span class="lb" data-page="18b.220" data-line="5" id="l18b.220.5"></span>πρὸς Ἱπποκράτους ἐχόμενος δηλονότι τῶν κοινῶν.
<span class="lb" data-page="18b.220" data-line="6" id="l18b.220.6"></span>ἔφη γοῦν οὕτως, ἢν δὲ ἀφανίζωνται αἱ ἀποστάσιες τοῦ πτυέλου
<span class="lb" data-page="18b.220" data-line="7" id="l18b.220.7"></span>μὴ ἐκχωρέοντος τοῦ πυρετοῦ τε ἔχοντος, δεινόν. δῆλον
<span class="lb" data-page="18b.220" data-line="8" id="l18b.220.8"></span>γὰρ ὅτι εἰς τὸ βάθος ἀπεχώρησαν εἰς τόπους κυρίους, ὡς
<span class="lb" data-page="18b.220" data-line="9" id="l18b.220.9"></span>εἴ γε διεφορήθησαν, οὔτ’ ἂν ἐπύρεττον ἔτι καὶ ῥᾳδίως
<span class="lb" data-page="18b.220" data-line="10" id="l18b.220.10"></span>ἔπτυον. εὔλογον οὖν ἐστιν ἐπὶ τὸν πνεύμονα τούτοις πᾶν
<span class="lb" data-page="18b.220" data-line="11" id="l18b.220.11"></span>ὑποχωρῆσαι τὸ ῥεῦμα, διὸ καὶ παραφρονεῖν αὐτοὺς εἰκός
<span class="lb" data-page="18b.220" data-line="12" id="l18b.220.12"></span>ἐστιν, ἐπεὶ καὶ τοῦτο ἕν τι τῶν ἐπὶ πνεύμονι τὰ τοιαῦτα
<span class="lb" data-page="18b.220" data-line="13" id="l18b.220.13"></span>πάθη πάσχοντι συμβαινόντων ἐστίν. ὅτι δὲ δυσπνοοῦντες
<span class="lb" data-page="18b.220" data-line="14" id="l18b.220.14"></span>τεθνήξονται παρέλιπεν εἰπεῖν, εἰδὼς αὐτὸ νοηθησόμενον ἡμῖν
<span class="lb" data-page="18b.220" data-line="15" id="l18b.220.15"></span>ἐκ τῶν προειρημένων.
</p>
<span class="lb rule" data-page="18b.220" data-line="16" id="l18b.220.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.69">
<span class="pb page1" data-page="18b.221" id="p18b.221"></span>
<span class="milestone ed1page page1" data-n="5.151" data-unit="ed1page" id="ed1page.5.151"></span>
<span class="milestone ed2page page1" data-n="8.657" data-unit="ed2page" id="ed2page.8.657"></span>
<span class="lb head" data-page="18b.221" data-line="1" id="l18b.221.1"></span>
            <blockquote class="quote lemma">
<span class="lb" data-page="18b.221" data-line="2" id="l18b.221.2"></span><span class="milestone ed2page" data-n="8.658" data-unit="ed2page" id="ed2page.8.658"></span>Τῶν δ’ ἐμπύων τῶν ἐκ τῶν περιπνευμονικῶν νουσημάτων
<span class="lb" data-page="18b.221" data-line="3" id="l18b.221.3"></span>οἱ γεραίτεροι μᾶλλον ἀπόλλυνται, ἐκ δὲ τῶν
<span class="lb" data-page="18b.221" data-line="4" id="l18b.221.4"></span>ἄλλων ἐμπυημάτων οἱ νεώτεροι μᾶλλον ἀποθνήσκουσι.
</blockquote>
<span class="lb rule" data-page="18b.221" data-line="5" id="l18b.221.5"></span>
            <p>
<span class="lb" data-page="18b.221" data-line="6" id="l18b.221.6"></span>Γεραιτέρους οὐχ ἁπλῶς τοὺς γέροντας, ἀλλὰ παραβλητικῶς
<span class="lb" data-page="18b.221" data-line="7" id="l18b.221.7"></span>ἢ συγκριτικῶς ἢ ὅπως ἄν τῳ φίλον ὀνομάζειν ἀκουστέον
<span class="lb" data-page="18b.221" data-line="8" id="l18b.221.8"></span>ἐστὶν ὡς πρὸς νέους. οἱ μὲν γὰρ ἤδη προήκοντες
<span class="lb" data-page="18b.221" data-line="9" id="l18b.221.9"></span>ἱκανῶς κατὰ τὴν ἡλικίαν οὐδὲ ἐξ ἑνὸς νοσήματος μᾶλλον
<span class="lb" data-page="18b.221" data-line="10" id="l18b.221.10"></span>τῶν νεωτέρων διασώζονται. τοὺς δὲ μεταξὺ τούτων τε καὶ
<span class="lb" data-page="18b.221" data-line="11" id="l18b.221.11"></span>τῶν ἀκμαζόντων, οἵπερ εἰσὶν οἱ μεσαιπόλιοί τε καὶ ὠμογέροντες
<span class="lb" data-page="18b.221" data-line="12" id="l18b.221.12"></span>ὀνομαζόμενοι, διασωζομένους ἐστὶν ἰδεῖν ἐνίοτε μᾶλλον
<span class="lb" data-page="18b.221" data-line="13" id="l18b.221.13"></span>τῶν ἀκμαζόντων, ὥσπερ αὐτὸς ὁ Ἱπποκράτης ἐδίδαξεν
<span class="lb" data-page="18b.221" data-line="14" id="l18b.221.14"></span>ἐπί τε τῶν ἐν τοῖς ὠσὶ φλεγμονωδῶν διαθέσεων καὶ νῦν ἐπὶ
<span class="lb" data-page="18b.221" data-line="15" id="l18b.221.15"></span>τῶν ἐκπεριπνευμονίας ἐμπύων. ἐν μὲν γὰρ τούτοις, ἐπειδὴ
<span class="lb" data-page="18b.221" data-line="16" id="l18b.221.16"></span>διὰ τὸ πτύειν ἡ ἴασίς ἐστιν ἰσχυρᾶς δυνάμεως δεομένη, διὰ
<span class="lb" data-page="18b.221" data-line="17" id="l18b.221.17"></span>τοῦτο μᾶλλον οἱ νεώτεροι τῶν πρεσβυτέρων διασώζονται.
<span class="pb" data-page="18b.222" id="p18b.222"></span>
<span class="lb" data-page="18b.222" data-line="1" id="l18b.222.1"></span>κατὰ δὲ τὰ ἄλλα συμβαίνει φθάνειν ἀποθανεῖν τοὺς νεωτέρους
<span class="lb" data-page="18b.222" data-line="2" id="l18b.222.2"></span>ἐπὶ τοῖς πόνοις τε καὶ πυρετοῖς, ὅπερ αὐτὸς εἶπεν ἐπὶ
<span class="lb" data-page="18b.222" data-line="3" id="l18b.222.3"></span>τῶν ὤτων. οἵ τε γὰρ πυρετοὶ καὶ αἱ παραφροσύναι ἧσσον
<span class="lb" data-page="18b.222" data-line="4" id="l18b.222.4"></span>αὐτοῖσιν ἐπιγίνονται καὶ τὰ ὦτα διὰ τοῦτο φθάνει ἐκπυηθέντα.
<span class="lb" data-page="18b.222" data-line="5" id="l18b.222.5"></span>οἱ δὲ νεώτεροι, φησὶ, πρὶν ἐκπυηθῆναι τὸ οὖς οἱ
<span class="lb" data-page="18b.222" data-line="6" id="l18b.222.6"></span>πολλοὶ ἀπόλλυνται. ἐπεὶ ἤν γε ῥυῇ πῦον ἐκ τοῦ ὠτὸς, ἐλπὶς
<span class="lb" data-page="18b.222" data-line="7" id="l18b.222.7"></span>περιγενέσθαι. κἀπὶ τῶν ἄλλων οὖν ἐμπυημάτων κατ’
<span class="lb" data-page="18b.222" data-line="8" id="l18b.222.8"></span>αὐτὸν τὸν τοῦ διαπυΐσκεσθαι χρόνον οἱ νεώτεροι φθάνουσιν
<span class="lb" data-page="18b.222" data-line="9" id="l18b.222.9"></span>ἀποθνήσκειν ὑπὸ μεγέθους τῶν πυρετῶν καὶ τῆς ὀδύνης.
</p>
<span class="lb rule" data-page="18b.222" data-line="10" id="l18b.222.10"></span>
          </article>

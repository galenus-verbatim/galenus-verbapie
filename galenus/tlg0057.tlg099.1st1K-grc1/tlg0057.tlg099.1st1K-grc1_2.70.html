<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.70">
<span class="pb page1" data-page="18b.222" id="p18b.222"></span>
<span class="milestone ed1page page1" data-n="5.151" data-unit="ed1page" id="ed1page.5.151"></span>
<span class="milestone ed2page page1" data-n="8.658" data-unit="ed2page" id="ed2page.8.658"></span>
<span class="lb head" data-page="18b.222" data-line="11" id="l18b.222.11"></span>
            <blockquote class="quote lemma">
<span class="lb" data-page="18b.222" data-line="12" id="l18b.222.12"></span><span class="milestone ed1page" data-n="5.152" data-unit="ed1page" id="ed1page.5.152"></span>Αἱ δὲ ξὺν πυρετῷ γενόμεναι ὀδύναι περὶ τὴν ὀσφύν
<span class="lb" data-page="18b.222" data-line="13" id="l18b.222.13"></span>τε καὶ τὰ κάτω χωρία, ἢν τῶν φρενῶν ἅπτωνται, τὰ
<span class="lb" data-page="18b.222" data-line="14" id="l18b.222.14"></span>κάτω ἐκλείπουσαι ὀλέθριαι κάρτα. προσέχειν οὖν δεῖ τὸν
<span class="lb" data-page="18b.222" data-line="15" id="l18b.222.15"></span>νόον τοῖσιν ἄλλοισι σημείοισιν, ὡς ἤν τι καὶ τῶν ἄλλων
<span class="lb" data-page="18b.222" data-line="16" id="l18b.222.16"></span>σημείων πονηρὸν ἐπιφαίνηται, ἀνέλπιστος ὁ ἄνθρωπος.
<span class="lb" data-page="18b.222" data-line="17" id="l18b.222.17"></span>ὁκόσοι δὲ τῶν ἐμπύων καίονται, οἷσιν ἂν μὲν καθαρὸν
<span class="lb" data-page="18b.222" data-line="18" id="l18b.222.18"></span>τὸ πῦον ᾖ καὶ λευκὸν καὶ μὴ δυσῶδες, σώζονται· οἷσι δὲ
<span class="pb" data-page="18b.223" id="p18b.223"></span>
<span class="lb" data-page="18b.223" data-line="1" id="l18b.223.1"></span>ὕφαιμόν τε καὶ βορβορῶδες ἀπόλλυνται. εἰ δὲ ἀναΐσσοντος
<span class="lb" data-page="18b.223" data-line="2" id="l18b.223.2"></span>τοῦ νοσήματος ὡς πρὸς τὰς φρένας τἄλλα σημεῖα
<span class="lb" data-page="18b.223" data-line="3" id="l18b.223.3"></span>μὴ πονηρὰ ἐπιγίνηται, ἔμπυον ἔσεσθαι πολλαὶ ἐλπίδες
<span class="lb" data-page="18b.223" data-line="4" id="l18b.223.4"></span>τοῦτον.
</blockquote>
<span class="lb rule" data-page="18b.223" data-line="5" id="l18b.223.5"></span>
            <p>
<span class="lb" data-page="18b.223" data-line="6" id="l18b.223.6"></span>Τὸ τῶν φρενῶν ἅπτεσθαι τινὲς μὲν ἐπὶ τοῦ παραφρονεῖν
<span class="lb" data-page="18b.223" data-line="7" id="l18b.223.7"></span>ἤκουσαν, ὡς εἰ καὶ οὕτως εἶπεν· αἱ δὲ ξὺν πυρετῷ
<span class="lb" data-page="18b.223" data-line="8" id="l18b.223.8"></span>ὀδύναι γινόμεναι περὶ τὴν ὀσφύν τε καὶ τὰ κάτω χωρία,
<span class="lb" data-page="18b.223" data-line="9" id="l18b.223.9"></span>ἐὰν ἐπαναβᾶσαι παραφροσύνην ἐργάζωνται χαλεπαί. τινὲς
<span class="lb" data-page="18b.223" data-line="10" id="l18b.223.10"></span>δ’ ἄμεινον τούτων τὸ μόριον τοῦ σώματος φρένας εἰρῆσθαί
<span class="lb" data-page="18b.223" data-line="11" id="l18b.223.11"></span>φασιν, ὃ δὴ καὶ διάφραγμα προσαγορεύεται. μαρτύριον
<span class="lb" data-page="18b.223" data-line="12" id="l18b.223.12"></span>δὲ τῆς ἀληθείας τοῦ λόγου τὸ κατὰ τὴν τελευτὴν τοῦ
<span class="lb" data-page="18b.223" data-line="13" id="l18b.223.13"></span>λόγου εἰρημένον, ἔνθα φησὶν, ἔμπυον γενέσθαι πολλαὶ ἐλπίδες
<span class="lb" data-page="18b.223" data-line="14" id="l18b.223.14"></span>τοῦτον. βούλεται γὰρ <span class="milestone ed2page" data-n="8.659" data-unit="ed2page" id="ed2page.8.659"></span>ἀνελθόντος τοῦ νοσήματος
<span class="lb" data-page="18b.223" data-line="15" id="l18b.223.15"></span>ἐπὶ τὸν θώρακα, δυοῖν θάτερον ἢ εὐθέως ἀπολέσθαι
<span class="lb" data-page="18b.223" data-line="16" id="l18b.223.16"></span>τὸν ἄνθρωπον ἢ εἰ εἰς τὰ βέλτιστα προάγοι, πάντως γοῦν
<span class="lb" data-page="18b.223" data-line="17" id="l18b.223.17"></span>ἔμπυον ἔσεσθαι· διορίζεται δὲ ταῦτα τοῖς ἄλλοις σημείοις.
<span class="pb" data-page="18b.224" id="p18b.224"></span>
<span class="lb" data-page="18b.224" data-line="1" id="l18b.224.1"></span>εἰ μὲν γὰρ εἴη μὴ πονηρὰ, γένοιτο ἂν ἔμπυος· εἰ δὲ καί τι
<span class="lb" data-page="18b.224" data-line="2" id="l18b.224.2"></span>μοχθηρὸν ἐπιφανείη, τεθνήξεται πάντως.
</p>
<span class="lb rule" data-page="18b.224" data-line="3" id="l18b.224.3"></span>
          </article>

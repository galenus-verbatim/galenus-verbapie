<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:2.9">
<span class="pb page1" data-page="18b.126" id="p18b.126"></span>
<span class="milestone ed1page page1" data-n="5.136" data-unit="ed1page" id="ed1page.5.136"></span>
<span class="milestone ed2page page1" data-n="8.624" data-unit="ed2page" id="ed2page.8.624"></span>
<span class="lb head" data-page="18b.126" data-line="14" id="l18b.126.14"></span>
            <blockquote class="quote lemma">
<span class="lb" data-page="18b.126" data-line="15" id="l18b.126.15"></span>Μελαινόμενοι δὲ παντελῶς οἱ δάκτυλοι καὶ οἱ πόδες ἧσσον
<span class="lb" data-page="18b.126" data-line="16" id="l18b.126.16"></span>ὀλέθριοι τῶν πελιδνῶν εἰσιν, ἀλλὰ καὶ τὰ ἄλλα σημεῖα
<span class="lb" data-page="18b.126" data-line="17" id="l18b.126.17"></span>σκέπτεσθαι χρή. ἢν γὰρ εὐπετέως φέρων φαίνηται τὸ
<span class="lb" data-page="18b.126" data-line="18" id="l18b.126.18"></span>κακὸν ἢ καὶ ἄλλο τι τῶν περιεστηκότων σημείων πρὸς
<span class="pb" data-page="18b.127" id="p18b.127"></span>
<span class="lb" data-page="18b.127" data-line="1" id="l18b.127.1"></span>τουτέοισι τοῖσι σημείοισιν ὑποδεικνύει τὸ νούσημα
<span class="lb" data-page="18b.127" data-line="2" id="l18b.127.2"></span><span class="milestone ed1page" data-n="5.137" data-unit="ed1page" id="ed1page.5.137"></span>ἐς ἀπόστασιν τρέπεσθαι ἐλπὶς, ὥστε τὸν μὲν ἄνθρωπον
<span class="lb" data-page="18b.127" data-line="3" id="l18b.127.3"></span>περιγενέσθαι, τὰ δὲ μελανθέντα τοῦ σώματος ἀποπεσεῖν.
</blockquote>
<span class="lb rule" data-page="18b.127" data-line="4" id="l18b.127.4"></span>
            <p>
<span class="lb" data-page="18b.127" data-line="5" id="l18b.127.5"></span>Οὐχ ἧσσον ὀλέθριοι τῶν πελιδνῶν ἐχρῆν εἰπεῖν, ἀλλ’
<span class="lb" data-page="18b.127" data-line="6" id="l18b.127.6"></span>ὡς ἐνίοτε μὲν οὐδ’ ὅλως, ἐνίοτε δὲ ἐσχάτως εἰσὶν ὀλέθριοι.
<span class="lb" data-page="18b.127" data-line="7" id="l18b.127.7"></span>καὶ ἴσως ἄν τις ὑπενόησεν ἀγνοεῖν αὐτὸν τοῦτο διὰ τὸ μὴ
<span class="lb" data-page="18b.127" data-line="8" id="l18b.127.8"></span>κυρίως χρῆσθαι τῇ λέξει. προσθεὶς δὲ ἑξῆς τὸν διορισμὸν
<span class="lb" data-page="18b.127" data-line="9" id="l18b.127.9"></span>καὶ διδάξας σαφῶς ἑκάτερον ὧν εἶπον, εὔδηλός ἐστι γινώσκων
<span class="lb" data-page="18b.127" data-line="10" id="l18b.127.10"></span>μὲν τὸ ἀληθὲς, οὐκ ἀκριβῶς δὲ ἑρμηνεύσας. ἐνίοτε
<span class="lb" data-page="18b.127" data-line="11" id="l18b.127.11"></span>γὰρ ἀποσκήμματος<span class="milestone ed2page" data-n="8.625" data-unit="ed2page" id="ed2page.8.625"></span> λόγῳ μελαίνεταί τι μόριον, ἐνίοτε
<span class="lb" data-page="18b.127" data-line="12" id="l18b.127.12"></span>δὲ καὶ νεκρώσεως. ὅπως δὲ ἄν τις αὐτὸ τοῦτο διαγνοίη,
<span class="lb" data-page="18b.127" data-line="13" id="l18b.127.13"></span>σαφῶς ἐδήλωσεν. ἢν γὰρ εὐπετῶς φέρων φαίνηται τὸ κακὸν,
<span class="lb" data-page="18b.127" data-line="14" id="l18b.127.14"></span>τουτέστιν εὐφόρως ὁ κάμνων ἔχῃ, καί τι ἄλλο σημεῖον αὐτῷ
<span class="lb" data-page="18b.127" data-line="15" id="l18b.127.15"></span>παρῇ τῶν σωτηρίων, ἀποσκήμματά ἐστιν· εἰ δὲ τὰ ἐναντία,
<span class="lb" data-page="18b.127" data-line="16" id="l18b.127.16"></span>νέκρωσις.
</p>
<span class="lb rule" data-page="18b.127" data-line="17" id="l18b.127.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.1">
<span class="pb page1" data-page="18b.229" id="p18b.229"></span>
<span class="milestone ed1page page1" data-n="5.152" data-unit="ed1page" id="ed1page.5.152"></span>
<span class="milestone ed2page page1" data-n="8.660" data-unit="ed2page" id="ed2page.8.660"></span>
            <h2>ΚΑΙ ΓΑΛΗΝΟΥ ΕΙΣ ΤΑΥΤΟ
<br></br>ΥΠΟΜΝΗΜΑ Γ.
</h2>
<span class="lb head" data-page="18b.229" data-line="1" id="l18b.229.1"></span>
            <blockquote class="quote lemma">
<span class="lb" data-page="18b.229" data-line="2" id="l18b.229.2"></span><span class="milestone ed2page" data-n="8.661" data-unit="ed2page" id="ed2page.8.661"></span>
              <span class="milestone ed1page" data-n="5.153" data-unit="ed1page" id="ed1page.5.153"></span>Οἱ δὲ πυρετοὶ κρίνονται ἐν τῇσιν αὐτέῃσιν
<span class="lb" data-page="18b.229" data-line="3" id="l18b.229.3"></span>ἡμέρῃσι τὸν ἀριθμὸν, ἐξ ὧν τε περιγίνονται οἱ ἄνθρωποι
<span class="lb" data-page="18b.229" data-line="4" id="l18b.229.4"></span>καὶ ἐξ ὧν ἀπόλλυνται.
</blockquote>
<span class="lb rule" data-page="18b.229" data-line="5" id="l18b.229.5"></span>
            <p>
<span class="lb" data-page="18b.229" data-line="6" id="l18b.229.6"></span>Δύο πραγματείας ἔχετε, πρὸς ὑμᾶς γὰρ λέγω τοῦτο τοὺς
<span class="lb" data-page="18b.229" data-line="7" id="l18b.229.7"></span>ἑταίρους, ὅσοι κατηναγκάσατέ με μὴ προῃρημένον ἐξηγήσεις
<span class="lb" data-page="18b.229" data-line="8" id="l18b.229.8"></span>γράψαι τῶν Ἱπποκράτους συγγραμμάτων, ἐν αἷς ἅπαντα περί
<span class="pb" data-page="18b.230" id="p18b.230"></span>
<span class="lb" data-page="18b.230" data-line="1" id="l18b.230.1"></span>τε κρισίμων ἡμερῶν εἴρηται καὶ κρίσεων. ἴστε δὲ ὅτι καὶ
<span class="lb" data-page="18b.230" data-line="2" id="l18b.230.2"></span>αὐτὰς οὐκ ἐκδοθησομένας, ἀλλ’ ὥσπερ ὑμῖν μόνοις ἐσομένας
<span class="lb" data-page="18b.230" data-line="3" id="l18b.230.3"></span>ἔγραψα. συνέβη δ’ ἐκπεσεῖν αὐτὰς καὶ παρὰ πολλοῖς εἶναι,
<span class="lb" data-page="18b.230" data-line="4" id="l18b.230.4"></span>καθάπερ καὶ ἄλλα πολλὰ τῶν ἡμῖν γεγραμμένων. ὅθεν οὐδ’
<span class="lb" data-page="18b.230" data-line="5" id="l18b.230.5"></span>ἐξηγεῖσθαι προῃρούμην ἐν ὑπομνήμασιν οὐδὲν τῶν Ἱπποκράτους
<span class="lb" data-page="18b.230" data-line="6" id="l18b.230.6"></span>βιβλίων. ὅσα γὰρ εἰς τὴν τέχνην χρήσιμα παρ’
<span class="lb" data-page="18b.230" data-line="7" id="l18b.230.7"></span>αὐτοῦ μαθεῖν ἔδει, γέγραπταί μοι κατὰ πολλὰς πραγματείας
<span class="lb" data-page="18b.230" data-line="8" id="l18b.230.8"></span>ἅμα ταῖς οἰκείαις ἐξηγήσεσιν. ἐπεὶ δ’ ἔνιαι τῶν λέξεων
<span class="lb" data-page="18b.230" data-line="9" id="l18b.230.9"></span>ἀσαφέστερον εἰρημέναι μοχθηρᾶς ἐξηγήσεως ἔτυχον, ὡς ἀρέσκειν
<span class="lb" data-page="18b.230" data-line="10" id="l18b.230.10"></span>ὑμῖν μηδένα τῶν γραψάντων ὑπομνήματα, βέλτιον δὲ
<span class="lb" data-page="18b.230" data-line="11" id="l18b.230.11"></span>αὐτῶν στοχάζεσθαι τῆς Ἱπποκράτους γνώμης ἐδόκουν ὑμῖν
<span class="lb" data-page="18b.230" data-line="12" id="l18b.230.12"></span>ἐγὼ, διὰ τοῦτό με καὶ διὰ γραμμάτων ἠξιώσατε παρασχεῖν
<span class="lb" data-page="18b.230" data-line="13" id="l18b.230.13"></span>ὑμῖν ἅπερ ἐν ταῖς διὰ λόγων συνουσίαις ἠκούσατε. τοῦτ’
<span class="lb" data-page="18b.230" data-line="14" id="l18b.230.14"></span>αὐτὸ κἀγὼ προεῖπον ὑμῖν, ὡς ἀναγκαῖον ἔσται τὰς ἐξηγήσεις
<span class="lb" data-page="18b.230" data-line="15" id="l18b.230.15"></span>ἀνωμάλους ἔσεσθαι ἤτοι μὴ πάσας ὁμοίως ἐξηγουμένου μου
<span class="lb" data-page="18b.230" data-line="16" id="l18b.230.16"></span>τὰς λέξεις, ἀλλὰ τελεώτερον μὲν, ὑπὲρ ὧν οὐδαμόθι τῶν
<span class="lb" data-page="18b.230" data-line="17" id="l18b.230.17"></span>ἐμῶν πραγματειῶν ἐμνημόνευσα. διὰ κεφαλαίων δὲ περὶ
<span class="lb" data-page="18b.230" data-line="18" id="l18b.230.18"></span>ὧν ἤδη τελέως ἐν ἐκείναις διῆλθον, ἵνα μὴ πολλάκις ὑπὲρ
<span class="pb" data-page="18b.231" id="p18b.231"></span>
<span class="lb" data-page="18b.231" data-line="1" id="l18b.231.1"></span>τῶν αὐτῶν πραγμάτων ἀναγκαζώμεθα γράφειν. ἐπεὶ τοίνυν
<span class="lb" data-page="18b.231" data-line="2" id="l18b.231.2"></span>ἅπαντα τὸν περὶ κρισίμων ἡμερῶν λόγον, ὡσαύτως δὲ καὶ
<span class="lb" data-page="18b.231" data-line="3" id="l18b.231.3"></span>τὸν περὶ κρίσεων τρισί τισι πραγματείαις διῆλθον, ἐνταυθοῖ
<span class="lb" data-page="18b.231" data-line="4" id="l18b.231.4"></span>μόνα τὰ κεφάλαια τῶν ἐκεῖ γεγραμμένων ἀναμνήσω τὴν
<span class="lb" data-page="18b.231" data-line="5" id="l18b.231.5"></span>ἀρχὴν ἐνθένδε ποιησάμενος. ἡ γὰρ κατὰ τὰ νοσήματα κρίσις
<span class="lb" data-page="18b.231" data-line="6" id="l18b.231.6"></span>ἀπὸ τῶν ἐν τοῖς δικαστηρίοις <span class="milestone ed2page" data-n="8.662" data-unit="ed2page" id="ed2page.8.662"></span>μετενήνεκται,
<span class="lb" data-page="18b.231" data-line="7" id="l18b.231.7"></span>σημαίνουσα τὴν ὀξύῤῥοπον ἐν νόσῳ μεταβολὴν γινομένην
<span class="lb" data-page="18b.231" data-line="8" id="l18b.231.8"></span>κατὰ τέτταρας τρόπους. ἢ γὰρ ἀπαλλάττονται τῶν νοσημάτων
<span class="lb" data-page="18b.231" data-line="9" id="l18b.231.9"></span>εὐθέως ἢ μεγάλην μεταβολὴν ἐπὶ τὸ βέλτιον ἴσχουσιν
<span class="lb" data-page="18b.231" data-line="10" id="l18b.231.10"></span>ἢ ἀποθνήσκουσιν εὐθέως ἢ χείρους γίνονται πολλῷ. τὰς
<span class="lb" data-page="18b.231" data-line="11" id="l18b.231.11"></span>μὲν οὖν πρώτας δύο κρίσεις ἁπλῶς ὀνομάζουσι κρίσεις, τὰς
<span class="lb" data-page="18b.231" data-line="12" id="l18b.231.12"></span>δὲ δευτέρας δύο τὰ πολλὰ μὲν ἅμα προσθήκῃ κακὴν κρίσιν
<span class="lb" data-page="18b.231" data-line="13" id="l18b.231.13"></span>ἢ μοχθηρὰν κρίσιν ἥ τι τοιοῦτον τῷ τῆς κρίσεως ὀνόματι
<span class="lb" data-page="18b.231" data-line="14" id="l18b.231.14"></span>προστιθέντες, ἔστιν ὅτε δὲ καὶ χωρὶς προσθήκης
<span class="lb" data-page="18b.231" data-line="15" id="l18b.231.15"></span>ἁπλῶς. ἐμάθετε δὲ καὶ ὡς αἱ κρίσεις ἅπασαι μετά τινος
<span class="lb" data-page="18b.231" data-line="16" id="l18b.231.16"></span>φανερᾶς γίνονται κενώσεως ἢ ἀποστάσεως. ἐν γὰρ τῷ σπανίῳ
<span class="lb" data-page="18b.231" data-line="17" id="l18b.231.17"></span>παιδία μόνα δι’ ὕπνων βαθέων καὶ μακρῶν ὀξείας
<span class="lb" data-page="18b.231" data-line="18" id="l18b.231.18"></span>ἐποιήσαντο μεταβολὰς ὡς ἐπὶ τὸ βέλτιον, ἃς ἔνιοι μὲν
<span class="pb" data-page="18b.232" id="p18b.232"></span>
<span class="lb" data-page="18b.232" data-line="1" id="l18b.232.1"></span>ἀξιοῦσι καὶ αὐτὰς ὀνομάζειν κρίσεις, ἔνιοι δὲ οὐ συγχωροῦσιν,
<span class="lb" data-page="18b.232" data-line="2" id="l18b.232.2"></span>ἡμέρας δὲ κρισίμους καλοῦσιν, ἐν αἷς αἱ τοιαῦται μεταβολαὶ
<span class="lb" data-page="18b.232" data-line="3" id="l18b.232.3"></span>πισταί τε ἅμα καὶ πλεῖσται γίνονται. κατὰ γὰρ
<span class="lb" data-page="18b.232" data-line="4" id="l18b.232.4"></span>τὰς ἄλλας ἡμέρας οὕτε πιστὰς ὁρῶμεν γινομένας τὰς κρίσεις
<span class="lb" data-page="18b.232" data-line="5" id="l18b.232.5"></span>οὔτε πολλάς. κατενόησε δ’ οὐ πρῶτος μόνον, ἀλλὰ καὶ
<span class="lb" data-page="18b.232" data-line="6" id="l18b.232.6"></span>μάλιστα τὴν τῶν κρισίμων ἡμερῶν φύσιν ὁ θαυμάσιος Ἱπποκράτης
<span class="lb" data-page="18b.232" data-line="7" id="l18b.232.7"></span>ἐνεδείξατό τε τὴν αἰτίαν τῆς γενέσεως αὐτῶν, ἣν
<span class="lb" data-page="18b.232" data-line="8" id="l18b.232.8"></span>καὶ ἡμεῖς ἐν τῇ περὶ τῶν κρισίμων ἡμερῶν πραγματείᾳ
<span class="lb" data-page="18b.232" data-line="9" id="l18b.232.9"></span>διήλθομεν, ἰσχυροτέραν μὲν ἐπιδεικνύντες εἶναι περίοδον
<span class="lb" data-page="18b.232" data-line="10" id="l18b.232.10"></span>ἡμερῶν κρισίμων τὴν ἑβδόμην, δευτέραν δὲ τῇ δυνάμει
<span class="lb" data-page="18b.232" data-line="11" id="l18b.232.11"></span>τὴν τετράδα γινομένην ἐκ τοῦ δίχα τμηθῆναι τὴν ἑβδόμην,
<span class="lb" data-page="18b.232" data-line="12" id="l18b.232.12"></span>σημαίνεσθαι δὲ τὰς μελλούσας ἔσεσθαι κρίσεις ἐν ταῖς ἑβδομαδικαῖς
<span class="lb" data-page="18b.232" data-line="13" id="l18b.232.13"></span>περιόδοις ὑπὸ τῶν τετράδων. τὴν μὲν γὰρ τετάρτην
<span class="lb" data-page="18b.232" data-line="14" id="l18b.232.14"></span>ἡμέραν τῆς ἑβδόμης εἶναι δηλωτικὴν, τὴν ἑνδεκάτην
<span class="lb" data-page="18b.232" data-line="15" id="l18b.232.15"></span>δὲ τῆς τεσσαρεσκαιδεκάτης· ὀνομάζει δ’ αὐτὰς ὁ Ἱπποκράτης
<span class="lb" data-page="18b.232" data-line="16" id="l18b.232.16"></span>ἐπιδήλους καὶ θεωρητάς. ἀριθμεῖσθαι δὲ τὰς μὲν ἑβδομάδας
<span class="lb" data-page="18b.232" data-line="17" id="l18b.232.17"></span>τοιῷδε τρόπῳ γε βούλεται, δύο μὲν ἐφεξῆς ἀλλήλων
<span class="lb" data-page="18b.232" data-line="18" id="l18b.232.18"></span>τὰς πρώτας κατὰ διάζευξιν, ἕπεσθαι δ’ αὐταῖς τὴν τρίτην
<span class="pb" data-page="18b.233" id="p18b.233"></span>
<span class="lb" data-page="18b.233" data-line="1" id="l18b.233.1"></span>κατὰ συνάφειαν. διάζευξις μὲν οὖν ἐστιν, ὅταν ἐφ’ ἑτέραν
<span class="lb" data-page="18b.233" data-line="2" id="l18b.233.2"></span>ἡμέραν ληξάσης τῆς προτέρας ἑβδομάδος ἡ μετὰ ταύτην
<span class="lb" data-page="18b.233" data-line="3" id="l18b.233.3"></span>ἀφ’ ἑτέρας ἄρξηται. συνάφεια δὲ ὅταν ἡμέρα μία κοινὴ
<span class="lb" data-page="18b.233" data-line="4" id="l18b.233.4"></span>τῶν ἑβδομάδων ἀμφοτέρων γένηται τελευτώσης μὲν εἰς αὐτὴν
<span class="lb" data-page="18b.233" data-line="5" id="l18b.233.5"></span>τῆς προτέρας, ἀρχομένης δὲ τῆς δευτέρας ἀπ’ αὐτῆς
<span class="lb" data-page="18b.233" data-line="6" id="l18b.233.6"></span>καὶ διὰ τοῦτο τὴν εἰκοστὴν ἡμέραν ἐσχάτην εἶναι τῆς τρίτης
<span class="lb" data-page="18b.233" data-line="7" id="l18b.233.7"></span>ἑβδομάδος, ὡς εἴ γε καὶ αὐτὴ κατὰ διάζευξιν ἠριθμεῖτο,
<span class="lb" data-page="18b.233" data-line="8" id="l18b.233.8"></span>τὴν πρώτην καὶ εἰκοστὴν ἡμέραν, οὐ τὴν εἰκοστὴν ἰσχυροτέραν
<span class="lb" data-page="18b.233" data-line="9" id="l18b.233.9"></span>ἐχρῆν εἶναι, φαίνεται δ’ οὐχ οὕτω γινόμενον. ἡ γὰρ
<span class="lb" data-page="18b.233" data-line="10" id="l18b.233.10"></span>εἰκοστὴ καὶ πλεῖστα καὶ βεβαίως ὁρᾶται κρίνουσα. τριῶν
<span class="lb" data-page="18b.233" data-line="11" id="l18b.233.11"></span>οὖν ἑβδομάδων τὰς εἴκοσιν ἡμέρας συμπληρουσῶν, εἶτα τῆς
<span class="lb" data-page="18b.233" data-line="12" id="l18b.233.12"></span>τετάρτης ἑβδομάδος ἀρχομένης κατὰ τὴν εἰκοστὴν πρώτην
<span class="lb" data-page="18b.233" data-line="13" id="l18b.233.13"></span>ἐκ τῶν ἐφεξῆς τριῶν ἑβδομάδων, εἴκοσιν ἡμερῶν συμπληρουμένων,
<span class="lb" data-page="18b.233" data-line="14" id="l18b.233.14"></span>εἰκότως ὁ Ἱπποκράτης τὴν τεσσαρακοστὴν ἡμέραν,
<span class="lb" data-page="18b.233" data-line="15" id="l18b.233.15"></span>οὐ τὴν τεσσαρακοστὴν δευτέραν κρίσιμον εἶναί φησιν.
<span class="lb" data-page="18b.233" data-line="16" id="l18b.233.16"></span>οὕτως δὲ καὶ τὴν ἑξηκοστὴν καὶ τὴν ὀγδοηκοστὴν, οὐ τὴν
<span class="lb" data-page="18b.233" data-line="17" id="l18b.233.17"></span>ἑξηκοστὴν τρίτην οὐδὲ τὴν ὀγδοηκοστὴν τετάρτην. αὕτη
<span class="lb" data-page="18b.233" data-line="18" id="l18b.233.18"></span>μὲν οὖν σοι τῶν ἑβδομαδικῶν περιόδων ἡ συναρίθμησις, ἡ ﻿
<span class="pb" data-page="18b.234" id="p18b.234"></span>
<span class="lb" data-page="18b.234" data-line="1" id="l18b.234.1"></span>δὲ κατὰ τετράδας ἀκόλουθος τῆσδε. τεμνομένης γὰρ ἑκάστης
<span class="lb" data-page="18b.234" data-line="2" id="l18b.234.2"></span>ἑβδομάδος εἰς τὰς ἐν αὐτῇ δύο τετράδας ἡ τετάρτη
<span class="lb" data-page="18b.234" data-line="3" id="l18b.234.3"></span>μετὰ τὴν εἰσβολὴν τοῦ νοσήματος ἡμέρα τελευτὴ μὲν ἔσται
<span class="lb" data-page="18b.234" data-line="4" id="l18b.234.4"></span>τῆς πρώτης τετράδος, ἀρχὴ δὲ τῆς δευτέρας. ἡ δὲ ἐφεξῆς
<span class="lb" data-page="18b.234" data-line="5" id="l18b.234.5"></span>τῇδε τρίτῃ τετρὰς ἀπὸ τῆς ὀγδόης ἡμέρας ἄρξεται, διότι
<span class="lb" data-page="18b.234" data-line="6" id="l18b.234.6"></span>καὶ ἡ δευτέρα τῶν ἑβδομάδων· ὥστε συμβήσεται τὴν ἑνδεκάτην
<span class="lb" data-page="18b.234" data-line="7" id="l18b.234.7"></span>ἡμέραν τελευτὴν μὲν εἶναι τῆς τρίτης τετράδος, ἀρχὴν
<span class="lb" data-page="18b.234" data-line="8" id="l18b.234.8"></span>δὲ τῆς τετάρτης. ἡ δὲ πέμπτη τετρὰς ἀπὸ τῆς τεσσαρεσκαιδεκάτης
<span class="lb" data-page="18b.234" data-line="9" id="l18b.234.9"></span>ἡμέρας ἄρξεται, διότι καὶ ἡ τρίτη τῶν ἑβδομάδων.
<span class="lb" data-page="18b.234" data-line="10" id="l18b.234.10"></span>ἀφίξεται τοιγαροῦν εἰς τὴν ἑπτακαιδεκάτην αὐτῆς
<span class="lb" data-page="18b.234" data-line="11" id="l18b.234.11"></span>τὸ τέλος, <span class="milestone ed2page" data-n="8.663" data-unit="ed2page" id="ed2page.8.663"></span>ἥτις ἐστὶ πάλιν κοινὴ τῶν δύο
<span class="lb" data-page="18b.234" data-line="12" id="l18b.234.12"></span>τετράδων τῆς πέμπτης καὶ τῆς ἕκτης, εἰς ἃς ἡ τρίτη τῶν
<span class="lb" data-page="18b.234" data-line="13" id="l18b.234.13"></span>ἑβδομάδων ἐτμήθη καὶ οὕτως εἰκοστὴ τοῦ νοσήματος ἡμέρα
<span class="lb" data-page="18b.234" data-line="14" id="l18b.234.14"></span>τέλος μὲν τριῶν ἑβδομάδων, ἓξ δὲ τετράδων. αὗται μὲν οὖν
<span class="lb" data-page="18b.234" data-line="15" id="l18b.234.15"></span>αἱ κατὰ περιόδους εἰσὶ κρίσιμοι, παρεμπίπτουσι δὲ αὐταῖς
<span class="lb" data-page="18b.234" data-line="16" id="l18b.234.16"></span>καὶ ἕτεραι κατὰ τὰς ὀξείας νόσους, ὧν τὴν αἰτίαν τῆς
<span class="lb" data-page="18b.234" data-line="17" id="l18b.234.17"></span>παρεμπτώσεως ἐν τοῖς περὶ κρισίμων ἡμερῶν εἶπον. εἰσὶ
<span class="lb" data-page="18b.234" data-line="18" id="l18b.234.18"></span>δὲ αὗται τρίτη καὶ πέμπτη καὶ ἐνάτη. παρεμπίπτει δέ
<span class="pb" data-page="18b.235" id="p18b.235"></span>
<span class="lb" data-page="18b.235" data-line="1" id="l18b.235.1"></span>ποτε καὶ ἡ ἕκτη κακὴ κρίσιμος οὖσα, τῷ τε μετὰ συμπτωμάτων
<span class="lb" data-page="18b.235" data-line="2" id="l18b.235.2"></span>ἐνίοτε ποιεῖσθαι τὴν κρίσιν ἐπισφαλῶν, εἴς τε τὴν
<span class="lb" data-page="18b.235" data-line="3" id="l18b.235.3"></span>καλουμένην ὑπέρκρισιν ἐκπίπτειν, καὶ μέντοι καὶ τῷ μὴ τελέως
<span class="lb" data-page="18b.235" data-line="4" id="l18b.235.4"></span>ἀπαλλάττειν τῶν νοσημάτων, ἀλλ’ ἐλλιπῶς ἢ εἴ ποτε
<span class="lb" data-page="18b.235" data-line="5" id="l18b.235.5"></span>καὶ τελέως ὑποστροφὰς πάντως ποιεῖσθαι. εἴρηται δὲ καὶ
<span class="lb" data-page="18b.235" data-line="6" id="l18b.235.6"></span>ταῦτα καὶ ἄλλα πολλὰ ἐν τοῖς περὶ κρισίμων ἡμερῶν ὑφ’
<span class="lb" data-page="18b.235" data-line="7" id="l18b.235.7"></span>ἡμῶν, ἃ σύμπαντα σχεδὸν Ἱπποκράτης ἔγραψεν ἄλλοτε κατ’
<span class="lb" data-page="18b.235" data-line="8" id="l18b.235.8"></span>ἄλλο βιβλίον, ὑπ’ ἐμοῦ δ’ εἰς ἓν ἤθροισται κατὰ τὴν περὶ
<span class="lb" data-page="18b.235" data-line="9" id="l18b.235.9"></span>κρισίμων ἡμερῶν πραγματείαν ἅμα τῷ καὶ διορισθῆναι τὰ
<span class="lb" data-page="18b.235" data-line="10" id="l18b.235.10"></span>μὴ διωρισμένα καὶ τελέως ῥηθῆναι τὰ δοκοῦντα ἐλλιπέστερον
<span class="lb" data-page="18b.235" data-line="11" id="l18b.235.11"></span>ὑφ’ Ἱπποκράτους γεγράφθαι. τῷ μὲν οὖν θέλοντι
<span class="lb" data-page="18b.235" data-line="12" id="l18b.235.12"></span>προγινώσκειν ἀκριβῶς ἀναγνωστέον ἐστὶ τὰς δύο πραγματείας
<span class="lb" data-page="18b.235" data-line="13" id="l18b.235.13"></span>ἐκείνας, τήν τε περὶ κρισίμων ἡμερῶν καὶ τὴν περὶ
<span class="lb" data-page="18b.235" data-line="14" id="l18b.235.14"></span>κρίσεων. ἐν δὲ τῷ παρόντι τὴν λέξιν μόνην ἐξηγήσασθαι
<span class="lb" data-page="18b.235" data-line="15" id="l18b.235.15"></span>πρόκειται τῶν εἰρημένων ὑφ’ Ἱπποκράτους κατὰ τὸ προκείμενον
<span class="lb" data-page="18b.235" data-line="16" id="l18b.235.16"></span>βιβλίον, ἐξ ὧν τε περιγίνονται οἱ ἄνθρωποι καὶ ἐξ
<span class="lb" data-page="18b.235" data-line="17" id="l18b.235.17"></span>ὧν ἀπόλλυνται. τὸ μὲν ἐξ ὧν ἤτοι τῶν κρίσεων ἢ τῶν
<span class="lb" data-page="18b.235" data-line="18" id="l18b.235.18"></span>ἡμερῶν λέγει καὶ βέλτιον μὴ τῶν ἡμερῶν ἀκούειν, ἀλλὰ τῶν
<span class="pb" data-page="18b.236" id="p18b.236"></span>
<span class="lb" data-page="18b.236" data-line="1" id="l18b.236.1"></span><span class="milestone ed1page" data-n="5.154" data-unit="ed1page" id="ed1page.5.154"></span>κρίσεων. εἰ γὰρ καὶ ὅτι μάλιστα δυνατόν ἐστι
<span class="lb" data-page="18b.236" data-line="2" id="l18b.236.2"></span>κἀπὶ τῶν ἡμερῶν λέγεσθαι τὸ ἐξ ὧν, ἀλλὰ πρώτως ταῖς
<span class="lb" data-page="18b.236" data-line="3" id="l18b.236.3"></span>κρίσεσιν ὑπάρχει καὶ δι’ ἐκείνας καὶ ταῖς ἡμέραις. τὸ δὲ
<span class="lb" data-page="18b.236" data-line="4" id="l18b.236.4"></span>ἐκ τούτων ἤτοι περιγενέσθαι τὸν ἄνθρωπον ἢ ἀπόλλυσθαι
<span class="lb" data-page="18b.236" data-line="5" id="l18b.236.5"></span>δηλωτικόν ἐστι τοῦ τὴν κρίσιν ὀνομάζειν αὐτὸν ἐπὶ πάσης
<span class="lb" data-page="18b.236" data-line="6" id="l18b.236.6"></span>τῆς ὀξυῤῥόπου μεταβολῆς, οὐ μόνης τῆς ἐπὶ σωτηρίαν.
</p>
<span class="lb rule" data-page="18b.236" data-line="7" id="l18b.236.7"></span>
          </article>

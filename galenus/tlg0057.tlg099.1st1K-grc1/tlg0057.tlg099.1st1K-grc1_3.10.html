<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.10">
<span class="pb page1" data-page="18b.250" id="p18b.250"></span>
<span class="milestone ed1page page1" data-n="5.156" data-unit="ed1page" id="ed1page.5.156"></span>
<span class="milestone ed2page page1" data-n="8.668" data-unit="ed2page" id="ed2page.8.668"></span>
<span class="lb head" data-page="18b.250" data-line="17" id="l18b.250.17"></span>
            <blockquote class="quote lemma">
<span class="lb" data-page="18b.250" data-line="18" id="l18b.250.18"></span>Κατὰ δὲ τὸν αὐτὸν λόγον καὶ τῇσι γυναιξὶν αἱ κρίσιες ἐκ
<span class="lb" data-page="18b.250" data-line="19" id="l18b.250.19"></span>τῶν τόκων γίνονται.
</blockquote>
<span class="lb rule" data-page="18b.250" data-line="20" id="l18b.250.20"></span>
            <span class="pb" data-page="18b.251" id="p18b.251"></span>
            <p>
<span class="lb" data-page="18b.251" data-line="1" id="l18b.251.1"></span>Καθ’ ἣν ἂν ἡμέραν ἀποκυήσῃ, ἡ ἀρχὴ τῆς ἐξαριθμήσεως
<span class="lb" data-page="18b.251" data-line="2" id="l18b.251.2"></span>γινέσθω σοι, μὴ καθ’ ἣν ἤρξατο πυρέττειν. ἐνίαις
<span class="lb" data-page="18b.251" data-line="3" id="l18b.251.3"></span>γοῦν ἤτοι περὶ δευτέραν ἢ τρίτην ἡμέραν ἄρχονται μετὰ
<span class="lb" data-page="18b.251" data-line="4" id="l18b.251.4"></span>τὸν τόκον, ἀφ’ ἧς ἀριθμοῦσιν οἱ πολλοὶ τὴν ἐσομένην κρίσιν.
<span class="lb" data-page="18b.251" data-line="5" id="l18b.251.5"></span>ἔχει δὲ οὐχ οὕτως, ἀλλ’ ἀφ’ ἧς ἀποκυήσει τὴν συναρίθμησιν
<span class="lb" data-page="18b.251" data-line="6" id="l18b.251.6"></span>δεῖ γενέσθαι τῶν ἡμερῶν. ὁπότ’ οὖν ταῦτα ἅπαντα
<span class="lb" data-page="18b.251" data-line="7" id="l18b.251.7"></span>περὶ τῶν κρισίμων ἡμερῶν ἐπὶ κεφαλαίων διῆλθεν ὁ Ἱπποκράτης,
<span class="lb" data-page="18b.251" data-line="8" id="l18b.251.8"></span>ἀναμνῆσαί σε βούλομαι τοῦ πολλάκις ἐν πολλοῖς
<span class="lb" data-page="18b.251" data-line="9" id="l18b.251.9"></span>ὑπ’ ἐμοῦ λεγομένου. τὸ δ’ ἐστὶ τοιοῦτο ὅτι τῶν ζητουμένων
<span class="lb" data-page="18b.251" data-line="10" id="l18b.251.10"></span>ἔνια μηδὲν εἰς τὰ τῆς τέχνης ἔργα συμβαλλόμενα λογικὴν
<span class="lb" data-page="18b.251" data-line="11" id="l18b.251.11"></span>ἔχει τὴν σκέψιν. ἡ μὲν γὰρ χρεία τῆς προγνώσεως
<span class="lb" data-page="18b.251" data-line="12" id="l18b.251.12"></span>ἔστιν ἐν τῷ γνῶναι τὴν ἡμέραν ἐν ᾗ κριθήσεται τὸ νόσημα,
<span class="lb" data-page="18b.251" data-line="13" id="l18b.251.13"></span>τὸ δὲ εἴτε ὀξὺ κλητέον εἴτε κάτοξυ τὸ τοιοῦτον εἴτε χρόνιον
<span class="lb" data-page="18b.251" data-line="14" id="l18b.251.14"></span>εἴτε ὀξὺ παρηυξημένον εἴτε κατὰ μετάπτωσιν ὀξὺ, περὶ
<span class="lb" data-page="18b.251" data-line="15" id="l18b.251.15"></span>ὀνομάτων ἐστὶ μᾶλλον ἢ περὶ πραγμάτων ζητεῖν. εἰ δὲ καὶ
<span class="lb" data-page="18b.251" data-line="16" id="l18b.251.16"></span>περὶ πραγμάτων ἐθέλοι τις εἶναι τὴν τοιαύτην ζήτησιν, ἀλλ’
<span class="lb" data-page="18b.251" data-line="17" id="l18b.251.17"></span>οὔτι γε περὶ τοιούτων πραγμάτων ἐστὶν, ἐξ οἵων ἄν τις
<span class="lb" data-page="18b.251" data-line="18" id="l18b.251.18"></span>ὁρμώμενος ἢ προγνοίη τὸ γενησόμενον ἢ θεραπεύσειεν ὀρθῶς.
<span class="pb" data-page="18b.252" id="p18b.252"></span>
<span class="lb" data-page="18b.252" data-line="1" id="l18b.252.1"></span>ὑποκείσθω γοῦν ἡμῖν προεγνῶσθαι ἀληθῶς τὸν νοσοῦντα
<span class="lb" data-page="18b.252" data-line="2" id="l18b.252.2"></span>κατὰ τὴν εἰκοστὴν ἡμέραν ἀπαλλαγήσεσθαι τοῦ νοσήματος·
<span class="lb" data-page="18b.252" data-line="3" id="l18b.252.3"></span>εἶτα γενομένου τοῦ πράγματος ὡς ἠλπίσθη τὸν
<span class="lb" data-page="18b.252" data-line="4" id="l18b.252.4"></span>μέν τινα λέγειν ὀξὺ νόσημα γεγονέναι τἀνθρώπῳ, τινὰ δ’
<span class="lb" data-page="18b.252" data-line="5" id="l18b.252.5"></span>οὐκ ἐπιτρέπειν ὀξὺ προσαγορεύειν αὐτὸ, πέρας γὰρ εἶναι
<span class="lb" data-page="18b.252" data-line="6" id="l18b.252.6"></span>τῶν ὀξέων τὴν ιδ΄ ἡμέραν. <span class="milestone ed2page" data-n="8.669" data-unit="ed2page" id="ed2page.8.669"></span>εἶθ’ αὑτοὺς πάλιν ἀλλήλοις
<span class="lb" data-page="18b.252" data-line="7" id="l18b.252.7"></span>διαφέρεσθαι, τοῦ μέν τινος, ἐπειδὴ τῶν ὀξέων ἐξέπεσεν
<span class="lb" data-page="18b.252" data-line="8" id="l18b.252.8"></span>ἡ νόσος, ἄντικρυς αὐτὴν ὀνομάζοντος χρονίαν, εἶναι
<span class="lb" data-page="18b.252" data-line="9" id="l18b.252.9"></span>γὰρ οὐδεμίαν ἄλλην τρίτην διαφορὰν ἀπὸ χρόνου ποσότητος
<span class="lb" data-page="18b.252" data-line="10" id="l18b.252.10"></span>ἐν τοῖς νοσήμασιν ὑποληπτέον, ἑτέρου δὲ ἐκ μεταπτώσεως
<span class="lb" data-page="18b.252" data-line="11" id="l18b.252.11"></span>ὀξὺ τὸ τοιοῦτον νόσημα καλοῦντος, ἄλλου δ’ οὐχ ἁπλῶς
<span class="lb" data-page="18b.252" data-line="12" id="l18b.252.12"></span>οὕτως, ἀλλὰ παρηυξημένον ἐπ’ ὀλίγον ὀξὺ καλοῦντος. ἵνα
<span class="lb" data-page="18b.252" data-line="13" id="l18b.252.13"></span>γοῦν τις ἀκούσῃ πρῶτον μὲν ἐκ τίνων πιθανῶν ἕκαστος
<span class="lb" data-page="18b.252" data-line="14" id="l18b.252.14"></span>τῶν διαφωνούντων ὁρμᾶται, διακρίνῃ δ’ ἐφεξῆς ὅστις ἄμεινον
<span class="lb" data-page="18b.252" data-line="15" id="l18b.252.15"></span>αὐτῶν ἢ χεῖρον γινώσκει, κατατρίψει μὲν οὐκ ὀλίγον
<span class="lb" data-page="18b.252" data-line="16" id="l18b.252.16"></span>χρόνον, ὀνήσεται δ’ οὐδὲν εἰς τὴν τέχνην. οὕτως δὲ καὶ
<span class="lb" data-page="18b.252" data-line="17" id="l18b.252.17"></span>ὅστις μὲν οἶδε προγνῶναι κατὰ τὴν εἰκοστὴν ἑβδόμην λυθησόμενον
<span class="pb" data-page="18b.253" id="p18b.253"></span>
<span class="lb" data-page="18b.253" data-line="1" id="l18b.253.1"></span>τὸ νόσημα, μὴ δύναται δ’ ἀποφαίνεσθαι πότερον
<span class="lb" data-page="18b.253" data-line="2" id="l18b.253.2"></span>ὀξὺ κλητέον ἢ χρόνιον ἢ παρυηξημένον ὀξὺ ἢ ἐκ μεταπτώσεως
<span class="lb" data-page="18b.253" data-line="3" id="l18b.253.3"></span>ὀξὺ, βέβλαπταί τι πρὸς τὴν τέχνην οὐδὲ οὗτος
<span class="lb" data-page="18b.253" data-line="4" id="l18b.253.4"></span>οὐδέν. ἄριστον μὲν γάρ ἐστιν ἐν ταῖς κατὰ χρόνον διαφοραῖς
<span class="lb" data-page="18b.253" data-line="5" id="l18b.253.5"></span>τῶν νοσημάτων τοσοῦτον αὐτῶν ὑπολαμβάνειν εἶναι
<span class="lb" data-page="18b.253" data-line="6" id="l18b.253.6"></span>τὸν ἀριθμὸν, ὅσος περ καὶ τῶν κρινουσῶν περιόδων, ὡς εἶναι
<span class="lb" data-page="18b.253" data-line="7" id="l18b.253.7"></span>τὸν μὲν ὀλιγοχρονιώτατον ἐν τῇ πρώτῃ τετράδι περιγραφόμενον,
<span class="lb" data-page="18b.253" data-line="8" id="l18b.253.8"></span>ἐφεξῆς δὲ τούτῳ τὸν κατὰ τὴν δευτέραν, εἶθ’
<span class="lb" data-page="18b.253" data-line="9" id="l18b.253.9"></span>ἑξῆς τὸν κατὰ τὴν τρίτην, εἶτα τὸν κατὰ τὴν τετάρτην καὶ
<span class="lb" data-page="18b.253" data-line="10" id="l18b.253.10"></span>μετὰ τοῦτον τὸν κατὰ πέμπτην, ἐφεξῆς δὲ τούτῳ τὸν κατὰ
<span class="lb" data-page="18b.253" data-line="11" id="l18b.253.11"></span>τὴν ἕκτην, ἥτις εἰς τὴν εἰκοστὴν ἡμέραν ἀφικνεῖται. μετὰ
<span class="lb" data-page="18b.253" data-line="12" id="l18b.253.12"></span>δὲ ταύτην ἐκλύεσθαι μὲν τὰς τετράδας, ἑβδομαδικὰς δὲ γίνεσθαι
<span class="lb" data-page="18b.253" data-line="13" id="l18b.253.13"></span>κρίσεις. εἶτα καὶ ταύτας ἐκλύεσθαι τοῦ χρόνου
<span class="lb" data-page="18b.253" data-line="14" id="l18b.253.14"></span>προϊόντος, ὡς δι’ εἴκοσιν ἡμερῶν τὰς λύσεις τῶν νοσημάτων
<span class="lb" data-page="18b.253" data-line="15" id="l18b.253.15"></span>ἀποτελεῖσθαι καὶ μετὰ ταῦτα εἰς ἀριθμὸν μεταβαίνειν
<span class="lb" data-page="18b.253" data-line="16" id="l18b.253.16"></span>μηνῶν. δύο γὰρ προθεσμίαι χρόνων εἰσὶ τοῖς νοσήμασιν,
<span class="lb" data-page="18b.253" data-line="17" id="l18b.253.17"></span>ὡς τὰ μὲν ὀξέα, τὰ δὲ χρόνια λέγεσθαι. ἀλλ’ ἕνεκα σαφοῦς
<span class="lb" data-page="18b.253" data-line="18" id="l18b.253.18"></span>διδασκαλίας πολλάκις οὕτως ὀνομάζομεν, εἶθ’ ὑπὸ τῶν πραγμάτων
<span class="lb" data-page="18b.253" data-line="19" id="l18b.253.19"></span>αὐτῶν ἀναγκαζόμεθα μεταξὺ πάλιν αὐτῶν ἕτερα ﻿
<span class="pb" data-page="18b.254" id="p18b.254"></span>
<span class="lb" data-page="18b.254" data-line="1" id="l18b.254.1"></span>τιθέναι τὰ ἐκ μεταπτώσεως ὀξέα καὶ ποιεῖν τρεῖς τὰς πάσας
<span class="lb" data-page="18b.254" data-line="2" id="l18b.254.2"></span>διαφορὰς, αὖθις δὲ τούτων ἑκάστην τέμνειν, οἷον εὐθὺς
<span class="lb" data-page="18b.254" data-line="3" id="l18b.254.3"></span>ἐπὶ πρώτων τῶν ὀξέων τὸ μὲν ἁπλῶς ὀξὺ, τὸ δὲ κάτοξυ
<span class="lb" data-page="18b.254" data-line="4" id="l18b.254.4"></span>πρὸς αὐτοῦ τοῦ Ἱπποκράτους ὠνόμασται, κάτοξυ μὲν τὸ
<span class="lb" data-page="18b.254" data-line="5" id="l18b.254.5"></span>τῆς ἑβδόμης ἡμέρας οὐκ ἐξωτέρω προϊὸν, ἀλλ’ ἤτοι κατ’
<span class="lb" data-page="18b.254" data-line="6" id="l18b.254.6"></span>αὐτὴν ἢ καὶ πρωϊαίτερον κρινόμενον, ὀξὺ δὲ τὸ μέχρι τῆς
<span class="lb" data-page="18b.254" data-line="7" id="l18b.254.7"></span>τεσσαρεσκαιδεκάτης ἐκτεινόμενον. εἶτα καὶ τούτῳ πάλιν
<span class="lb" data-page="18b.254" data-line="8" id="l18b.254.8"></span>αὐτῷ βραχύ τι προστιθέμενον ὁρῶντες ἀπορούμεθα, προσηγορίαν
<span class="lb" data-page="18b.254" data-line="9" id="l18b.254.9"></span>ἰδίαν οὐκ ἔχοντες θέσθαι τῷ κατὰ τὴν ἑπτακαιδεκάτην
<span class="lb" data-page="18b.254" data-line="10" id="l18b.254.10"></span>ἡμέραν κρινομένῳ νοσήματι, καθάπερ οὐδὲ τῷ κατὰ
<span class="lb" data-page="18b.254" data-line="11" id="l18b.254.11"></span>τὴν εἰκοστὴν τῆς καλουμένης σωρειτικῆς ἀπορίας κατὰ τὸ
<span class="lb" data-page="18b.254" data-line="12" id="l18b.254.12"></span>πρᾶγμα φαινομένης, ὥστ’ ἐνίοτε πιθανὸν ἡμῖν δοκεῖ τὴν
<span class="lb" data-page="18b.254" data-line="13" id="l18b.254.13"></span>εἰκοστὴν ἡμέραν ὅρον θέσθαι τῶν ὀξέων, οὐ τὴν τεσσαρεσκαιδεκάτην
<span class="lb" data-page="18b.254" data-line="14" id="l18b.254.14"></span>οὔσης καὶ ἄλλης οὐ σμικρᾶς ἀπορίας κατὰ τὸ
<span class="lb" data-page="18b.254" data-line="15" id="l18b.254.15"></span>πρᾶγμα. τὸ γὰρ ὀξὺ νόσημα μετὰ μεγέθους τινὸς νοεῖται
<span class="lb" data-page="18b.254" data-line="16" id="l18b.254.16"></span>καὶ συνεχείας πυρετοῦ. τὸ γάρ τοι μὴ τοιοῦτον εἴ γε καὶ
<span class="lb" data-page="18b.254" data-line="17" id="l18b.254.17"></span>περὶ τὴν τεσσαρεσκαιδεκάτην ἡμέραν ἢ καὶ θᾶττον λυθείη,
<span class="pb" data-page="18b.255" id="p18b.255"></span>
<span class="lb" data-page="18b.255" data-line="1" id="l18b.255.1"></span>τῆς αὐτῆς προσηγορίας οὐκ ἀξιοῦμεν. αὗται μὲν οὖν αἱ
<span class="lb" data-page="18b.255" data-line="2" id="l18b.255.2"></span>διαφοραὶ καὶ τοσαῦται περὶ τῶν ὀξέων νοσημάτων εἰσὶ τῆς
<span class="lb" data-page="18b.255" data-line="3" id="l18b.255.3"></span>προθεσμίας, ἄλλαι δὲ περὶ τῶν μετὰ τὴν εἰκοστὴν ἡμέραν
<span class="lb" data-page="18b.255" data-line="4" id="l18b.255.4"></span>κρισίμων, εἰς πλάτος ἱκανὸν ἐκτεταμένων. κἀκείνων δ’ εὔλογον
<span class="lb" data-page="18b.255" data-line="5" id="l18b.255.5"></span>οἶμαι τὰ μὲν ἄχρι τῆς τεσσαρακοστῆς ἡμέρας προϊόντα
<span class="lb" data-page="18b.255" data-line="6" id="l18b.255.6"></span>κατά τινα διαφορὰν ἰδίαν τίθεσθαι, τὰ δὲ ἀπὸ τούτων
<span class="lb" data-page="18b.255" data-line="7" id="l18b.255.7"></span>ἄχρι μηνῶν ἑπτὰ κατ’ ἄλλην διαφοράν. ὥσπερ γε καὶ
<span class="lb" data-page="18b.255" data-line="8" id="l18b.255.8"></span>τὰ ἐνιαύσια κατ’ ἄλλην αὖ πάλιν καὶ ταῦτα· καὶ
<span class="lb" data-page="18b.255" data-line="9" id="l18b.255.9"></span><span class="milestone ed1page" data-n="5.157" data-unit="ed1page" id="ed1page.5.157"></span>πρός γε τούτοις ἔτι τὰς συναριθμήσεις ἐτῶν οὐ μηνῶν
<span class="lb" data-page="18b.255" data-line="10" id="l18b.255.10"></span>ἔχοντα, ὅπερ οὖν ἀεὶ λέγω τὰ μὲν τοιαῦτα παραλειπτέον
<span class="lb" data-page="18b.255" data-line="11" id="l18b.255.11"></span>ἐστὶν, ἀσκητέον δὲ αὐτὸν ἱκανὸν εἶναι προγινώσκειν, ὁπότε
<span class="lb" data-page="18b.255" data-line="12" id="l18b.255.12"></span>λυθήσεται τὸ νόσημα. <span class="milestone ed2page" data-n="8.670" data-unit="ed2page" id="ed2page.8.670"></span>φαίνεται γοῦν ὁ Ἱπποκράτης
<span class="lb" data-page="18b.255" data-line="13" id="l18b.255.13"></span>ἐφ’ ἑνὸς εἴδους νοσήματος, ὃ καλεῖν εἴωθεν ἐμπύημα, τισὶ
<span class="lb" data-page="18b.255" data-line="14" id="l18b.255.14"></span>μὲν αὐτῶν τὴν εἰκοστὴν ἡμέραν ὅρον τῆς ῥήξεως τιθέμενος,
<span class="lb" data-page="18b.255" data-line="15" id="l18b.255.15"></span>ἐνίοις δὲ τὴν τριακοστὴν ἢ τεσσαρακοστὴν ἢ ἑξηκοστήν·
<span class="lb" data-page="18b.255" data-line="16" id="l18b.255.16"></span>ἐπιτρέψας οὖν τὰς προσηγορίας ἑτέροις ἐπ’ αὐτῶν τίθεσθαι
<span class="lb" data-page="18b.255" data-line="17" id="l18b.255.17"></span>τοῖς περὶ τὰ τοιαῦτα δεινοῖς αὐτὸς σπούδαζε προγινώσκειν
<span class="lb" data-page="18b.255" data-line="18" id="l18b.255.18"></span>εἰς ἥντινα τῶν προειρημένων ἡμερῶν ἡ προθεσμία τῆς
<span class="pb" data-page="18b.256" id="p18b.256"></span>
<span class="lb" data-page="18b.256" data-line="1" id="l18b.256.1"></span>ῥήξεως ἀφίξεται. τοῦτο δὲ εὑρήσεις διὰ δυοῖν ὥσπερ ὀργάνων
<span class="lb" data-page="18b.256" data-line="2" id="l18b.256.2"></span>ἐμπειρίας τε καὶ λόγου, τῆς μὲν ἐμπειρίας ἓν καὶ
<span class="lb" data-page="18b.256" data-line="3" id="l18b.256.3"></span>δεύτερον ἐμπύημα διδαξάσης ἐῤῥωγὸς, ἑκάτερον ἰδίᾳ προθεσμίᾳ
<span class="lb" data-page="18b.256" data-line="4" id="l18b.256.4"></span>τοῦ λόγου δὲ γινώσκοντος τήν τε τῆς ὕλης τῶν ἐμπυημάτων
<span class="lb" data-page="18b.256" data-line="5" id="l18b.256.5"></span>οὐσίαν, τό τε δραστικὸν αἴτιον αὐτῆς, τά τε
<span class="lb" data-page="18b.256" data-line="6" id="l18b.256.6"></span>τούτῳ συνεργοῦντα. θεασάμενος γάρ τις τὸ πρῶτον ἐμπύημα
<span class="lb" data-page="18b.256" data-line="7" id="l18b.256.7"></span>κατὰ τὴν τεσσαρακοστὴν ἡμέραν, εἰ τύχοι, ῥαγὲν, ὑπὸ
<span class="lb" data-page="18b.256" data-line="8" id="l18b.256.8"></span>τοῦ τοιοῦδε χυμοῦ γεγονὸς, οἷον ὅτι μετρίως ψυχροῦ καὶ
<span class="lb" data-page="18b.256" data-line="9" id="l18b.256.9"></span>καθ’ ὥραν ὡσαύτως μετρίως ψυχρὰν, ἡλικίαν τε καὶ χώραν
<span class="lb" data-page="18b.256" data-line="10" id="l18b.256.10"></span>καὶ φύσιν ὅλου τοῦ σώματος καὶ τοῦ πεπονθότος μορίου
<span class="lb" data-page="18b.256" data-line="11" id="l18b.256.11"></span>καὶ πάλιν ἕτερον θεασάμενος ἑξηκοσταῖον διεῤῥωγὸς, ἐπὶ
<span class="lb" data-page="18b.256" data-line="12" id="l18b.256.12"></span>ψυχροτέροις ἅπασι τοῖς προειρημένοις, εἶτ’ εἰ οὕτως ἔτυχεν
<span class="lb" data-page="18b.256" data-line="13" id="l18b.256.13"></span>εἰκοσταῖον ἐπὶ θερμοτέροις. ἐκ τούτων ὁρμώμενος ἱκανὸς
<span class="lb" data-page="18b.256" data-line="14" id="l18b.256.14"></span>ἔσται περὶ τῶν ἄλλων ἐμπυημάτων στοχάζεσθαι, σκοποῖς
<span class="lb" data-page="18b.256" data-line="15" id="l18b.256.15"></span>μὲν χρώμενος τοῖς ἐμπείρως ὁραθεῖσι, παραβάλλων δὲ ἐκείνοις
<span class="lb" data-page="18b.256" data-line="16" id="l18b.256.16"></span>τὰ νῦν γενόμενα κατὰ θερμότητα καὶ ψύξιν αὐτῶν τε
<span class="lb" data-page="18b.256" data-line="17" id="l18b.256.17"></span>τῶν μεταβαλλομένων χυμῶν καὶ τῆς ἀλλοιούσης αὐτοὺς αἰτίας
<span class="lb" data-page="18b.256" data-line="18" id="l18b.256.18"></span>δραστικῆς, ἥτις ἐστὶ τὸ ἔμφυτον θερμὸν, ὅσα τ’ ἄλλα
<span class="pb" data-page="18b.257" id="p18b.257"></span>
<span class="lb" data-page="18b.257" data-line="1" id="l18b.257.1"></span>ταύτῃ συνεργεῖ κατὰ χώραν καὶ ὥραν καὶ κατάστασιν. αὐτῆς
<span class="lb" data-page="18b.257" data-line="2" id="l18b.257.2"></span>δὲ τῆς δραστικῆς αἰτίας τὸ μέγεθος ἔκ τε τῆς ἡλικίας
<span class="lb" data-page="18b.257" data-line="3" id="l18b.257.3"></span>τεκμαιρόμενος ἔτι τε τῆς ἰδίας φύσεως αὐτοῦ καὶ τοῦ μορίου
<span class="lb" data-page="18b.257" data-line="4" id="l18b.257.4"></span>καθ’ ὃ συνέβη τὴν ἐκπύησιν γίνεσθαι καὶ τῶν ἄλλων
<span class="lb" data-page="18b.257" data-line="5" id="l18b.257.5"></span>σημείων, ὅσα ῥώμην τε καὶ ἀῤῥωστίαν ἐνδείκνυται τῆς κατὰ
<span class="lb" data-page="18b.257" data-line="6" id="l18b.257.6"></span>τὰς ἀρτηρίας τε καὶ φλέβας δυνάμεως. ὁ γὰρ μηδὲν τούτων
<span class="lb" data-page="18b.257" data-line="7" id="l18b.257.7"></span>ἐπιστάμενος, ἀλλὰ περιμένων ἐκ παρατηρήσεως διδαχθῆναι
<span class="lb" data-page="18b.257" data-line="8" id="l18b.257.8"></span>περὶ πάντων τῶν ἐμπυημάτων ἐτῶν εἰς τοῦτο χιλίων
<span class="lb" data-page="18b.257" data-line="9" id="l18b.257.9"></span>χρόνος οὐκ ἐξαρκέσει, ὥσπερ αὖ πάλιν ὁ πρὸς τὴν
<span class="lb" data-page="18b.257" data-line="10" id="l18b.257.10"></span>ἔμφυτον ἀποβλέπων θερμασίαν ὁπόση τις ἐστι καὶ ταύτῃ
<span class="lb" data-page="18b.257" data-line="11" id="l18b.257.11"></span>παραβάλλων τὴν φύσιν τῶν πεφθησομένων χυμῶν ὁδὸν ἔχει
<span class="lb" data-page="18b.257" data-line="12" id="l18b.257.12"></span>τῆς εὑρέσεως οὗ ζητῶν τυγχάνει πράγματος. οὗτος οὖν
<span class="lb" data-page="18b.257" data-line="13" id="l18b.257.13"></span>ἐστιν ὁ δυνάμενος ἐξ ὧν οἶδε καὶ περὶ ὧν οὐκ οἶδε τεκμαίρεσθαι
<span class="lb" data-page="18b.257" data-line="14" id="l18b.257.14"></span>τεχνικῶς. οὗτος ἐρεῖ μόνος ὡς περὶ μὲν τὴν εἰκοστὴν
<span class="lb" data-page="18b.257" data-line="15" id="l18b.257.15"></span>ἡμέραν ἐκπυήσει τόδε τι, περὶ δὲ τὴν τριακοστὴν τόδε
<span class="lb" data-page="18b.257" data-line="16" id="l18b.257.16"></span>τι καὶ ἐπὶ τῶν ἄλλων ὁμοίως οὐδὲν ἔτι προστιθέναι δεόμενος,
<span class="lb" data-page="18b.257" data-line="17" id="l18b.257.17"></span>εἴτ’ ὀξὺ χρὴ καλεῖν εἴτε χρόνιον εἴτ’ ἐκ μεταπτώσεως
<span class="pb" data-page="18b.258" id="p18b.258"></span>
<span class="lb" data-page="18b.258" data-line="1" id="l18b.258.1"></span>ὀξὺ τὸ νόσημα. ταῦτα γὰρ ἔργον ἐστὶ διακρίνειν, οὐκ
<span class="lb" data-page="18b.258" data-line="2" id="l18b.258.2"></span>ἰατρῶν νὴ Δία περὶ τὰ τῆς τέχνης ἔργα σπευδόντων, ἀλλὰ
<span class="lb" data-page="18b.258" data-line="3" id="l18b.258.3"></span>σοφιστῶν λόγοις σχολαζόντων, καὶ διὰ τοῦτο περὶ μὲν τῶν
<span class="lb" data-page="18b.258" data-line="4" id="l18b.258.4"></span>τοιούτων προβλημάτων ἐφ’ ὑψηλοῦ θρόνου καθήμενοι σεμνῶς
<span class="lb" data-page="18b.258" data-line="5" id="l18b.258.5"></span>πάνυ καταντλοῦσι λόγοις οἱ πολλοὶ τοὺς μαθητάς.
<span class="lb" data-page="18b.258" data-line="6" id="l18b.258.6"></span>ὁποῖον δέ τι γενήσεται τῷ κάμνοντι μᾶλλον αὐτοὺς λέληθεν
<span class="lb" data-page="18b.258" data-line="7" id="l18b.258.7"></span>ἢ τῆς θαλάττης χοαί. ἕτεροι δ’ ἔμπαλιν ἱκανοὶ μέν εἰσι
<span class="lb" data-page="18b.258" data-line="8" id="l18b.258.8"></span>καὶ διαγνῶναι τὰ νοσήματα καὶ προγνῶναι τὰ γενησόμενα,
<span class="lb" data-page="18b.258" data-line="9" id="l18b.258.9"></span>λέγειν δ’ οὐδὲν ἔχουσιν εἰς τὰ λογικὰ ζητήματα, κἀκ ταύτης
<span class="lb" data-page="18b.258" data-line="10" id="l18b.258.10"></span>τῆς αἰτίας ἄλλοι μὲν ἰατροὶ νομίζονται παρὰ τοῖς ἀνθρώποις,
<span class="lb" data-page="18b.258" data-line="11" id="l18b.258.11"></span>ἕτεροι δὲ σοφισταὶ καὶ λογιατροί· καλοῦσι γὰρ αὐτοὺς
<span class="lb" data-page="18b.258" data-line="12" id="l18b.258.12"></span>οὕτως· κἂν θεάσωνταί τινα βιβλίον ἀναγινώσκοντα καὶ
<span class="lb" data-page="18b.258" data-line="13" id="l18b.258.13"></span>λόγῳ χρώμενον εἰς ἑρμηνείαν τῶν χρησίμων φαρμάκων,
<span class="lb" data-page="18b.258" data-line="14" id="l18b.258.14"></span>ὑποπτεύουσι τοῦτον ἐκ τῶν λογιατρῶν εἶναι.
</p>
<span class="lb rule" data-page="18b.258" data-line="15" id="l18b.258.15"></span>
          </article>

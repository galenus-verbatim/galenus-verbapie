<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.13">
<span class="pb page1" data-page="18b.261" id="p18b.261"></span>
<span class="milestone ed1page page1" data-n="5.157" data-unit="ed1page" id="ed1page.5.157"></span>
<span class="milestone ed2page page1" data-n="8.671" data-unit="ed2page" id="ed2page.8.671"></span>
<span class="lb head" data-page="18b.261" data-line="5" id="l18b.261.5"></span>
            <blockquote class="quote lemma">
<span class="lb" data-page="18b.261" data-line="6" id="l18b.261.6"></span>Ὠτὸς δὲ ὀξείη ὀδύνη ξὺν πυρετῷ ξυνεχεῖ τε καὶ ἰσχυρῷ
<span class="lb" data-page="18b.261" data-line="7" id="l18b.261.7"></span>δεινόν. κίνδυνος γὰρ παραφρονῆσαι τὸν ἄνθρωπον καὶ
<span class="lb" data-page="18b.261" data-line="8" id="l18b.261.8"></span>ἀπολέσθαι. ὡς οὖν τουτέου τοῦ τρόπου σφαλεροῦ ἐόντος
<span class="lb" data-page="18b.261" data-line="9" id="l18b.261.9"></span>ταχέως δεῖ προσέχειν τὸν νόον καὶ τοῖσιν ἄλλοισι σημείοισι
<span class="lb" data-page="18b.261" data-line="10" id="l18b.261.10"></span>πᾶσιν ἀπὸ τῆς πρώτης ἡμέρης.
</blockquote>
<span class="lb rule" data-page="18b.261" data-line="11" id="l18b.261.11"></span>
            <p>
<span class="lb" data-page="18b.261" data-line="12" id="l18b.261.12"></span><span class="milestone ed2page" data-n="8.672" data-unit="ed2page" id="ed2page.8.672"></span><span class="milestone ed1page" data-n="5.158" data-unit="ed1page" id="ed1page.5.158"></span>Οὐδέποτε γίνεται ὀδύνη σφοδρὰ ἐπὶ
<span class="lb" data-page="18b.261" data-line="13" id="l18b.261.13"></span>τῶν φαινομένων τούτων ὤτων, οὔτ’ εἰ καὶ γένοιτο κίνδυνος
<span class="lb" data-page="18b.261" data-line="14" id="l18b.261.14"></span>ἀκολουθήσει, μήτ’ αὐτοῦ τι τοῦ μορίου κύριον ἔχοντος μήτε
<span class="lb" data-page="18b.261" data-line="15" id="l18b.261.15"></span>κυρίῳ τινὶ συνεχοῦς ὄντος. ἀλλ’ εἰώθασιν ὠταλγίας ὀνομάζειν,
<span class="lb" data-page="18b.261" data-line="16" id="l18b.261.16"></span>ὅταν ἐν τῷ βάθει κατὰ τὸν ἀκουστικὸν πόρον ἡ
<span class="lb" data-page="18b.261" data-line="17" id="l18b.261.17"></span>τῆς ὀδύνης αἴσθησις γένηται. τηνικαῦτα γὰρ αὐτὸ πάσχει
<span class="lb" data-page="18b.261" data-line="18" id="l18b.261.18"></span>τὸ ἀκουστικὸν ὀνομαζόμενον νεῦρον, οὐ διὰ μακροῦ συνάπτον
<span class="pb" data-page="18b.262" id="p18b.262"></span>
<span class="lb" data-page="18b.262" data-line="1" id="l18b.262.1"></span>τῷ ἐγκεφάλῳ. εἰκότως οὖν ἀπόλλυνται πολλοὶ κατὰ
<span class="lb" data-page="18b.262" data-line="2" id="l18b.262.2"></span>τὰς σφοδρὰς ὠταλγίας εἰς συμπάθειαν ἐρχομένου τοῦ ἐγκεφάλου,
<span class="lb" data-page="18b.262" data-line="3" id="l18b.262.3"></span>διὸ καὶ παραφρονοῦσι τῶν καμνόντων ἔνιοι καὶ μέντοι
<span class="lb" data-page="18b.262" data-line="4" id="l18b.262.4"></span>καὶ ἀποθνήσκουσιν αὐτῶν τινες ἐξαίφνης ὃν τρόπον οἱ
<span class="lb" data-page="18b.262" data-line="5" id="l18b.262.5"></span>ἀπόπληκτοι, ὅταν ἐπὶ τὸν ἐγκέφαλον ἀφίκηται ἀθρόως τὸ
<span class="lb" data-page="18b.262" data-line="6" id="l18b.262.6"></span>τὴν ὠταλγίαν ἐργαζόμενον ῥεῦμα.
</p>
<span class="lb rule" data-page="18b.262" data-line="7" id="l18b.262.7"></span>
          </article>

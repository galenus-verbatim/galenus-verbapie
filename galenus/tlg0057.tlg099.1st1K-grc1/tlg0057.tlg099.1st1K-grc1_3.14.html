<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.14">
<span class="pb page1" data-page="18b.262" id="p18b.262"></span>
<span class="milestone ed1page page1" data-n="5.158" data-unit="ed1page" id="ed1page.5.158"></span>
<span class="milestone ed2page page1" data-n="8.672" data-unit="ed2page" id="ed2page.8.672"></span>
<span class="lb head" data-page="18b.262" data-line="8" id="l18b.262.8"></span>
            <blockquote class="quote lemma">
<span class="lb" data-page="18b.262" data-line="9" id="l18b.262.9"></span>Ἀπόλλυνται δὲ οἱ μὲν νεώτεροι τῶν ἀνθρώπων ἑβδομαῖοι
<span class="lb" data-page="18b.262" data-line="10" id="l18b.262.10"></span>καὶ ἔτι θᾶσσον ὑπὸ τοῦ νουσήματος τουτέου, οἱ δὲ γεραίτεροι
<span class="lb" data-page="18b.262" data-line="11" id="l18b.262.11"></span>πολλῷ βραδύτερον. οἵ τε γὰρ πυρετοὶ καὶ αἱ
<span class="lb" data-page="18b.262" data-line="12" id="l18b.262.12"></span>παραφροσύναι ἧσσον αὐτέοισιν ἐπιγίγνονται καὶ τὰ ὦτα
<span class="lb" data-page="18b.262" data-line="13" id="l18b.262.13"></span>διὰ τοῦτο φθάνει ἐκπυΐσκεσθαι. ἀλλὰ ταύτῃσι μὲν τῇσιν
<span class="lb" data-page="18b.262" data-line="14" id="l18b.262.14"></span>ἡλικίῃσιν ὑποστροφαὶ τοῦ νοσήματος ἐπιγινόμεναι ἀποκτείνουσι
<span class="lb" data-page="18b.262" data-line="15" id="l18b.262.15"></span>τοὺς πλείστους. οἱ δὲ νεώτεροι πρὶν ἐκπυῆσαι
<span class="lb" data-page="18b.262" data-line="16" id="l18b.262.16"></span>τὸ οὖς ἀπόλλυνται. ἐπήν γε ῥυῇ τὸ πῦον λευκὸν ἐκ τοῦ
<span class="lb" data-page="18b.262" data-line="17" id="l18b.262.17"></span>ὠτὸς, ἐλπὶς περιγενέσθαι τῷ νέῳ, ἤν τι καὶ ἄλλο χρηστὸν
<span class="lb" data-page="18b.262" data-line="18" id="l18b.262.18"></span>αὐτέῳ ἐπιγένηται σημεῖον.
</blockquote>
<span class="lb rule" data-page="18b.262" data-line="19" id="l18b.262.19"></span>
            <span class="pb" data-page="18b.263" id="p18b.263"></span>
            <p>
<span class="lb" data-page="18b.263" data-line="1" id="l18b.263.1"></span>Τοῖς νέοις τῶν ἀνθρώπων οἴ τε πυρετοὶ καὶ αἱ παραφροσύναι
<span class="lb" data-page="18b.263" data-line="2" id="l18b.263.2"></span>μᾶλλον γίνονται διὰ τὸ χολῶδες καὶ θερμὸν τῆς
<span class="lb" data-page="18b.263" data-line="3" id="l18b.263.3"></span>κράσεως. εἰκότως οὖν ἀπόλλυνται θᾶσσον ἢ ἐκπυΐσκονται
<span class="lb" data-page="18b.263" data-line="4" id="l18b.263.4"></span>τὰ ὦτα. τοῖς δὲ πρεσβύταις ὅσον μὲν ἐπὶ τούτοις ἧττον
<span class="lb" data-page="18b.263" data-line="5" id="l18b.263.5"></span>ὑπάρχει κινδυνεύειν. καὶ ὑποστροφαὶ δὲ αὐτοῖς γίνονται τῶν
<span class="lb" data-page="18b.263" data-line="6" id="l18b.263.6"></span>παθημάτων, ὅτι μὴ τελέως ἐκπέττεται διὰ τὴν ψυχρότητα
<span class="lb" data-page="18b.263" data-line="7" id="l18b.263.7"></span>τῆς κράσεως ὁ τὴν ὀδύνην ἐργαζόμενος χυμός. τὰ δ’ ἄλλα
<span class="lb" data-page="18b.263" data-line="8" id="l18b.263.8"></span>τῆς ῥήσεως ἱκανῶς ἐστι σαφῆ.
</p>
<span class="lb rule" data-page="18b.263" data-line="9" id="l18b.263.9"></span>
          </article>

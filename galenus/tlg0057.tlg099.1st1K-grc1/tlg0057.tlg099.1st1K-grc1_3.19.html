<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.19">
<span class="pb page1" data-page="18b.268" id="p18b.268"></span>
<span class="milestone ed1page page1" data-n="5.159" data-unit="ed1page" id="ed1page.5.159"></span>
<span class="milestone ed2page page1" data-n="8.674" data-unit="ed2page" id="ed2page.8.674"></span>
<span class="lb head" data-page="18b.268" data-line="15" id="l18b.268.15"></span>
            <blockquote class="quote lemma">
<span class="lb" data-page="18b.268" data-line="16" id="l18b.268.16"></span>Ἢν δὲ μήτε ἐν ἡμέρῃσι κρισίμοισιν ἀφανίζηται τὸ ἐρυσίπελας
<span class="lb" data-page="18b.268" data-line="17" id="l18b.268.17"></span>μήτε φύματος ξυστραφέντος ἐν τῷ ἔξω χωρίῳ ﻿
<span class="pb" data-page="18b.269" id="p18b.269"></span>
<span class="lb" data-page="18b.269" data-line="1" id="l18b.269.1"></span>μήτε πῦον ἀποβήσσῃ ῥηιδίως τε καὶ ἀπόνως ἔχειν δοκέει,
<span class="lb" data-page="18b.269" data-line="2" id="l18b.269.2"></span>θάνατον σημαίνει ἢ ὑποστροφὴν τοῦ ἐρυθήματος.
</blockquote>
<span class="lb rule" data-page="18b.269" data-line="3" id="l18b.269.3"></span>
            <p>
<span class="lb" data-page="18b.269" data-line="4" id="l18b.269.4"></span>Τὸ μὲν ἄνευ φύματος ἢ πτυσμάτων εὐπετῶς ἀναγομένων
<span class="lb" data-page="18b.269" data-line="5" id="l18b.269.5"></span>ἀφανισθῆναι τὸ ἐρυσίπελας ἢ τὸ ἔρευθος, ἑκατέρως γὰρ
<span class="lb" data-page="18b.269" data-line="6" id="l18b.269.6"></span>γέγραπται, πρόδηλον ὅπως ἔσται μοχθηρόν. τὸ δὲ μήτ’ ἐν
<span class="lb" data-page="18b.269" data-line="7" id="l18b.269.7"></span>ἡμέρῃσι κρισίμοισι ἄξιον ἐπισκέψασθαι πότερον οὕτως ἀκουστέον
<span class="lb" data-page="18b.269" data-line="8" id="l18b.269.8"></span>ἐστὶν ὡς ἂν ἐν κρισίμοις ἡμέραις ἀφανίζηται, μηδενὸς
<span class="lb" data-page="18b.269" data-line="9" id="l18b.269.9"></span>ἐσομένου μοχθηροῦ σημείου αὐτῷ ἢ οὒ, ἐξηγήσαντο γὰρ
<span class="lb" data-page="18b.269" data-line="10" id="l18b.269.10"></span><span class="milestone ed2page" data-n="8.675" data-unit="ed2page" id="ed2page.8.675"></span>αὐτὸ οὕτω τινὲς, ἢ συνάψαι χρὴ τοῦτο τοῖς ἐφεξῆς
<span class="lb" data-page="18b.269" data-line="11" id="l18b.269.11"></span>ὡς κἀκεῖνα βουλομένου τοῦ Ἱπποκράτους ἐν ἡμέρᾳ γίνεσθαι
<span class="lb" data-page="18b.269" data-line="12" id="l18b.269.12"></span>κρισίμῳ χάριν τῆς βεβαίας πίστεως, ὅπερ ἀληθέστερόν
<span class="lb" data-page="18b.269" data-line="13" id="l18b.269.13"></span>ἐστιν. ἐὰν γὰρ ἐν κρισίμοις ἡμέραις ἡ μετάστασις εἰς
<span class="lb" data-page="18b.269" data-line="14" id="l18b.269.14"></span>τὸν πνεύμονα γένηται, παλινδρομοῦντος ἔσω τοῦ ἐρυσιπέλατος,
<span class="lb" data-page="18b.269" data-line="15" id="l18b.269.15"></span>οὐ διαφορουμένου κατὰ τὴν ἐκτὸς ἐπιφάνειαν, οὐ μόνον
<span class="lb" data-page="18b.269" data-line="16" id="l18b.269.16"></span>οὐκ ἀγαθόν ἐστι τὸ τοιοῦτον, ἀλλὰ καὶ μέγιστον κακὸν,
<span class="lb" data-page="18b.269" data-line="17" id="l18b.269.17"></span>ἐκ τοῦ τῆς ἡμέρας πιστοῦ τὸ βέβαιον τῆς κακίας προσλαμβανόμενον.
<span class="lb" data-page="18b.269" data-line="18" id="l18b.269.18"></span>εἰ δὲ μετὰ τοῦ φῦμα μὲν ἐκτὸς γενέσθαι,
<span class="pb" data-page="18b.270" id="p18b.270"></span>
<span class="lb" data-page="18b.270" data-line="1" id="l18b.270.1"></span>ῥᾳδίως δ’ ἀποβήττειν, ἀπόλλυται τὸ ἐρυσίπελας ἢ τὸ ἐρύθημα,
<span class="lb" data-page="18b.270" data-line="2" id="l18b.270.2"></span>τηνικαῦτα θάνατον οὐκέτι προσδοκᾷν χρὴ τῷ κάμνοντι
<span class="lb" data-page="18b.270" data-line="3" id="l18b.270.3"></span>γενέσθαι.
</p>
<span class="lb rule" data-page="18b.270" data-line="4" id="l18b.270.4"></span>
          </article>

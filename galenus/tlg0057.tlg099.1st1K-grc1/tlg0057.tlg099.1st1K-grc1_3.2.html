<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.2">
<span class="pb page1" data-page="18b.236" id="p18b.236"></span>
<span class="milestone ed1page page1" data-n="5.154" data-unit="ed1page" id="ed1page.5.154"></span>
<span class="milestone ed2page page1" data-n="8.663" data-unit="ed2page" id="ed2page.8.663"></span>
<span class="lb head" data-page="18b.236" data-line="8" id="l18b.236.8"></span>
            <blockquote class="quote lemma">
<span class="lb" data-page="18b.236" data-line="9" id="l18b.236.9"></span>Οἵ τε γὰρ εὐηθέστατοι τῶν πυρετῶν καὶ ἐπὶ σημείων ἀσφαλεστάτων
<span class="lb" data-page="18b.236" data-line="10" id="l18b.236.10"></span>βεβῶτες τεταρταῖοι παύονται ἢ πρόσθεν, οἵ τε
<span class="lb" data-page="18b.236" data-line="11" id="l18b.236.11"></span>κακαηθέστατοι καὶ ἐπὶ σημείων δεινοτάτων γινόμενοι τεταρταῖοι
<span class="lb" data-page="18b.236" data-line="12" id="l18b.236.12"></span>κτείνουσιν ἢ πρόσθεν.
</blockquote>
<span class="lb rule" data-page="18b.236" data-line="13" id="l18b.236.13"></span>
            <p>
<span class="lb" data-page="18b.236" data-line="14" id="l18b.236.14"></span>Εὐήθεις ἄνθρωποι λέγονται μὲν καὶ οἱ κακοήθεις ἐν
<span class="lb" data-page="18b.236" data-line="15" id="l18b.236.15"></span>ὑποκρίσει τινὶ, καθάπερ καὶ ὁ πίθηκος καλλίας. λέγονται
<span class="lb" data-page="18b.236" data-line="16" id="l18b.236.16"></span>δὲ καὶ οἱ ἐπαινετὸν ἔχοντες τὸ ἦθος. ἀλλὰ τοῦ μὲν πρώτου
<span class="lb" data-page="18b.236" data-line="17" id="l18b.236.17"></span>παμπόλλη χρῆσίς ἐστι παρὰ τοῖς Ἕλλησι, τοῦ δὲ δευτέρου
<span class="lb" data-page="18b.236" data-line="18" id="l18b.236.18"></span>σπανιωτέρα. λέγουσι δ’ οὖν ποτε καὶ οὕτως οὐ τὸν
<span class="pb" data-page="18b.237" id="p18b.237"></span>
<span class="lb" data-page="18b.237" data-line="1" id="l18b.237.1"></span>εὐήθη μόνον, ἀλλὰ καὶ τὴν εὐήθειαν ἐπὶ τῆς εὖ τὸ ἦθος
<span class="lb" data-page="18b.237" data-line="2" id="l18b.237.2"></span>ἐχούσης διαθέσεως. Δείναρχος μὲν οὖν ἐν τῷ πρὸς Δάωνα
<span class="lb" data-page="18b.237" data-line="3" id="l18b.237.3"></span>οὕτως εἶπε· διοικῶν δὲ τὴν οὐσίαν αὑτοῦ Κεφαλίων μειρακιωδέστερον
<span class="lb" data-page="18b.237" data-line="4" id="l18b.237.4"></span>καὶ φύσει χρηστὸς ἦν καὶ εὐήθης. ὁ δὲ
<span class="lb" data-page="18b.237" data-line="5" id="l18b.237.5"></span>Δημοσθένης ἐν τῷ κατ’ Αἰσχίνου τοῖς δικασταῖς διαλεγόμενος
<span class="lb" data-page="18b.237" data-line="6" id="l18b.237.6"></span>ἔφη· νῦν δὲ διὰ τὴν ὑμετέραν εὐήθειαν καὶ πρᾳότητα
<span class="lb" data-page="18b.237" data-line="7" id="l18b.237.7"></span>εὐθύνας δίδωσι καὶ ταῦτα ὁπηνίκα βούλεται. Πλάτων
<span class="lb" data-page="18b.237" data-line="8" id="l18b.237.8"></span>δὲ ἐν τῷ τρίτῳ τῆς πολιτείας φησίν· εὐλογία ἄρα καὶ εὐαρμοστία
<span class="lb" data-page="18b.237" data-line="9" id="l18b.237.9"></span>καὶ εὐσχημοσύνη καὶ εὐρυθμία καὶ εὐήθεια ἀκολουθεῖ.
<span class="lb" data-page="18b.237" data-line="10" id="l18b.237.10"></span>οὐχὶ ἄνοιαν οὖσαν ὑποκοριζόμενος τὴν καλουμένην
<span class="lb" data-page="18b.237" data-line="11" id="l18b.237.11"></span>εὐήθειαν, <span class="milestone ed2page" data-n="8.664" data-unit="ed2page" id="ed2page.8.664"></span>ἀλλὰ τὴν ὡς ἀληθῶς εὖ τε καὶ καλῶς
<span class="lb" data-page="18b.237" data-line="12" id="l18b.237.12"></span>τὸ ἦθος κατεσκευασμένην διάνοιαν. οὕτως οὖν καὶ τὸν εὐήθη
<span class="lb" data-page="18b.237" data-line="13" id="l18b.237.13"></span>κατὰ τὸν Εὐθύδημον εἶπεν ἐπὶ τοῦ τὸ ἦθος ἔχοντος
<span class="lb" data-page="18b.237" data-line="14" id="l18b.237.14"></span>ἁπλοῦν καὶ κεκοσμημένον καὶ ὡς ἐθαύμασεν, οὗτός ἐστι νέος
<span class="lb" data-page="18b.237" data-line="15" id="l18b.237.15"></span>τε καὶ εὐήθης. ἀρκεῖ ταῦτα παραδείγματος ἕνεκεν πρὸς τὸ
<span class="lb" data-page="18b.237" data-line="16" id="l18b.237.16"></span>γνῶναί σε τὴν τῶν Ἑλλήνων συνήθειαν ἐπί τε τῷ τῆς
<span class="pb" data-page="18b.238" id="p18b.238"></span>
<span class="lb" data-page="18b.238" data-line="1" id="l18b.238.1"></span>εὐηθείας ὀνόματι καὶ τοῦ εὐήθους κατὰ διττὸν σημαινόμενον
<span class="lb" data-page="18b.238" data-line="2" id="l18b.238.2"></span>γεγενημένην· καὶ νῦν ὁ Ἱπποκράτης κατὰ τὸ ἕτερον
<span class="lb" data-page="18b.238" data-line="3" id="l18b.238.3"></span>αὐτῶν εἶπε τοὺς πυρετοὺς εὐηθεστάτους ἐν ἴσῳ τῷ ἐπιεικεστάτους
<span class="lb" data-page="18b.238" data-line="4" id="l18b.238.4"></span>καὶ ἁπλουστάτους καὶ μηδὲν ἔχοντας κακόηθες.
<span class="lb" data-page="18b.238" data-line="5" id="l18b.238.5"></span>καὶ ὅταν τὰ τῆς ἀσφαλείας σημεῖα παρῇ, τῆς πρώτης τετράδος
<span class="lb" data-page="18b.238" data-line="6" id="l18b.238.6"></span>οὐκ ἂν ἐξωτέρω προέλθοιεν, ἀλλ’ ἤτοι κατ’ αὐτὴν ἢ
<span class="lb" data-page="18b.238" data-line="7" id="l18b.238.7"></span>θᾶσσον παύσονται. κατὰ δὲ τὸν αὐτὸν τρόπον καὶ οἱ κακοήθεις
<span class="lb" data-page="18b.238" data-line="8" id="l18b.238.8"></span>πυρετοὶ καὶ μετὰ σημείων ὀλεθρίων γενόμενοι τεταρταῖοι
<span class="lb" data-page="18b.238" data-line="9" id="l18b.238.9"></span>κτείνουσιν ἢ πρόσθεν. εὔδηλος οὖν ἐστι καὶ τὴν
<span class="lb" data-page="18b.238" data-line="10" id="l18b.238.10"></span>τρίτην ἡμέραν ἐν ταῖς κρισίμοις τάττων ἐν τῷ φάναι· τεταρταῖοι
<span class="lb" data-page="18b.238" data-line="11" id="l18b.238.11"></span>παύονται ἢ πρόσθεν. οὕτω δὲ κἀν τῷ πρώτῳ
<span class="lb" data-page="18b.238" data-line="12" id="l18b.238.12"></span>τῶν ἐπιδημιῶν ἐγίνωσκεν, ἐν ταῖς κρισίμοις ἡμέραις πρώτην
<span class="lb" data-page="18b.238" data-line="13" id="l18b.238.13"></span>γράψας τὴν τρίτην. ἀσφαλέστατα δὲ σημεῖα λέγει τὰ
<span class="lb" data-page="18b.238" data-line="14" id="l18b.238.14"></span>κατὰ μέρος ἐπῃνημένα πρὸς αὐτοῦ μεγάλως, ὧν καὶ μετ’
<span class="lb" data-page="18b.238" data-line="15" id="l18b.238.15"></span>ὀλίγον ὀνομαστὶ μνημονεύσει παραδείγματος ἕνεκα.
</p>
<span class="lb rule" data-page="18b.238" data-line="16" id="l18b.238.16"></span>
          </article>

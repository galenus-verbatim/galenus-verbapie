<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.21">
<span class="pb page1" data-page="18b.270" id="p18b.270"></span>
<span class="milestone ed1page page1" data-n="5.159" data-unit="ed1page" id="ed1page.5.159"></span>
<span class="milestone ed2page page1" data-n="8.675" data-unit="ed2page" id="ed2page.8.675"></span>
<span class="lb head" data-page="18b.270" data-line="14" id="l18b.270.14"></span>
            <blockquote class="quote lemma">
<span class="lb" data-page="18b.270" data-line="15" id="l18b.270.15"></span>Οἱ δὲ γαργαρεῶνες ἐπικίνδυνοι καὶ ἀποτάμνεσθαι καὶ ἀποσχάζεσθαι
<span class="lb" data-page="18b.270" data-line="16" id="l18b.270.16"></span>καὶ καίεσθαι, ἔστ’ ἂν ἐρυθροί τε ὦσι καὶ μεγάλοι·
<span class="lb" data-page="18b.270" data-line="17" id="l18b.270.17"></span>καὶ γὰρ φλεγμοναὶ ἐπιγίνονται τουτέοισι καὶ αἱμοῤῥαγίαι.
<span class="lb" data-page="18b.270" data-line="18" id="l18b.270.18"></span>ἀλλὰ χρὴ τὰ τοιαῦτα τοῖσιν ἄλλοισι μηχανήμασι
<span class="lb" data-page="18b.270" data-line="19" id="l18b.270.19"></span>κατισχναίνειν πειρᾶσθαι ἐν τουτέῳ τῷ χρόνῳ.
<span class="pb" data-page="18b.271" id="p18b.271"></span>
<span class="lb" data-page="18b.271" data-line="1" id="l18b.271.1"></span>ὁκόταν δὲ ἀποκριθῇ ἤδη πᾶν, ὃ δὴ σταφυλὴν καλέουσι,
<span class="lb" data-page="18b.271" data-line="2" id="l18b.271.2"></span>καὶ γένηται τὸ μὲν ἄκρον τοῦ γαργαρεῶνος μεῖζόν τε καὶ
<span class="lb" data-page="18b.271" data-line="3" id="l18b.271.3"></span>περιφερὲς, τὸ δὲ ἀνωτέρω λεπτότερον, ἐν τουτέῳ τῷ καιρῷ
<span class="lb" data-page="18b.271" data-line="4" id="l18b.271.4"></span>ἀσφαλὲς διαχειρίζειν. ἄμεινον δὲ καὶ ὑποκενώσαντα τὴν
<span class="lb" data-page="18b.271" data-line="5" id="l18b.271.5"></span>κοιλίην τῇ χειρουργίῃ χρέεσθαι, ἢν ὅ τε χρόνος ξυγχωρέῃ
<span class="lb" data-page="18b.271" data-line="6" id="l18b.271.6"></span>καὶ μὴ ἀποπνίγηται ὁ ἄνθρωπος.
</blockquote>
<span class="lb rule" data-page="18b.271" data-line="7" id="l18b.271.7"></span>
            <p>
<span class="lb" data-page="18b.271" data-line="8" id="l18b.271.8"></span>Προγνωστικῷ θεωρήματι μέμικται θεραπευτικόν τι
<span class="lb" data-page="18b.271" data-line="9" id="l18b.271.9"></span>σμικρὸν, οὖ χωρὶς οὐχ οἶόν τε ἦν ἀσφαλῶς διδαχθῆναι τὸ
<span class="lb" data-page="18b.271" data-line="10" id="l18b.271.10"></span>προγνωστικόν. τοὺς γάρ τοι γαργαρεῶνας εἰ φλεγμαίνοντας
<span class="lb" data-page="18b.271" data-line="11" id="l18b.271.11"></span>ἀποτέμνοις ἢ ἀποσχάζοις, ἀκολουθήσουσιν αἱ αἱμοῤῥαγίαι
<span class="lb" data-page="18b.271" data-line="12" id="l18b.271.12"></span>τε καὶ φλεγμοναί· ὅταν δ’ ἀποκριθῇ ὃ δὴ σταφυλὴν καλοῦσι
<span class="lb" data-page="18b.271" data-line="13" id="l18b.271.13"></span>καὶ γένηται τὸ μὲν ἄκρον τοῦ γαργαρεῶνος μεῖζόν
<span class="lb" data-page="18b.271" data-line="14" id="l18b.271.14"></span>τε καὶ περιφερὲς, τὸ δ’ ἄνω λεπτότερον, ἐν τούτῳ τῷ καιρῷ
<span class="lb" data-page="18b.271" data-line="15" id="l18b.271.15"></span>ἀσφαλὲς διαχειρίζειν καὶ μάλιστα τῆς κοιλίας προϋπελθούσης
<span class="lb" data-page="18b.271" data-line="16" id="l18b.271.16"></span>δαψιλῶς εἴτ’ οὖν αὐτομάτως εἴτε κατὰ πρόνοιαν
<span class="lb" data-page="18b.271" data-line="17" id="l18b.271.17"></span>τοῦ ἰατροῦ.
</p>
<span class="lb rule" data-page="18b.271" data-line="18" id="l18b.271.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.23">
<span class="pb page1" data-page="18b.272" id="p18b.272"></span>
<span class="milestone ed1page page1" data-n="5.159" data-unit="ed1page" id="ed1page.5.159"></span>
<span class="milestone ed2page page1" data-n="8.676" data-unit="ed2page" id="ed2page.8.676"></span>
<span class="lb head" data-page="18b.272" data-line="14" id="l18b.272.14"></span>
            <blockquote class="quote lemma">
<span class="lb" data-page="18b.272" data-line="15" id="l18b.272.15"></span>Ὅστις δ’ ἂν τῶν πυρετῶν μηκύνῃ περιεστικῶς διακειμένου
<span class="lb" data-page="18b.272" data-line="16" id="l18b.272.16"></span>τοῦ ἀνθρώπου μήτε ὀδύνης ἐχούσης διὰ φλεγμονήν τινα
<span class="lb" data-page="18b.272" data-line="17" id="l18b.272.17"></span>μήτε διὰ πρόφασιν ἄλλην μηδεμίην ἐμφανέα, τουτέῳ προσδέχεσθαι
<span class="lb" data-page="18b.272" data-line="18" id="l18b.272.18"></span>ἀπόστασιν, μετ’ οἰδήματός τε καὶ ὀδύνης εἴς τι
<span class="lb" data-page="18b.272" data-line="19" id="l18b.272.19"></span>τῶν ἄρθρων καὶ οὐχ ἧσσον τῶν κάτω.
</blockquote>
<span class="lb rule" data-page="18b.272" data-line="20" id="l18b.272.20"></span>
            <span class="pb" data-page="18b.273" id="p18b.273"></span>
            <p>
<span class="lb" data-page="18b.273" data-line="1" id="l18b.273.1"></span>Ἃ διὰ τῶν ἔμπροσθεν εἶπε κατὰ μέρος περὶ πρώτων
<span class="lb" data-page="18b.273" data-line="2" id="l18b.273.2"></span>μὲν τῶν καθ’ ὑποχόνδρια, δευτέρων δὲ τῶν κατὰ θώρακα
<span class="lb" data-page="18b.273" data-line="3" id="l18b.273.3"></span>καὶ πνεύμονα, ταῦτα νῦν ἐπαναλαβὼν ἀπεφήνατο καθόλου.
<span class="lb" data-page="18b.273" data-line="4" id="l18b.273.4"></span>τρίτης γὰρ οὔσης τῆς αἰτίας τοῦ μηκύνειν τοὺς
<span class="lb" data-page="18b.273" data-line="5" id="l18b.273.5"></span>πυρετοὺς ἢ διά τι μόριον πεπονθὸς δυσιάτως ἢ διὰ χυμοὺς
<span class="lb" data-page="18b.273" data-line="6" id="l18b.273.6"></span>ὠμοὺς καὶ παχεῖς καὶ ἀπέπτους ἢ διά τι τῶν ἡμαρτημένων,
<span class="lb" data-page="18b.273" data-line="7" id="l18b.273.7"></span>ἐὰν μήτε μόριον ᾖ πεπονθὸς ἢ ἄλλο τι μηδὲν αἴτιον ἤτοι
<span class="lb" data-page="18b.273" data-line="8" id="l18b.273.8"></span>τοῦ κάμνοντος ἁμαρτάνοντος ἢ τῶν θεραπευόντων αὐτὸν ἢ
<span class="lb" data-page="18b.273" data-line="9" id="l18b.273.9"></span>διά τι τῶν ἔξωθεν, οἶον ὥραν, χώραν, κατάστασιν, οἴκησιν
<span class="lb" data-page="18b.273" data-line="10" id="l18b.273.10"></span>μοχθηρὰν, ὀχλήσεις, φροντίδας, λύπας, λείπεται
<span class="lb" data-page="18b.273" data-line="11" id="l18b.273.11"></span><span class="milestone ed1page" data-n="5.160" data-unit="ed1page" id="ed1page.5.160"></span>τοῦτον ἐπὶ χυμοῖς ὠμοῖς καὶ δυσπέπτοις μηκύνειν. τούτους
<span class="lb" data-page="18b.273" data-line="12" id="l18b.273.12"></span>οὖν εἴωθεν ἡ φύσις εἰς τὴν τῶν ἀκυρωτέρων μορίων ἀποτίθεσθαι
<span class="lb" data-page="18b.273" data-line="13" id="l18b.273.13"></span>χώραν, ὅταν μὴ δυνηθῇ δι’ ἐκκρίσεως ἔξω τοῦ
<span class="lb" data-page="18b.273" data-line="14" id="l18b.273.14"></span>σώματος ἀπώσασθαι. λέλεκται γὰρ ἤδη πολλάκις ὡς οἱ
<span class="lb" data-page="18b.273" data-line="15" id="l18b.273.15"></span>θερμότεροί τε καὶ λεπτότεροι τοῦ σώματος χυμοὶ πρὸς τὰς
<span class="lb" data-page="18b.273" data-line="16" id="l18b.273.16"></span>ἐκκρίσεις εἰσὶν ἐπιτηδειότατοι, τοὺς δ’ ὠμοὺς καὶ παχεῖς
<span class="lb" data-page="18b.273" data-line="17" id="l18b.273.17"></span>ἤτοι δι’ ἀποστάσεως ἢ κατὰ σύμπεψιν ἡ φύσις ἰᾶται, καὶ ﻿
<span class="pb" data-page="18b.274" id="p18b.274"></span>
<span class="lb" data-page="18b.274" data-line="1" id="l18b.274.1"></span>αὐτὸ δὲ τοῦτο τὸ κατὰ σύμπεψιν ἔκκρισίς τίς ἐστι δι’ οὔρων
<span class="lb" data-page="18b.274" data-line="2" id="l18b.274.2"></span>γινομένη τὰ πολλὰ, σπανίως δέ ποτε καὶ κατὰ γαστέρα.
</p>
<span class="lb rule" data-page="18b.274" data-line="3" id="l18b.274.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.24">
<span class="pb page1" data-page="18b.274" id="p18b.274"></span>
<span class="milestone ed1page page1" data-n="5.160" data-unit="ed1page" id="ed1page.5.160"></span>
<span class="milestone ed2page page1" data-n="8.676" data-unit="ed2page" id="ed2page.8.676"></span>
<span class="lb head" data-page="18b.274" data-line="4" id="l18b.274.4"></span>
            <blockquote class="quote lemma">
<span class="lb" data-page="18b.274" data-line="5" id="l18b.274.5"></span>Μᾶλλον δὲ γίνονται καὶ ἐν ἐλάσσονι χρόνῳ αἱ τοιαῦται ἀποστάσιες
<span class="lb" data-page="18b.274" data-line="6" id="l18b.274.6"></span>τοῖσι νεωτέροισι τριήκοντα ἐτέων.
</blockquote>
<span class="lb rule" data-page="18b.274" data-line="7" id="l18b.274.7"></span>
            <p>
<span class="lb" data-page="18b.274" data-line="8" id="l18b.274.8"></span>Εἴρηται πολλάκις ὡς αἱ μὲν ἐκ τῶν θερμοτέρων χυμῶν
<span class="lb" data-page="18b.274" data-line="9" id="l18b.274.9"></span>νόσοι μετὰ τῆς τοῦ κάμνοντος δυνάμεως ἰσχυροτέρας
<span class="lb" data-page="18b.274" data-line="10" id="l18b.274.10"></span>δι’ ἐκκρίσεως κρίνονται. ταύταις δέ εἰσιν ἐναντίαι διαθέσεις,
<span class="lb" data-page="18b.274" data-line="11" id="l18b.274.11"></span>ἐφ’ ὧν ἥ τε δύναμις ἀσθενὴς, οἵ τε χυμοὶ ψυχροὶ,
<span class="lb" data-page="18b.274" data-line="12" id="l18b.274.12"></span>μήτ’ ἐκκρίσει μήτ’ ἀποστάσει κρινόμεναι, ἀλλ’ ἤτοι διαφθείρουσαι
<span class="lb" data-page="18b.274" data-line="13" id="l18b.274.13"></span>τοὺς κάμνοντας ἢ χρόνῳ παμπόλλῳ μόλις πεττόμεναι.
<span class="lb" data-page="18b.274" data-line="14" id="l18b.274.14"></span>μέσαι δ’ ἀμφοῖν εἰσιν αἱ δι’ ἀποστάσεως κρινόμεναι,
<span class="lb" data-page="18b.274" data-line="15" id="l18b.274.15"></span>καθ’ ἃς τῶν εἰρημένων ἀντιθέσεων δυοῖν τὸ μὲν
<span class="lb" data-page="18b.274" data-line="16" id="l18b.274.16"></span>ἕτερον ἐκ τῆς ἑτέρας ἐστὶ, τὸ δὲ ἕτερον ἐκ τῆς λοιπῆς. αἱ
<span class="lb" data-page="18b.274" data-line="17" id="l18b.274.17"></span>μὲν γὰρ ἀντιθέσεις αἱ δύο κατὰ μὲν τὴν τῶν χυμῶν φύσιν
<span class="lb" data-page="18b.274" data-line="18" id="l18b.274.18"></span>ἐστὶν ἡ ἑτέρα, κατὰ δὲ τὴν δύναμιν ἡ ἑτέρα, καθ’ ἑκάτερον
<span class="pb" data-page="18b.275" id="p18b.275"></span>
<span class="lb" data-page="18b.275" data-line="1" id="l18b.275.1"></span>δὲ αὐτῶν ἀλλήλοις ἀντίκεινται δύο, κατὰ μὲν τὴν τῶν
<span class="lb" data-page="18b.275" data-line="2" id="l18b.275.2"></span>χυμῶν οἱ θερμοὶ τοῖς ψυχροῖς, κατὰ δὲ τὴν τῆς δυνάμεως
<span class="lb" data-page="18b.275" data-line="3" id="l18b.275.3"></span>ἡ ἀσθενὴς τῇ ἰσχυρᾷ. <span class="milestone ed2page" data-n="8.677" data-unit="ed2page" id="ed2page.8.677"></span>ἐὰν μὲν οὖν οἱ χυμοὶ θερμοὶ
<span class="lb" data-page="18b.275" data-line="4" id="l18b.275.4"></span>τύχωσιν ὄντες, οὐ χρὴ τὴν δύναμιν ὑπάρχειν ἰσχυρὰν,
<span class="lb" data-page="18b.275" data-line="5" id="l18b.275.5"></span>εἰ μέλλει γενήσεσθαί τις ἀπόστασις. εἰ δὲ ψυχροὶ, δυνάμεως
<span class="lb" data-page="18b.275" data-line="6" id="l18b.275.6"></span>ἰσχυρᾶς αὐτοῖς δεῖ πρὸς τὰς ἀποστάσεις. ἡ διάγνωσις
<span class="lb" data-page="18b.275" data-line="7" id="l18b.275.7"></span>δὲ τῆς δυνάμεως ἡ μὲν οἰκειοτάτη καθ’ ἑκάστην αὐτῶν εἴρηται
<span class="lb" data-page="18b.275" data-line="8" id="l18b.275.8"></span>πρόσθεν ἀπὸ τῶν ἐνεργειῶν, ἡ δὲ ἀπὸ τῆς ἡλικίας
<span class="lb" data-page="18b.275" data-line="9" id="l18b.275.9"></span>κατὰ νεότητά τε καὶ γῆράς ἐστι, περὶ ἧς νῦν ὁ Ἱπποκράτης
<span class="lb" data-page="18b.275" data-line="10" id="l18b.275.10"></span>διορίζεται καί φησι, μᾶλλον δὲ γίνεσθαι καὶ θᾶσσον
<span class="lb" data-page="18b.275" data-line="11" id="l18b.275.11"></span>τὰς τοιαύτας ἀποστάσεις τοῖς νεωτέροις ἐτῶν τριάκοντα, τοῖς
<span class="lb" data-page="18b.275" data-line="12" id="l18b.275.12"></span>δὲ τούτων πρεσβυτέροις, οὐ μὴν ἤδη πω γέρουσιν ἧττόν τε
<span class="lb" data-page="18b.275" data-line="13" id="l18b.275.13"></span>γίνονται καὶ χρόνῳ πλείονι. τοῖς δὲ γέρουσιν ἥκιστα γίνονται,
<span class="lb" data-page="18b.275" data-line="14" id="l18b.275.14"></span>μεμνημένων ἡμῶν τῆς ἀρχῆς ὅλου τοῦ λόγου, καθ’
<span class="lb" data-page="18b.275" data-line="15" id="l18b.275.15"></span>ὃν ὁ Ἱπποκράτης εἶπεν, ὅστις δ’ ἂν τῶν πυρετῶν μηκύνῃ,
<span class="lb" data-page="18b.275" data-line="16" id="l18b.275.16"></span>περιεστικῶς διακειμένου τοῦ ἀνθρώπου, μήτε ὀδύνης ἐχούσης
<span class="lb" data-page="18b.275" data-line="17" id="l18b.275.17"></span>διὰ φλεγμονὴν ἢ δι’ ἄλλην τινὰ πρόφασιν ἐμφανέα.
<span class="lb" data-page="18b.275" data-line="18" id="l18b.275.18"></span>τούτων οὖν ἡμᾶς ἀναμιμνήσκων ἔφη τὰς τοιαύτας ἀποστάσεις
<span class="lb" data-page="18b.275" data-line="19" id="l18b.275.19"></span>ἔσεσθαι τοῖς νεωτέροις μᾶλλον.
</p>
<span class="lb rule" data-page="18b.275" data-line="20" id="l18b.275.20"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.26">
<span class="pb page1" data-page="18b.277" id="p18b.277"></span>
<span class="milestone ed1page page1" data-n="5.160" data-unit="ed1page" id="ed1page.5.160"></span>
<span class="milestone ed2page page1" data-n="8.677" data-unit="ed2page" id="ed2page.8.677"></span>
<span class="lb head" data-page="18b.277" data-line="1" id="l18b.277.1"></span>
            <blockquote class="quote lemma">
<span class="lb" data-page="18b.277" data-line="2" id="l18b.277.2"></span>Τοῖσι δὲ γεραιτέροισιν ἧσσον γίνονται, πολυχρονιωτέρου
<span class="lb" data-page="18b.277" data-line="3" id="l18b.277.3"></span>ἐόντος τοῦ πυρετοῦ.
</blockquote>
<span class="lb rule" data-page="18b.277" data-line="4" id="l18b.277.4"></span>
            <p>
<span class="lb" data-page="18b.277" data-line="5" id="l18b.277.5"></span>Δεόντως, ἐπειδὴ καὶ τοῖς ἀποστάσει τινὶ μέλλουσι κρίνεσθαι
<span class="lb" data-page="18b.277" data-line="6" id="l18b.277.6"></span>τὴν δύναμιν τόνον ἔχειν τινὰ προσήκει καὶ μὴ
<span class="lb" data-page="18b.277" data-line="7" id="l18b.277.7"></span>παντάπασιν εἰς ἐσχάτην ἀτονίαν καταπεπτωκέναι. διὰ τοῦτ’
<span class="lb" data-page="18b.277" data-line="8" id="l18b.277.8"></span>οὖν εἰς ὅσον ἂν ἡλικίας προήκοιεν τὰς ἀποστάσεις ἧττον
<span class="lb" data-page="18b.277" data-line="9" id="l18b.277.9"></span>γενέσθαι συμβαίνει, τοῖς γέρουσι δὲ οὐχ ἧττον, ἀλλ’ ἥκιστα.
<span class="lb" data-page="18b.277" data-line="10" id="l18b.277.10"></span>νυνὶ δ’ οὐ τοὺς γέροντας ἁπλῶς εἶπεν, ἀλλὰ τοῖσι
<span class="lb" data-page="18b.277" data-line="11" id="l18b.277.11"></span>τριάκοντα ἔτεσι παραβάλλων, γεραιτέρους ὠνόμασε τοὺς τούτων
<span class="lb" data-page="18b.277" data-line="12" id="l18b.277.12"></span>πρεσβυτέρους. ὅτι δ’ οὕτω χρῆται τῇ τοῦ γεραιτέρου
<span class="lb" data-page="18b.277" data-line="13" id="l18b.277.13"></span>προσηγορίᾳ καὶ διὰ τῶν ἔμπροσθεν ἐδείχθη καὶ διὰ τῶν
<span class="lb" data-page="18b.277" data-line="14" id="l18b.277.14"></span>ἑξῆς οὐδὲν ἧττον φανεῖται.
</p>
<span class="lb rule" data-page="18b.277" data-line="15" id="l18b.277.15"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.27">
<span class="pb page1" data-page="18b.277" id="p18b.277"></span>
<span class="milestone ed1page page1" data-n="5.160" data-unit="ed1page" id="ed1page.5.160"></span>
<span class="milestone ed2page page1" data-n="8.677" data-unit="ed2page" id="ed2page.8.677"></span>
<span class="lb head" data-page="18b.277" data-line="16" id="l18b.277.16"></span>
            <blockquote class="quote lemma">
<span class="lb" data-page="18b.277" data-line="17" id="l18b.277.17"></span><span class="milestone ed2page" data-n="8.678" data-unit="ed2page" id="ed2page.8.678"></span>Χρὴ δὲ καὶ τὴν μὲν τοιαύτην ἀπόστασιν προσδέχεσθαι
<span class="lb" data-page="18b.277" data-line="18" id="l18b.277.18"></span>συνεχέος ἐόντος τοῦ πυρετοῦ· ἐς δὲ τεταρταῖον
<span class="lb" data-page="18b.277" data-line="19" id="l18b.277.19"></span>καταστήσεσθαι, ἢν διαλείπῃ τε καὶ καταλαμβάνῃ πεπλανημένον
<span class="pb" data-page="18b.278" id="p18b.278"></span>
<span class="lb" data-page="18b.278" data-line="1" id="l18b.278.1"></span>τρόπον καὶ ταῦτα ποιέων τῷ φθινοπώρῳ
<span class="lb" data-page="18b.278" data-line="2" id="l18b.278.2"></span>προσπελάσῃ.
</blockquote>
<span class="lb rule" data-page="18b.278" data-line="3" id="l18b.278.3"></span>
            <p>
<span class="lb" data-page="18b.278" data-line="4" id="l18b.278.4"></span>Εἴρηται κἀν τοῖς περὶ τῆς διαφορᾶς τῶν πυρετῶν, ὡς
<span class="lb" data-page="18b.278" data-line="5" id="l18b.278.5"></span>ἐπὶ τῶν μελαγχολικῶν χυμῶν γίνονται τεταρταῖοι. λέλεκται
<span class="lb" data-page="18b.278" data-line="6" id="l18b.278.6"></span>δὲ καὶ περὶ τῆς γενέσεως τοῦ χυμοῦ τοῦδε, διττῆς ὑπαρχούσης,
<span class="lb" data-page="18b.278" data-line="7" id="l18b.278.7"></span>ἔκ τε τοῦ παχέος αἵματος, ὅπερ ἀνάλογόν ἐστιν ἐν
<span class="lb" data-page="18b.278" data-line="8" id="l18b.278.8"></span>ταῖς φλεψὶ, τῇ κατὰ τοὺς πίθους τῶν οἴνων τρυγὶ καὶ τῆς
<span class="lb" data-page="18b.278" data-line="9" id="l18b.278.9"></span>ξανθῆς ὑπεροπτηθείσης. αὕτη μὲν οὖν ἡ μέλαινα χολὴ τά
<span class="lb" data-page="18b.278" data-line="10" id="l18b.278.10"></span>τ’ ἄλλα κακοήθης ἐστὶ καὶ διαβιβρώσκει τὰ μόρια καθ’
<span class="lb" data-page="18b.278" data-line="11" id="l18b.278.11"></span>ἅπερ ἂν τύχῃ πλείων ἀθροισθεῖσα. ἡ δ’ ἑτέρα μέλαινα
<span class="lb" data-page="18b.278" data-line="12" id="l18b.278.12"></span>πρᾳοτέρα τε ταύτης ἐστὶ καὶ μάλιστα ἐπειδὰν μήπω τύχῃ
<span class="lb" data-page="18b.278" data-line="13" id="l18b.278.13"></span>κεχρονικυῖα κατὰ τὸ ζῶον ἤ τινι θερμασίᾳ πλείονι καὶ
<span class="lb" data-page="18b.278" data-line="14" id="l18b.278.14"></span>παρὰ φύσιν ὡμιληκυῖα. τούτων οὖν οὕτως ἐχόντων ὅταν
<span class="lb" data-page="18b.278" data-line="15" id="l18b.278.15"></span>ὁ πυρετὸς ᾖ συνεχὴς, ὅπερ ἐστὶ μὴ παυόμενος εἰς ἀπυρεξίαν,
<span class="lb" data-page="18b.278" data-line="16" id="l18b.278.16"></span>εἰς τὰς προειρημένας ἀποστάσεις τρέπεται χρονίζων.
<span class="lb" data-page="18b.278" data-line="17" id="l18b.278.17"></span>ἐὰν δὲ διαλείπῃ, καὶ τοῦτ’ αὐτὸ μάλιστα γίνεται κατὰ τὴν
<span class="lb" data-page="18b.278" data-line="18" id="l18b.278.18"></span>τελευτὴν τοῦ θέρους, εἰκός ἐστι μεταπεσεῖν τὴν νόσον εἰς ﻿
<span class="pb" data-page="18b.279" id="p18b.279"></span>
<span class="lb" data-page="18b.279" data-line="1" id="l18b.279.1"></span>τεταρταίαν περίοδον. ὅσον γὰρ ἂν τῶν χυμῶν ζέσαν ὥρᾳ
<span class="lb" data-page="18b.279" data-line="2" id="l18b.279.2"></span>θέρους ἐν συνεχέσι πυρετοῖς ἐτελεύτησεν εἰς μέλαιναν χολὴν,
<span class="lb" data-page="18b.279" data-line="3" id="l18b.279.3"></span>ἐσβέσθη τρόπον τινὰ καὶ κατὰ τοῦτο τῆς πυρετώδους
<span class="lb" data-page="18b.279" data-line="4" id="l18b.279.4"></span>θερμότητος ὁ κάμνων ἀπηλλάγη καὶ μάλισθ’ ὅταν ἱδρῶτες
<span class="lb" data-page="18b.279" data-line="5" id="l18b.279.5"></span>ἐπιγίνωνται. ἀλλ’ ἐὰν μὴ φθάσῃ πως ἡ φύσις ἐκκρίνασα
<span class="lb" data-page="18b.279" data-line="6" id="l18b.279.6"></span>τὴν οἷον τέφραν τῶν ὑπεροπτηθέντων χυμῶν, αὕτη πάλιν
<span class="lb" data-page="18b.279" data-line="7" id="l18b.279.7"></span>μένουσα κατὰ τὸ σῶμα καὶ θερμαινομένη τινὰ σηπεδονώδη
<span class="lb" data-page="18b.279" data-line="8" id="l18b.279.8"></span>διάθεσιν ἐπικτᾶται καὶ τοῦθ’ ὅταν αὐτῇ γένηται ζέσασα
<span class="lb" data-page="18b.279" data-line="9" id="l18b.279.9"></span>πυρετὸν ἤγειρεν. ἐφ’ ᾧ πάλιν ἱδρῶτος γενομένου συνδιέπνευσε
<span class="lb" data-page="18b.279" data-line="10" id="l18b.279.10"></span>τούτῳ τὸ ζέσαν τῆς μελαίνης, εἶτ’ αὖθις ἕτερον
<span class="lb" data-page="18b.279" data-line="11" id="l18b.279.11"></span>ὑπόλειμμα ζέσαν αὖθις ἕτερον ἀνήγειρε πυρετόν. ἅτ’ οὖν
<span class="lb" data-page="18b.279" data-line="12" id="l18b.279.12"></span>μή πω μίαν ἔχοντος παντὸς τοῦ σώματος διάθεσιν, ἀλλ’ ἐν
<span class="lb" data-page="18b.279" data-line="13" id="l18b.279.13"></span>τισὶ μὲν μορίοις κινουμένης ἔτι τῆς μελαίνης, ἐν τισὶ δ’
<span class="lb" data-page="18b.279" data-line="14" id="l18b.279.14"></span>ἀκινήτου κειμένης, ἐν ἄλλοις δὲ σηπομένης ἢ ζεῖν ἀρχομένης,
<span class="lb" data-page="18b.279" data-line="15" id="l18b.279.15"></span>ἀτάκτους ἀναγκαῖόν ἐστι γίνεσθαι τοὺς <span class="milestone ed1page" data-n="5.161" data-unit="ed1page" id="ed1page.5.161"></span>πυρετούς.
<span class="lb" data-page="18b.279" data-line="16" id="l18b.279.16"></span>ὅταν δὲ ἐν ἁπάσαις ταῖς φλεψὶν ἡ αὐτὴ διάθεσις
<span class="lb" data-page="18b.279" data-line="17" id="l18b.279.17"></span>γένηται κρατούσης τῆς μελαίνης ὁ τεταρταῖος συνίσταται
<span class="lb" data-page="18b.279" data-line="18" id="l18b.279.18"></span>πυρετὸς καὶ μάλισθ’ ὅταν εἰς τὸ φθινόπωρον ἐκ τοῦ θέρους
<span class="pb" data-page="18b.280" id="p18b.280"></span>
<span class="lb" data-page="18b.280" data-line="1" id="l18b.280.1"></span>ἡ μεταβολὴ γινομένη τῆς μὲν ἔξω φορᾶς τε καὶ διαπνοῆς
<span class="lb" data-page="18b.280" data-line="2" id="l18b.280.2"></span>ἐπίσχῃ τοὺς χυμοὺς, ἔσω δ’ ἀποστρέφῃ πρὸς τὸ βάθος
<span class="lb" data-page="18b.280" data-line="3" id="l18b.280.3"></span>ἥντινα διάθεσιν ὁ χειμὼν διαδεξάμενος, ὡς ἂν ἐπιτείνων
<span class="lb" data-page="18b.280" data-line="4" id="l18b.280.4"></span>διὰ τὸ κρύος τὴν ἕσω φορὰν τῶν χυμῶν, ἄχρι πάλιν
<span class="lb" data-page="18b.280" data-line="5" id="l18b.280.5"></span>ἑτέρας μεταβολῆς γινομένης ἐπὶ τὸ θερμότερον, ἐν ᾧ κατέλαβε
<span class="lb" data-page="18b.280" data-line="6" id="l18b.280.6"></span>νόσημα, φυλάττει τὸ σῶμα.
</p>
<span class="lb rule" data-page="18b.280" data-line="7" id="l18b.280.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.30">
<span class="pb page1" data-page="18b.284" id="p18b.284"></span>
<span class="milestone ed1page page1" data-n="5.161" data-unit="ed1page" id="ed1page.5.161"></span>
<span class="milestone ed2page page1" data-n="8.680" data-unit="ed2page" id="ed2page.8.680"></span>
<span class="lb head" data-page="18b.284" data-line="7" id="l18b.284.7"></span>
            <blockquote class="quote lemma">
<span class="lb" data-page="18b.284" data-line="8" id="l18b.284.8"></span>Ὅστις δ’ ἂν ἐν πυρετῷ μὴ θανατώδει φησὶ τὴν κεφαλὴν
<span class="lb" data-page="18b.284" data-line="9" id="l18b.284.9"></span>ἀλγέειν ἢ καὶ ὀρφνῶδές τι πρὸ τῶν ὀφθαλμῶν φαίνεσθαι,
<span class="lb" data-page="18b.284" data-line="10" id="l18b.284.10"></span>εἰ καὶ καρδιωγμὸς τουτέῳ προσγένηται, χολώδης ἔμετος
<span class="lb" data-page="18b.284" data-line="11" id="l18b.284.11"></span>παρέσται. ἢν δὲ καὶ ῥῖγος προσγένηται καὶ τὰ κάτω
<span class="lb" data-page="18b.284" data-line="12" id="l18b.284.12"></span>μέρη τοῦ ὑποχονδρίου ψυχρὰ ἔχῃ, καὶ θᾶσσον ἔτι ὁ ἔμετος
<span class="lb" data-page="18b.284" data-line="13" id="l18b.284.13"></span>παρέσται. ἢν δέ τι πίῃ ἢ φάγῃ ὑπὸ τοῦτον τὸν χρόνον,
<span class="lb" data-page="18b.284" data-line="14" id="l18b.284.14"></span>κάρτα τοῦτο ταχέως ἐμεῖται.
</blockquote>
<span class="lb rule" data-page="18b.284" data-line="15" id="l18b.284.15"></span>
            <p>
<span class="lb" data-page="18b.284" data-line="16" id="l18b.284.16"></span>Περὶ τῶν αὐτομάτως γινομένων ἐμέτων κρίσεως λόγῳ
<span class="lb" data-page="18b.284" data-line="17" id="l18b.284.17"></span>διδάσκει νῦν ὁ Ἱπποκράτης. ἔστι δ’ αὐτῷ πρῶτος μὲν
<span class="lb" data-page="18b.284" data-line="18" id="l18b.284.18"></span>διορισμὸς ἀπὸ τοῦ μὴ θανατῶδες εἶναι τὸ νόσημα, κέκληκε
<span class="lb" data-page="18b.284" data-line="19" id="l18b.284.19"></span>δὲ ἤδη περιεστηκὸς οὐκ ὀλιγάκις τὸ τοιοῦτον. δεύτερον δὲ
<span class="pb" data-page="18b.285" id="p18b.285"></span>
<span class="lb" data-page="18b.285" data-line="1" id="l18b.285.1"></span>ἀπὸ τοῦ τὴν κεφαλὴν ἀλγοῦντι τῷ κάμνοντι προφαίνεσθαί
<span class="lb" data-page="18b.285" data-line="2" id="l18b.285.2"></span>τι πρὸ τῶν ὀφθαλμῶν ὀρφνῶδες, ὅπερ σημαίνει τὸ μέλαν
<span class="lb" data-page="18b.285" data-line="3" id="l18b.285.3"></span>ἐξ ἀναθυμιάσεως χολῆς ξανθῆς ἀκράτου γενόμενον. αὐτὴ
<span class="lb" data-page="18b.285" data-line="4" id="l18b.285.4"></span>γὰρ ἐπὶ πλέον θερμανθεῖσα καὶ ὡς ἂν εἴποι τις ὑπεροπτηθεῖσα,
<span class="lb" data-page="18b.285" data-line="5" id="l18b.285.5"></span>μέλαιναν ἀναθυμίασιν, οἷον λιγνύν τινα πρὸς τὴν
<span class="lb" data-page="18b.285" data-line="6" id="l18b.285.6"></span>κεφαλὴν ἀναπέμπει, δι’ ἣν αἱ κεφαλαλγίαι γίνονται. ὅσον
<span class="lb" data-page="18b.285" data-line="7" id="l18b.285.7"></span>δ’ ἂν αὐτῆς ἐπὶ τοὺς ὀφθαλμοὺς ἀφίκηται, θολερώτερον
<span class="lb" data-page="18b.285" data-line="8" id="l18b.285.8"></span>ἐργάζεται τὸ κατ’ αὐτοὺς ὑγρὸν, λαμπρὸν φύσει καὶ καθαρὸν
<span class="lb" data-page="18b.285" data-line="9" id="l18b.285.9"></span>ὑπάρχον, ὡς γίνεσθαί τινα κατάστασιν ὁμοίαν τῇ περὶ
<span class="lb" data-page="18b.285" data-line="10" id="l18b.285.10"></span>τὸν καθαρώτατόν τε καὶ φανότατον ἀέρα, δεχόμενον ἐξαίφνης
<span class="lb" data-page="18b.285" data-line="11" id="l18b.285.11"></span>εἰς ἑαυτὸν ἤτοι καπνώδη τινὰ ἢ λιγνυώδη μελανότητα.
<span class="lb" data-page="18b.285" data-line="12" id="l18b.285.12"></span>ταύτης οὖν τῆς ἀναθυμιάσεως αἰσθανόμενον τὸ ἀπ’
<span class="lb" data-page="18b.285" data-line="13" id="l18b.285.13"></span>ἐγκεφάλου παραγενόμενον εἰς τοὺς ὀφθαλμοὺς ὀπτικὸν πνεῦμα;
<span class="lb" data-page="18b.285" data-line="14" id="l18b.285.14"></span>καθάπερ ἐπὶ τῶν ὑποχεομένων τὴν φαντασίαν ὦν εἶπεν
<span class="lb" data-page="18b.285" data-line="15" id="l18b.285.15"></span>ὀρφνωδῶν ἀποτελεῖ· γινομένης δ’ ἐνίοτε κἀκ τῶν κατὰ
<span class="lb" data-page="18b.285" data-line="16" id="l18b.285.16"></span>τὸν πνεύμονα τόπων ἀναθυμιάσεως τοιαύτης, διακρίνομεν
<span class="lb" data-page="18b.285" data-line="17" id="l18b.285.17"></span>αὐτὴν τῆς ἀπὸ στομάχου τῇ καρδιαλγίᾳ. πνεύμονα μὲν γὰρ
<span class="lb" data-page="18b.285" data-line="18" id="l18b.285.18"></span>οἱ τοιοῦτοι χυμοὶ λανθάνουσιν ἤτοι <span class="milestone ed1page" data-n="5.162" data-unit="ed1page" id="ed1page.5.162"></span>δυσαίσθητον ἢ
<span class="pb" data-page="18b.286" id="p18b.286"></span>
<span class="lb" data-page="18b.286" data-line="1" id="l18b.286.1"></span>παντελῶς ἀναίσθητον ὄντα. τὸ δὲ τῆς γαστρὸς στόμα, καλεῖται
<span class="lb" data-page="18b.286" data-line="2" id="l18b.286.2"></span>δὲ τοῦτο, ὡς ἴσμεν, καὶ καρδία διὰ τὸ μέγεθος ὧν
<span class="lb" data-page="18b.286" data-line="3" id="l18b.286.3"></span>ἔχει νεύρων αἰσθητικῶν, οὐδὲν λανθάνει τῶν κατ’ αὐτό. δακνόμενον
<span class="lb" data-page="18b.286" data-line="4" id="l18b.286.4"></span>οὖν ὑπὸ τοῦ πικροχόλου χυμοῦ τὸν καλούμενον
<span class="lb" data-page="18b.286" data-line="5" id="l18b.286.5"></span>οὕτω καρδιωγμὸν ἐργάζεται, διὸ καὶ χολώδης ἔμετος αὐτοῖς
<span class="lb" data-page="18b.286" data-line="6" id="l18b.286.6"></span>γίνεται. τοιοῦτον γὰρ καὶ ὁ Θουκυδίδης ἐδήλωσεν, ἔνθα
<span class="lb" data-page="18b.286" data-line="7" id="l18b.286.7"></span>φησὶ, καὶ ὁπότε ἐς τὴν καρδίαν ἐστήριξε, ἀνέστρεφέ γε αὐτὴν
<span class="lb" data-page="18b.286" data-line="8" id="l18b.286.8"></span>καὶ ἀποκαθάρσεις χολῆς, ὁπόσαι παρὰ τῶν ἰατρῶν
<span class="lb" data-page="18b.286" data-line="9" id="l18b.286.9"></span>ὠνομασμέναι εἰσὶν ὑπίεσαν. τὸ γὰρ ἀνέστρεφεν ἐπὶ τῆς
<span class="lb" data-page="18b.286" data-line="10" id="l18b.286.10"></span>πρὸς ἔμετον ὁρμῆς εἶπεν, εὐθέως γε καὶ καρδίαν ὀνομάσας
<span class="lb" data-page="18b.286" data-line="11" id="l18b.286.11"></span>τὸ στόμα τῆς γαστρός. διὸ δὴ καὶ τὰς δήξεις αὐτοῦ καρδιωγμούς
<span class="lb" data-page="18b.286" data-line="12" id="l18b.286.12"></span>τε καὶ καρδιαλγίας ὀνομάζουσιν. <span class="milestone ed2page" data-n="8.681" data-unit="ed2page" id="ed2page.8.681"></span>ἑτέρωθι
<span class="lb" data-page="18b.286" data-line="13" id="l18b.286.13"></span>δ’ Ἱπποκράτης ἔγραψεν ὡς τὸ κάτω χεῖλος τὸ αὐτὸ ἐπισημαίνει
<span class="lb" data-page="18b.286" data-line="14" id="l18b.286.14"></span>τοῖς οὕτως ἔχουσιν οὐχ ἡσυχάζον, ἀλλὰ διασειόμενόν
<span class="lb" data-page="18b.286" data-line="15" id="l18b.286.15"></span>πως, ἐπειδὴ δακνόμενος ὑπὸ τῆς χολῆς ὁ ἔνδον τοῦ
<span class="lb" data-page="18b.286" data-line="16" id="l18b.286.16"></span>στομάχου χιτὼν τὴν τοιαύτην τὸ χεῖλος λαμβάνει κίνησιν.
<span class="lb" data-page="18b.286" data-line="17" id="l18b.286.17"></span>ἐμάθομεν γὰρ ἐκ τῆς ἀνατομῆς ἕνα τοῦτον ὅλον εἶναι τὸν
<span class="lb" data-page="18b.286" data-line="18" id="l18b.286.18"></span>χιτῶνα συνεχῆ κατὰ πᾶν ἑαυτῷ τῆς θ’ ὅλης γαστρὸς καὶ
<span class="lb" data-page="18b.286" data-line="19" id="l18b.286.19"></span>τοῦ στομάχου καὶ γλώττης καὶ οὐρανίσκου καὶ ὑπερώας ὅλου
<span class="pb" data-page="18b.287" id="p18b.287"></span>
<span class="lb" data-page="18b.287" data-line="1" id="l18b.287.1"></span>τε τοῦ στόματος. οὗτος οὖν αὐτός ἐστιν ὁ καὶ τὰ χείλη
<span class="lb" data-page="18b.287" data-line="2" id="l18b.287.2"></span>διασείων, ὅταν ὑπὸ δριμείας χολῆς ἠθροισμένης ἐν τῷ στόματι
<span class="lb" data-page="18b.287" data-line="3" id="l18b.287.3"></span>τῆς γαστρὸς δάκνηται. πέφυκε γὰρ οὗτος ὁ χυμὸς
<span class="lb" data-page="18b.287" data-line="4" id="l18b.287.4"></span>ἐπιπολάζειν ὑπὸ κουφότητος καὶ διὰ τοῦτο ἐπὶ τὸν στόμαχον
<span class="lb" data-page="18b.287" data-line="5" id="l18b.287.5"></span>ἀνέρχεται, καταλιπὼν τὸν πυθμένα τῆς γαστρὸς, ἐμεῖταί
<span class="lb" data-page="18b.287" data-line="6" id="l18b.287.6"></span>τε ῥᾳδίως. ἂν δὲ καὶ ῥῖγος ἐπιλάβῃ τηνικαῦτα τὸν ἄνθρωπον,
<span class="lb" data-page="18b.287" data-line="7" id="l18b.287.7"></span>ἔτι δὴ καὶ μᾶλλον ὁ ἔμετος οὐ θᾶττον μόνον, ἀλλὰ
<span class="lb" data-page="18b.287" data-line="8" id="l18b.287.8"></span>καὶ πλείονος ἔσται χολῆς, εἰωθότος ὡς τὰ πολλὰ τοῦ ῥίγους
<span class="lb" data-page="18b.287" data-line="9" id="l18b.287.9"></span>ἔμετον χολῆς ἐργάζεσθαι, καθότι κἀν τῷ περὶ αὐτοῦ δέδεικται
<span class="lb" data-page="18b.287" data-line="10" id="l18b.287.10"></span>λόγῳ. καὶ μὲν δὴ καὶ εἰ πίῃ τι καὶ φάγῃ κατὰ τὸν
<span class="lb" data-page="18b.287" data-line="11" id="l18b.287.11"></span>καιρὸν ἐκεῖνον ὁ ἄνθρωπος, ἔτι δὴ καὶ μᾶλλον ἐμεῖται ταχέως,
<span class="lb" data-page="18b.287" data-line="12" id="l18b.287.12"></span>ἐπειδὴ συνδιαφθείρεται τὰ ληφθέντα κατὰ τὴν γαστέρα
<span class="lb" data-page="18b.287" data-line="13" id="l18b.287.13"></span>χολῇ.
</p>
<span class="lb rule" data-page="18b.287" data-line="14" id="l18b.287.14"></span>
          </article>

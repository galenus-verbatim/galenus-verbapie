<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.31">
<span class="pb page1" data-page="18b.287" id="p18b.287"></span>
<span class="milestone ed1page page1" data-n="5.162" data-unit="ed1page" id="ed1page.5.162"></span>
<span class="milestone ed2page page1" data-n="8.681" data-unit="ed2page" id="ed2page.8.681"></span>
<span class="lb head" data-page="18b.287" data-line="15" id="l18b.287.15"></span>
            <blockquote class="quote lemma">
<span class="lb" data-page="18b.287" data-line="16" id="l18b.287.16"></span>Τουτέων δὲ οἷσιν ἂν ἄρξηται ὁ πόνος τῇ πρώτῃ ἡμέρῃ
<span class="lb" data-page="18b.287" data-line="17" id="l18b.287.17"></span>γίνεσθαι, τεταρταῖοι πιεζεῦνται μάλιστα καὶ πεμπταῖοι·
<span class="lb" data-page="18b.287" data-line="18" id="l18b.287.18"></span>ἐς δὲ τὴν ἑβδόμην ἀπαλλάσσονται. οἱ μέντοι πλείονες
<span class="lb" data-page="18b.287" data-line="19" id="l18b.287.19"></span>αὐτῶν ἄρχονται μὲν πονέεσθαι τριταῖοι, χειμάζονται δὲ
<span class="pb" data-page="18b.288" id="p18b.288"></span>
<span class="lb" data-page="18b.288" data-line="1" id="l18b.288.1"></span>μάλιστα πεμπταῖοι, ἀπαλλάσσονται δὲ ἐναταῖοι ἢ ἑνδεκαταῖοι.
<span class="lb" data-page="18b.288" data-line="2" id="l18b.288.2"></span>οἳ δ’ ἂν ἄρξωνται πεμπταῖοι πονέεσθαι καὶ τἄλλα
<span class="lb" data-page="18b.288" data-line="3" id="l18b.288.3"></span>κατὰ λόγον αὐτέοισι τῶν πρόσθεν γίνονται, ἐς τὴν τεσσαρεσκαιδεκάτην
<span class="lb" data-page="18b.288" data-line="4" id="l18b.288.4"></span>κρίνεται ἡ νοῦσος.
</blockquote>
<span class="lb rule" data-page="18b.288" data-line="5" id="l18b.288.5"></span>
            <p>
<span class="lb" data-page="18b.288" data-line="6" id="l18b.288.6"></span>Τρεῖς διαφορὰς εἴρηκε κατὰ χρόνον ἀλγήματος κεφαλῆς
<span class="lb" data-page="18b.288" data-line="7" id="l18b.288.7"></span>καὶ τρεῖς προθεσμίας τῆς κρίσεως αὐτῶν. πρώτη μὲν
<span class="lb" data-page="18b.288" data-line="8" id="l18b.288.8"></span>οὖν ἐστι διαφορὰ τῆς κατὰ τὴν πρώτην ἡμέραν τοῦ νοσήματος,
<span class="lb" data-page="18b.288" data-line="9" id="l18b.288.9"></span>ἀρχομένης τῆς κεφαλαλγίας, δευτέρα δὲ τῆς κατὰ τὴν
<span class="lb" data-page="18b.288" data-line="10" id="l18b.288.10"></span>τρίτην, τρίτη δὲ τῆς κατὰ τὴν ε΄. ἁπάσαις γε μὴν αὐταῖς
<span class="lb" data-page="18b.288" data-line="11" id="l18b.288.11"></span>κοινόν ἐστιν εἰς τὴν ζ΄ πως ἡμέραν, ἀφ’ ἧς ἤρξαντο τελευτᾷν.
<span class="lb" data-page="18b.288" data-line="12" id="l18b.288.12"></span>ἡ μὲν οὖν κατὰ τὴν πρώτην ἀρξαμένη τὴν ἑβδόμην
<span class="lb" data-page="18b.288" data-line="13" id="l18b.288.13"></span>ἔχει αὐτὴν κρίσιμον, ἡ δὲ κατὰ τὴν τρίτην, ὅσον ἐπὶ τῷ
<span class="lb" data-page="18b.288" data-line="14" id="l18b.288.14"></span>τῆς ἑβδομάδος ἀριθμῷ τὴν δεκάτην. ἐπεὶ δὲ οὐκ ἔστιν αὕτη
<span class="lb" data-page="18b.288" data-line="15" id="l18b.288.15"></span>κρίσιμος, εἰς τὴν θ΄ ἢ ἑνδεκάτην ἡ κρίσις ἀφικνεῖται τῆς
<span class="lb" data-page="18b.288" data-line="16" id="l18b.288.16"></span>ἑβδομαδικῆς προθεσμίας ἤτοι πρωϊαίτερον ἢ ὀψιαίτερον
<span class="lb" data-page="18b.288" data-line="17" id="l18b.288.17"></span>ἡμέραν μίαν. καί μοι μέμνησο πάλιν ὅτι καὶ τῆς θ΄ ἡμέρας
<span class="lb" data-page="18b.288" data-line="18" id="l18b.288.18"></span>ὡς κρινούσης ἐμνημόνευσε νῦν καθάπερ καὶ πρόσθεν, ﻿
<span class="pb" data-page="18b.289" id="p18b.289"></span>
<span class="lb" data-page="18b.289" data-line="1" id="l18b.289.1"></span>ὡς ἔδειξα, τῆς τρίτης, οὐ κατὰ τετράδων ἢ ἑβδομάδων περίοδον
<span class="lb" data-page="18b.289" data-line="2" id="l18b.289.2"></span>ἐχουσῶν τὸ κρίνειν, ἀλλὰ τῷ λόγῳ παρεμπιπτουσῶν,
<span class="lb" data-page="18b.289" data-line="3" id="l18b.289.3"></span>ὡς ἐν τοῖς περὶ κρισίμων ἐδείχθη. καὶ μὲν δὴ καὶ ἡ τρίτη
<span class="lb" data-page="18b.289" data-line="4" id="l18b.289.4"></span>διαφορὰ τῆς κεφαλαλγίας ἡ κατὰ τὴν πέμπτην ἡμέραν ἀρχομένη
<span class="lb" data-page="18b.289" data-line="5" id="l18b.289.5"></span>ἄχρι τῆς ιδ΄ ἐκτείνεται, διὰ τὸ μὴ πάνυ θερμή τις
<span class="lb" data-page="18b.289" data-line="6" id="l18b.289.6"></span>εἶναι καὶ κατεπείγουσα. δηλοῖ δὲ ἐκ τοῦ κατὰ τὴν ε΄ ἡμέραν
<span class="lb" data-page="18b.289" data-line="7" id="l18b.289.7"></span>ἄρξασθαι καὶ διὰ τὸ τῆς ἑβδομάδος προστεθείσης ταῖς
<span class="lb" data-page="18b.289" data-line="8" id="l18b.289.8"></span>πρώταις πέντε τὰς πάσας γίνεσθαι ιβ΄, κρίσιμον δὲ οὐκ εἶναι
<span class="lb" data-page="18b.289" data-line="9" id="l18b.289.9"></span>τὴν ιβ΄, οὐ μὴν οὐδὲ προλαβεῖν οἶόν τ’ ἐστὶ τὴν μίαν
<span class="lb" data-page="18b.289" data-line="10" id="l18b.289.10"></span>ἡμέραν. ἐδείχθη γὰρ τοῦτο τῶν ὀξύτατα κινουμένων ἴδιον.
<span class="lb" data-page="18b.289" data-line="11" id="l18b.289.11"></span>εἰκότως οὖν εἰς τὴν ιδ΄ ἐξέπεσε.
</p>
<span class="lb rule" data-page="18b.289" data-line="12" id="l18b.289.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.33">
<span class="pb page1" data-page="18b.290" id="p18b.290"></span>
<span class="milestone ed1page page1" data-n="5.162" data-unit="ed1page" id="ed1page.5.162"></span>
<span class="milestone ed2page page1" data-n="8.682" data-unit="ed2page" id="ed2page.8.682"></span>
<span class="lb head" data-page="18b.290" data-line="11" id="l18b.290.11"></span>
            <blockquote class="quote lemma">
<span class="lb" data-page="18b.290" data-line="12" id="l18b.290.12"></span>Οἷσι δὲ ἂν ἐν τοιουτοτρόπῳ πυρετῷ κεφαλὴν ἀλγέουσιν
<span class="lb" data-page="18b.290" data-line="13" id="l18b.290.13"></span>ἀντὶ μὲν τοῦ ὀρφνῶδές τι πρὸ τῶν ὀφθαλμῶν φαίνεσθαι
<span class="lb" data-page="18b.290" data-line="14" id="l18b.290.14"></span>ἀμβλυωγμὸς γίνεται ἢ μαρμαρυγαὶ προφαίνονται, ἀντὶ δὲ
<span class="lb" data-page="18b.290" data-line="15" id="l18b.290.15"></span>τοῦ καρδιώσσειν ἐν τῷ ὑποχονδρίῳ ἢ ἐπὶ δεξιὰ ἢ ἐπ’
<span class="lb" data-page="18b.290" data-line="16" id="l18b.290.16"></span>ἀριστερὰ ξυντείνεταί τι μήτε ξὺν ὀδύνῃ μήτε σὺν φλεγμονῇ,
<span class="lb" data-page="18b.290" data-line="17" id="l18b.290.17"></span>αἷμα δὴ διὰ ῥινῶν τουτέοισι ῥυῆναι προσδόκιμον,
<span class="lb" data-page="18b.290" data-line="18" id="l18b.290.18"></span>ἀντὶ τοῦ ἐμέτου, μᾶλλον δὲ καὶ ἐνταῦθα τοῖσιν νέοισι
<span class="pb" data-page="18b.291" id="p18b.291"></span>
<span class="lb" data-page="18b.291" data-line="1" id="l18b.291.1"></span>τοῦ αἵματος τὴν ῥῆξιν προσδέχεσθαι, τοῖσι δὲ τριηκονταέτεσι
<span class="lb" data-page="18b.291" data-line="2" id="l18b.291.2"></span>καὶ γεραιτέροισιν ἧσσον, ἀλλὰ τοὺς ἐμέτους τούτοισι
<span class="lb" data-page="18b.291" data-line="3" id="l18b.291.3"></span>προσδέχεσθαι.
</blockquote>
<span class="lb rule" data-page="18b.291" data-line="4" id="l18b.291.4"></span>
            <p>
<span class="lb" data-page="18b.291" data-line="5" id="l18b.291.5"></span>Τοιουτότροπον εἴρηκε πυρετὸν ὃν κατὰ τὴν ἀρχὴν τοῦ
<span class="lb" data-page="18b.291" data-line="6" id="l18b.291.6"></span>λόγου διὰ τῆσδε τῆς λέξεως ἐδήλωσεν, ὅστις δ’ ἂν ἐν πυρετῷ
<span class="lb" data-page="18b.291" data-line="7" id="l18b.291.7"></span>μὴ θανατώδει φησὶ τὴν κεφαλὴν ἀλγέειν. τοῦτ’ οὖν
<span class="lb" data-page="18b.291" data-line="8" id="l18b.291.8"></span>κοινὸν ἀμφοτέροις φυλάξας τοῖς πυρετοῖς, κοινὸν αὐτοῖς ἔτι
<span class="lb" data-page="18b.291" data-line="9" id="l18b.291.9"></span>ἔσεσθαι τὸ κριθῆναι δι’ ἐκκρίσεως ἔφη, τὸ ἴδιον δ’ ἑκατέρῳ
<span class="lb" data-page="18b.291" data-line="10" id="l18b.291.10"></span>προσέθηκεν ἐν τῷ τῆς ἐκκρίσεως εἴδει, χολώδη μὲν
<span class="lb" data-page="18b.291" data-line="11" id="l18b.291.11"></span>ἔμετον τῷ προτέρῳ, αἱμοῤῥαγίαν δ’ ἐν τῷ δευτέρῳ. τὰ δὲ
<span class="lb" data-page="18b.291" data-line="12" id="l18b.291.12"></span>τούτων δηλωτικὰ σημεῖα τῷ μὲν προτέρῳ τά τε φανταζόμενα
<span class="lb" data-page="18b.291" data-line="13" id="l18b.291.13"></span>θεάματα ὀρφνώδη καὶ τὸν καρδιωγμὸν, τῷ δὲ δευτέρῳ
<span class="lb" data-page="18b.291" data-line="14" id="l18b.291.14"></span>ἀμβλυωπίαν τε καὶ μαρμαρυγὰς καὶ σύντασιν
<span class="lb" data-page="18b.291" data-line="15" id="l18b.291.15"></span><span class="milestone ed1page" data-n="5.163" data-unit="ed1page" id="ed1page.5.163"></span>ἐν ὑποχονδρίῳ χωρὶς ὀδύνης καὶ φλεγμονῆς γνωρίσματα
<span class="lb" data-page="18b.291" data-line="16" id="l18b.291.16"></span>μέγιστα τῆς ἄνω ῥοπῆς τῶν χυμῶν. εἰρήκει δὲ καὶ ἔμπροσθεν
<span class="lb" data-page="18b.291" data-line="17" id="l18b.291.17"></span>αἱμοῤῥαγίας ἑπομένας κρισίμως ταῖς καθ’ ὑποχόνδριον
<span class="lb" data-page="18b.291" data-line="18" id="l18b.291.18"></span>φλεγμοναῖς καὶ μᾶλλον τοῖς νεωτέροις, ἐφ’ ὧν αἷμα πλεονάζει
<span class="pb" data-page="18b.292" id="p18b.292"></span>
<span class="lb" data-page="18b.292" data-line="1" id="l18b.292.1"></span>καὶ αὖθις αὐτό τε τοῦτο νῦν προσέγραψε καὶ ὡς οἱ χολώδεις
<span class="lb" data-page="18b.292" data-line="2" id="l18b.292.2"></span>ἔμετοι τοῖς ἀκμάζουσι γίνονται. κατὰ δὲ τὸ πρῶτον
<span class="lb" data-page="18b.292" data-line="3" id="l18b.292.3"></span>τῶν ἐπιδημιῶν καὶ δακρύειν ἀκουσίως ἔφη τοὺς μέλλοντας
<span class="lb" data-page="18b.292" data-line="4" id="l18b.292.4"></span>αἱμοῤῥαγήσειν ἐκ ῥινῶν. <span class="milestone ed2page" data-n="8.683" data-unit="ed2page" id="ed2page.8.683"></span>ταῦτ’ οὖν συνθεὶς πάντα
<span class="lb" data-page="18b.292" data-line="5" id="l18b.292.5"></span>ἔτι τε προσθεὶς αὐτοῖς ἃ δι’ ἑτέρων εἶπεν, ἀεὶ προγνώσῃ
<span class="lb" data-page="18b.292" data-line="6" id="l18b.292.6"></span>γενησομένην αἱμοῤῥαγίαν καὶ μάλιστ’ ἐὰν ἐναργῶς σοι φανήσεταί
<span class="lb" data-page="18b.292" data-line="7" id="l18b.292.7"></span>ποτε τὸ κατὰ τοὺς σφυγμοὺς σημεῖον ἐκκρίσεως, ὃ
<span class="lb" data-page="18b.292" data-line="8" id="l18b.292.8"></span>πανταχοῦ προηγεῖται τῶν κρισίμων αἱμοῤῥαγιῶν.
</p>
<span class="lb rule" data-page="18b.292" data-line="9" id="l18b.292.9"></span>
          </article>

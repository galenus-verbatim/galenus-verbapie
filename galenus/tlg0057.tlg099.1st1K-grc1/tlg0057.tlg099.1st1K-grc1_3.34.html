<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.34">
<span class="pb page1" data-page="18b.292" id="p18b.292"></span>
<span class="milestone ed1page page1" data-n="5.163" data-unit="ed1page" id="ed1page.5.163"></span>
<span class="milestone ed2page page1" data-n="8.683" data-unit="ed2page" id="ed2page.8.683"></span>
<span class="lb head" data-page="18b.292" data-line="10" id="l18b.292.10"></span>
            <blockquote class="quote lemma">
<span class="lb" data-page="18b.292" data-line="11" id="l18b.292.11"></span>Τοῖσι δὲ παιδίοισι σπασμοὶ γίνονται, ἢν ὁ πυρετὸς ὀξὺς ᾖ
<span class="lb" data-page="18b.292" data-line="12" id="l18b.292.12"></span>καὶ ἡ γαστὴρ μὴ διαχωρέῃ καὶ ἀγρυπνέωσί τε καὶ ἐκπλαγέωσι
<span class="lb" data-page="18b.292" data-line="13" id="l18b.292.13"></span>καὶ κλαυθμυρίζωσι καὶ τὸ χρῶμα μεταβάλλωσι καὶ
<span class="lb" data-page="18b.292" data-line="14" id="l18b.292.14"></span>χλωρὸν ἢ πέλιον ἢ ἐρυθρὸν ἴσχωσι. γίνεται δὲ ταῦτα
<span class="lb" data-page="18b.292" data-line="15" id="l18b.292.15"></span>ἐξ ἑτοιμοτάτου μὲν τοῖσι παιδίοισι τοῖσι νεωτάτοισιν ἐς
<span class="lb" data-page="18b.292" data-line="16" id="l18b.292.16"></span>τὰ ἑπτὰ ἔτεα, τὰ δὲ πρεσβύτερα τῶν παιδίων καὶ οἱ
<span class="lb" data-page="18b.292" data-line="17" id="l18b.292.17"></span>ἄνδρες οὐκέτι ἐν τοῖσι πυρετοῖσιν ὑπὸ τῶν σπασμῶν
<span class="lb" data-page="18b.292" data-line="18" id="l18b.292.18"></span>ἁλίσκονται, ἢν μή τι τῶν σημείων προσγένηται τῶν ἰσχυροτάτων
<span class="pb" data-page="18b.293" id="p18b.293"></span>
<span class="lb" data-page="18b.293" data-line="1" id="l18b.293.1"></span>τε καὶ κακίστων, οἷά περ ἐπὶ τῇσι φρενίτισι
<span class="lb" data-page="18b.293" data-line="2" id="l18b.293.2"></span>γίνεται.
</blockquote>
<span class="lb rule" data-page="18b.293" data-line="3" id="l18b.293.3"></span>
            <p>
<span class="lb" data-page="18b.293" data-line="4" id="l18b.293.4"></span>Περὶ σπασμῶν αὐτῷ ὁ λόγος νῦν ἐστιν οὐ τῶν ἐν ἑνὶ
<span class="lb" data-page="18b.293" data-line="5" id="l18b.293.5"></span>μέρει τοῦ σώματος γινομένων, ἀλλὰ τῶν ὅλον αὐτὸ καταλαμβανόντων,
<span class="lb" data-page="18b.293" data-line="6" id="l18b.293.6"></span>οἵτινες ἐπὶ μὲν τῶν παιδίων ἑτοιμότατα γίνονται
<span class="lb" data-page="18b.293" data-line="7" id="l18b.293.7"></span>καὶ μᾶλλον ἐπὶ θηλαζόντων. οὐχ ἥκιστα δὲ καὶ δι’
<span class="lb" data-page="18b.293" data-line="8" id="l18b.293.8"></span>αὐτὸ τὸ γάλα καὶ μᾶλλον ὅταν ᾖ λίαν παχὺ καὶ ὅτι πλείστῃ
<span class="lb" data-page="18b.293" data-line="9" id="l18b.293.9"></span>τε χρῶνται καὶ ἀκαίρῳ τροφῇ μηδὲν εἰδότες τῶν κατὰ
<span class="lb" data-page="18b.293" data-line="10" id="l18b.293.10"></span>τὸν βίον ἄλλο πλὴν τοῦ ἐσθίειν· πᾶν γὰρ τὸ νευρῶδες αὐτῶν
<span class="lb" data-page="18b.293" data-line="11" id="l18b.293.11"></span>γένος ἀσθενές ἐστι. τριῶν γὰρ οὐσῶν κατὰ γένος δυνάμεων,
<span class="lb" data-page="18b.293" data-line="12" id="l18b.293.12"></span>ἐφ’ ὧν διοικεῖται τὸ σῶμα, ταῖς δυσὶ μέν εἰσιν
<span class="lb" data-page="18b.293" data-line="13" id="l18b.293.13"></span>ἰσχυρότερα τὰ παιδία τῶν ἄλλων, ἀσθενέστερα δὲ τῇ μιᾷ
<span class="lb" data-page="18b.293" data-line="14" id="l18b.293.14"></span>τῇ κατὰ τὰ νεῦρα, διὸ καὶ σπᾶται μὲν ἑτοιμότατα. πάλιν
<span class="lb" data-page="18b.293" data-line="15" id="l18b.293.15"></span>δὲ εἰς τὸ κατὰ φύσιν ἐπανέρχεται ῥᾳδίως. τοῖς δὲ τελείοις
<span class="lb" data-page="18b.293" data-line="16" id="l18b.293.16"></span>οὔτε γίνεται ῥᾳδίως οὔτε καθίσταται τὰ σπασμώδη πάθη
<span class="lb" data-page="18b.293" data-line="17" id="l18b.293.17"></span>διὰ τὴν ἰσχὺν τῆς κατὰ τὰ νεῦρα δυνάμεως. γίνεται μὲν ﻿
<span class="pb" data-page="18b.294" id="p18b.294"></span>
<span class="lb" data-page="18b.294" data-line="1" id="l18b.294.1"></span>οὖν σπασμὸς καὶ χωρὶς πυρετῶν ἐν ταῖς σφοδραῖς πάνυ
<span class="lb" data-page="18b.294" data-line="2" id="l18b.294.2"></span>ψύξεσι καὶ πλήθει χυμῶν ἀπέπτων τε καὶ παχέων, ἔτι τε
<span class="lb" data-page="18b.294" data-line="3" id="l18b.294.3"></span>φλεγμοναῖς ἐν νεύροις καὶ τένουσιν, ὅταν εἰς συμπάθειαν
<span class="lb" data-page="18b.294" data-line="4" id="l18b.294.4"></span>ἄγωσι τὴν ἀρχήν. ἀλλὰ νῦν ὁ λόγος αὐτῷ περὶ τῶν ἐν
<span class="lb" data-page="18b.294" data-line="5" id="l18b.294.5"></span>πυρετοῖς γινομένων σπασμῶν ἐστιν, ὥσπερ ἐξ ἀρχῆς ὑπέθετο
<span class="lb" data-page="18b.294" data-line="6" id="l18b.294.6"></span>διελθεῖν προγνώσεις, ἐπί τε τῶν ὀξέων νοσημάτων καὶ
<span class="lb" data-page="18b.294" data-line="7" id="l18b.294.7"></span>ὅσα τούτων μεταπιπτόντων γίνεται. τοὺς μὲν οὖν ἐν τοῖς
<span class="lb" data-page="18b.294" data-line="8" id="l18b.294.8"></span>τοιούτοις νοσήμασι σπασμοὺς ἐπὶ τῶν ηὐξημένων ἐκεῖνα τὰ
<span class="lb" data-page="18b.294" data-line="9" id="l18b.294.9"></span>σημεῖα δηλώσει τὰ μάλιστα ταῖς χαλεπαῖς ἐπιφαινόμενα
<span class="lb" data-page="18b.294" data-line="10" id="l18b.294.10"></span>φρενίτισι καὶ μάλισθ’ ὅσα διαστρεφομένων γίνεται τῶν ἐν
<span class="lb" data-page="18b.294" data-line="11" id="l18b.294.11"></span>τῷ προσώπῳ μορίων ἢ ὀδόντων πριομένων ἢ ὀφθαλμῶν
<span class="lb" data-page="18b.294" data-line="12" id="l18b.294.12"></span>ἀστηρίκτων ἢ διεστραμμένων. ἐπὶ δὲ τῶν παίδων ἀρκεῖ
<span class="lb" data-page="18b.294" data-line="13" id="l18b.294.13"></span>καὶ τὸ ἀγρυπνῆσαι μόνον. ἐνίοτε δὲ καὶ φοβηθῆναι σφοδρῶς,
<span class="lb" data-page="18b.294" data-line="14" id="l18b.294.14"></span>ὅπερ ὠνόμασεν ἐκπλαγῆναι καὶ τὸ κλαῦσαι μετ’ ἐντάσεως
<span class="lb" data-page="18b.294" data-line="15" id="l18b.294.15"></span>σφοδροτέρας καὶ τὸ τὴν γαστέρα μὴ διαχωρῆσαι.
<span class="lb" data-page="18b.294" data-line="16" id="l18b.294.16"></span>ταῦτα μὲν οὖν ὡς αἴτια. σημεῖα δὲ τοῦ σπασθήσεσθαι
<span class="lb" data-page="18b.294" data-line="17" id="l18b.294.17"></span>πρὸς τοῖς τοιούτοις αἰτίοις τὰ παρὰ φύσιν χρώματα δηλοῦντα
<span class="pb" data-page="18b.295" id="p18b.295"></span>
<span class="lb" data-page="18b.295" data-line="1" id="l18b.295.1"></span>τῶν χυμῶν τὴν μοχθηρίαν, ἐφ’ οἷς εἴωθε σπᾶσθαι.
<span class="lb" data-page="18b.295" data-line="2" id="l18b.295.2"></span>χλωρὸν μὲν γὰρ ἢ πελιδνὸν μοχθηρὸν τῇ ποιότητι δηλοῖ
<span class="lb" data-page="18b.295" data-line="3" id="l18b.295.3"></span>τὸν χυμὸν, ἐρυθρὸν δὲ πλῆθος αἵματος ἐνδείκνυται.
</p>
<span class="lb rule" data-page="18b.295" data-line="4" id="l18b.295.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.37">
<span class="pb page1" data-page="18b.296" id="p18b.296"></span>
<span class="milestone ed1page page1" data-n="5.163" data-unit="ed1page" id="ed1page.5.163"></span>
<span class="milestone ed2page page1" data-n="8.684" data-unit="ed2page" id="ed2page.8.684"></span>
<span class="lb head" data-page="18b.296" data-line="15" id="l18b.296.15"></span>
            <blockquote class="quote lemma">
<span class="lb" data-page="18b.296" data-line="16" id="l18b.296.16"></span>Χρὴ δὲ τὸν μέλλοντα ὀρθῶς προγινώσκειν τοὺς περιεσομένους
<span class="lb" data-page="18b.296" data-line="17" id="l18b.296.17"></span>καὶ τοὺς ἀποθανουμένους, ὅσοισί τε ἂν μέλλῃ πλέονας
<span class="pb" data-page="18b.297" id="p18b.297"></span>
<span class="lb" data-page="18b.297" data-line="1" id="l18b.297.1"></span>ἡμέρας παραμένειν τὸ νούσημα καὶ ὅσοισιν ἂν ἐλάσσους,
<span class="lb" data-page="18b.297" data-line="2" id="l18b.297.2"></span>τὰ σημεῖα ἐκμανθάνοντα πάντα, διακρίνειν λογιζόμενον
<span class="lb" data-page="18b.297" data-line="3" id="l18b.297.3"></span>τὰς δυνάμεις αὐτέων πρὸς ἀλλήλας, ὥσπερ διαγέγραπται
<span class="lb" data-page="18b.297" data-line="4" id="l18b.297.4"></span>περί τε τῶν ἄλλων καὶ τῶν οὔρων καὶ τῶν πτυέλων, ὅταν
<span class="lb" data-page="18b.297" data-line="5" id="l18b.297.5"></span>ὁμοῦ πῦόν τε ἀναβήσσῃ καὶ χολήν.
</blockquote>
<span class="lb rule" data-page="18b.297" data-line="6" id="l18b.297.6"></span>
            <p>
<span class="lb" data-page="18b.297" data-line="7" id="l18b.297.7"></span>Ὅτι μὲν ἀεὶ χρὴ πάντα θεάσασθαι τὰ σημεῖα καὶ μὴ
<span class="lb" data-page="18b.297" data-line="8" id="l18b.297.8"></span>πιστεύειν ἑνὶ καὶ διὰ τῶν ἔμπροσθεν εἶπεν, ἀλλὰ νῦν γε
<span class="lb" data-page="18b.297" data-line="9" id="l18b.297.9"></span>προσέθηκε τὸ χρησιμώτατον τοῦ λόγου. φησὶ δ’ εἶναι
<span class="lb" data-page="18b.297" data-line="10" id="l18b.297.10"></span>τοῦτο τὸ τὰς δυνάμεις ἐκλογίζεσθαι τῶν σημείων, οὐχ ἁπλῶς
<span class="lb" data-page="18b.297" data-line="11" id="l18b.297.11"></span>οὐδὲ ταύτας, ἀλλὰ μετὰ τοῦ παραβάλλειν ἀλλήλαις. ἔστι
<span class="lb" data-page="18b.297" data-line="12" id="l18b.297.12"></span><span class="milestone ed2page" data-n="8.685" data-unit="ed2page" id="ed2page.8.685"></span>μὲν γὰρ ἔνια τῶν σημείων καὶ αὐτὰ καθ’ ἑαυτὰ
<span class="lb" data-page="18b.297" data-line="13" id="l18b.297.13"></span>μοχθηρὰ, μᾶλλόν τε καὶ ἧττον, ὧν τὰς δυνάμεις ἐκμετρεῖσθαι
<span class="lb" data-page="18b.297" data-line="14" id="l18b.297.14"></span>χρὴ τοῖς ῥήμασιν, ὡς καὶ πρόσθεν ἐδείκνυεν, ἢ θανατῶδες
<span class="lb" data-page="18b.297" data-line="15" id="l18b.297.15"></span>εἰπὼν ἢ θανατωδέστερον ἢ ὀλέθριον κάρτα, καί που
<span class="lb" data-page="18b.297" data-line="16" id="l18b.297.16"></span>προσθεὶς τὸ ἤδη, κἀπὶ τῶν ἀγαθῶν πάλιν ὁμοίως ἢ σωτήριον
<span class="lb" data-page="18b.297" data-line="17" id="l18b.297.17"></span>ἢ περιεστηκὸς ἁπλῶς ἢ μεγάλην δύναμιν ἔχον ἢ καὶ
<span class="lb" data-page="18b.297" data-line="18" id="l18b.297.18"></span>μετὰ τοῦ κάρτα. πλέον γάρ ἐστι τὸ φάναι τὸ κάρτα μεγάλην
<span class="pb" data-page="18b.298" id="p18b.298"></span>
<span class="lb" data-page="18b.298" data-line="1" id="l18b.298.1"></span>δύναμιν ἔχειν εἰς σωτηρίαν, <span class="milestone ed1page" data-n="5.164" data-unit="ed1page" id="ed1page.5.164"></span>τοῦ ψιλοῦ καὶ
<span class="lb" data-page="18b.298" data-line="2" id="l18b.298.2"></span>μόνου τοῦ μεγάλην δύναμιν ἔχειν. ἀλλὰ νῦν γε πρὸς ἀλλήλας
<span class="lb" data-page="18b.298" data-line="3" id="l18b.298.3"></span>φησὶ χρῆναι παραβάλλειν τὰς δυνάμεις, οὐ τῶν ὁμογενῶν
<span class="lb" data-page="18b.298" data-line="4" id="l18b.298.4"></span>μόνων σημείων, οἷον ἀγαθῶν πρὸς ἀγαθὰ καὶ κακῶν
<span class="lb" data-page="18b.298" data-line="5" id="l18b.298.5"></span>πρὸς κακὰ, ἀλλὰ καὶ τῶν ἀγαθῶν πρὸς κακά. διὰ γὰρ τῆς
<span class="lb" data-page="18b.298" data-line="6" id="l18b.298.6"></span>παραβολῆς ταύτης καὶ τὰ παρὰ λόγον γινόμενα ᾐνίξατο.
<span class="lb" data-page="18b.298" data-line="7" id="l18b.298.7"></span>πρῶτον μὲν γὰρ γνωριοῦμεν ὅτι παρὰ λόγον ἐγένετο, δεύτερον
<span class="lb" data-page="18b.298" data-line="8" id="l18b.298.8"></span>δὲ οὐ καταπλαγησόμεθα, καὶ τρίτον ἐπισκεψόμεθα
<span class="lb" data-page="18b.298" data-line="9" id="l18b.298.9"></span>διὰ τί γέγονεν ἢ τί δηλοῦν πέφυκεν. εἴρηται μὲν οὖν ἅπαντα
<span class="lb" data-page="18b.298" data-line="10" id="l18b.298.10"></span>ταῦτα κατὰ τὰς ἡμετέρας πραγματείας καὶ μάλιστα τὴν
<span class="lb" data-page="18b.298" data-line="11" id="l18b.298.11"></span>περὶ κρίσεων. οὐ χεῖρον δὲ καὶ καὶ νῦν ἕνεκα παραδείγματος
<span class="lb" data-page="18b.298" data-line="12" id="l18b.298.12"></span>ἀναμνῆσαί τινων ἀπὸ κοινῆς ἀρχῆς ἀρξαμένων
<span class="lb" data-page="18b.298" data-line="13" id="l18b.298.13"></span>ἁπάσης τῆς προγνωστικῆς τέχνης. ἐπισκέπτεσθαι γάρ σε
<span class="lb" data-page="18b.298" data-line="14" id="l18b.298.14"></span>χρὴ πρῶτον ἁπάντων εἴθ’ ἓν ἐξαιρέτως πέπονθε μόριον
<span class="lb" data-page="18b.298" data-line="15" id="l18b.298.15"></span>εἴτε τῶν ἐν τοῖς ἀγγείοις χυμῶν ἐστι τὸ νόσημα. δεύτερον
<span class="lb" data-page="18b.298" data-line="16" id="l18b.298.16"></span>δὲ κατὰ τίνα μάλιστα δύναμιν ὁ κίνδυνός ἐστι τῷ κάμνοντι.
<span class="lb" data-page="18b.298" data-line="17" id="l18b.298.17"></span>προείρηται δ’ ὅτι τρεῖς εἰσιν. εἶθ’ ἑξῆς τὰ τῆς δυνάμεως
<span class="lb" data-page="18b.298" data-line="18" id="l18b.298.18"></span>ἐκείνης ἀγαθά τε καὶ κακὰ γνωρίσματα. φέρε γὰρ ἀπαθῆ ﻿
<span class="pb" data-page="18b.299" id="p18b.299"></span>
<span class="lb" data-page="18b.299" data-line="1" id="l18b.299.1"></span>μὲν εἶναι τὴν ἀπ’ ἐγκεφάλου δύναμιν, ἀπαθῆ δὲ καὶ τὰ μόρια
<span class="lb" data-page="18b.299" data-line="2" id="l18b.299.2"></span>τοῦ σώματος, ἐπὶ τοῖς χυμοῖς δὲ μόνοις σηπομένοις,
<span class="lb" data-page="18b.299" data-line="3" id="l18b.299.3"></span>ἔχοντος τὴν ὑπόθεσιν ὅλου τοῦ νοσήματος, ὅπερ ἐστὶ πυρετώδους
<span class="lb" data-page="18b.299" data-line="4" id="l18b.299.4"></span>ὄντος. εἶτα τούτων οὕτως ἐχόντων ἀπ’ ἀρχῆς φαίνεσθαι
<span class="lb" data-page="18b.299" data-line="5" id="l18b.299.5"></span>πάντα ἐν τοῖς οὔροις ἀγαθὰ σημεῖα, τοῦτον τὸν
<span class="lb" data-page="18b.299" data-line="6" id="l18b.299.6"></span>ἄνθρωπον ἀδύνατον ἀποθανεῖν, ὥστε κἂν ἐπιφαίνηταί τι
<span class="lb" data-page="18b.299" data-line="7" id="l18b.299.7"></span>σύμπτωμα φοβερὸν, οὐ μόνον οὐ καταπλαγήσῃ, καθάπερ
<span class="lb" data-page="18b.299" data-line="8" id="l18b.299.8"></span>πολλοὶ τῶν ἰατρῶν, ἀλλὰ καὶ κρίσεως αὐτὸ μηνυτικὸν ἡγήσῃ.
<span class="lb" data-page="18b.299" data-line="9" id="l18b.299.9"></span>καὶ γὰρ ὀδυνῶνται κεφαλὴν καὶ παρανοοῦσι καὶ βλέπουσιν
<span class="lb" data-page="18b.299" data-line="10" id="l18b.299.10"></span>ὀρφνώδη τε καὶ ξανθὰ καὶ ἀμβλυώττουσι καὶ καρδιαλγοῦσι
<span class="lb" data-page="18b.299" data-line="11" id="l18b.299.11"></span>καὶ δυσπνοοῦσιν, ὑποχόνδριά τε συντείνονται λόγῳ κρίσεως,
<span class="lb" data-page="18b.299" data-line="12" id="l18b.299.12"></span>αὖθις δὲ διαχωρήματα κακοήθη καὶ πτύσματα, καί τινες
<span class="lb" data-page="18b.299" data-line="13" id="l18b.299.13"></span>ἔμετοι γινόμενοι καὶ μόρια μελαινόμενα καὶ σηπόμενα καὶ
<span class="lb" data-page="18b.299" data-line="14" id="l18b.299.14"></span>νεκρούμενα τὸν ἄνθρωπον ἀποφαίνει κατὰ πάντα βελτίω.
<span class="lb" data-page="18b.299" data-line="15" id="l18b.299.15"></span>καὶ γὰρ εὐπνούστεροι καὶ εὐορεκτότεροι καὶ εὐϋπνότεροι καὶ
<span class="lb" data-page="18b.299" data-line="16" id="l18b.299.16"></span>ἀνωδυνώτεροι καὶ κατὰ τὰς ἀναστάσεις κουφότεροι καὶ τὸ
<span class="lb" data-page="18b.299" data-line="17" id="l18b.299.17"></span>σύμπαν εὐφορώτεροι, πολλάκις ἐπὶ ταῖς τοιαύταις ἀποκρίσεσιν
<span class="lb" data-page="18b.299" data-line="18" id="l18b.299.18"></span>οἱ κάμνοντες ἐγένοντο, φανερῶς ἐνδεικνυμένων τῶν
<span class="pb" data-page="18b.300" id="p18b.300"></span>
<span class="lb" data-page="18b.300" data-line="1" id="l18b.300.1"></span>κενουμένων ἐκκαθαίρεσθαι τὸ σῶμα, τῆς φύσεως ἐκ παραδόξου
<span class="lb" data-page="18b.300" data-line="2" id="l18b.300.2"></span>τὴν ἔμπροσθεν ἧτταν ἀναμαχομένης. ἅπαντα δὲ
<span class="lb" data-page="18b.300" data-line="3" id="l18b.300.3"></span>ταῦτα δυνάμει προείρηται καὶ διώρισται κατὰ τὸ βιβλίον
<span class="lb" data-page="18b.300" data-line="4" id="l18b.300.4"></span>τοῦτο καὶ μόνα τὰ παρὰ τῶν σφυγμῶν αὐτοῖς γε χρὴ προσθεῖναι
<span class="lb" data-page="18b.300" data-line="5" id="l18b.300.5"></span>γεγραμμένα πρὸς ἡμῶν ἐν τῇ περὶ τῶν σφυγμῶν
<span class="lb" data-page="18b.300" data-line="6" id="l18b.300.6"></span>πραγματείᾳ σαφῶς πάντα, μηδαμόθεν παρακειμένων Σφιγγὸς
<span class="lb" data-page="18b.300" data-line="7" id="l18b.300.7"></span>αἰνιγμάτων, οἷα μυρία γεγράφασιν οἱ περὶ τὸν Ἀρχιγένην.
<span class="lb" data-page="18b.300" data-line="8" id="l18b.300.8"></span>ταῦτ’ οὖν ἅπαντα πρόχειρα τῇ μνήμῃ φυλάττων
<span class="lb" data-page="18b.300" data-line="9" id="l18b.300.9"></span>ἐπίβλεπε παραβάλλων ἀλλήλοις. ἐξ αὐτῶν γὰρ δυνήσῃ προλέγειν
<span class="lb" data-page="18b.300" data-line="10" id="l18b.300.10"></span>καὶ τὰ παραλειπόμενα πρὸς τῶν ἀῤῥώστων, ἐνίοτε
<span class="lb" data-page="18b.300" data-line="11" id="l18b.300.11"></span>μηδ’ αὐτοῖς τοῖς οἰκείοις αὐτῶν ἀκριβῶς γινωσκόμενα, ὡς
<span class="lb" data-page="18b.300" data-line="12" id="l18b.300.12"></span>ἐμὲ πολλάκις ἐθεάσασθε τοῦτο μὲν ἐπὶ τῶν πριόντων τοὺς
<span class="lb" data-page="18b.300" data-line="13" id="l18b.300.13"></span>ὀδόντας εἰπόντα <span class="milestone ed2page" data-n="8.686" data-unit="ed2page" id="ed2page.8.686"></span>φύσει τὸ σύμπτωμα τοῦθ’ ὑπάρχειν
<span class="lb" data-page="18b.300" data-line="14" id="l18b.300.14"></span>αὐτοῖς, ὡς νομίσαι τοὺς ἀκούοντας οἰκείους, οὐκ ἐξ
<span class="lb" data-page="18b.300" data-line="15" id="l18b.300.15"></span>ἰατρικῆς, ἀλλ’ ἀπὸ μαντικῆς τέχνης γεγονέναι τὴν πρόῤῥησιν.
<span class="lb" data-page="18b.300" data-line="16" id="l18b.300.16"></span>ἐνίοτε δ’ ἐπὶ τῶν κοιμωμένων παρηνεῳγμένοις τοῖς
<span class="lb" data-page="18b.300" data-line="17" id="l18b.300.17"></span>ὀφθαλμοῖς, ὅτι καὶ τοῦθ’ ὑπάρχει φύσει. καί τινος ἐπὶ
<span class="lb" data-page="18b.300" data-line="18" id="l18b.300.18"></span>τὰ στέρνα κατακειμένου καὶ τοῦτο ἀναγκαῖον ὑπάρχειν αὐτῷ
<span class="pb" data-page="18b.301" id="p18b.301"></span>
<span class="lb" data-page="18b.301" data-line="1" id="l18b.301.1"></span>φύσει. γυναικὸς δέ τινος ὤφθη ποθ’ ἡμῖν εἰσελθοῦσιν ὁ
<span class="lb" data-page="18b.301" data-line="2" id="l18b.301.2"></span>δεξιὸς ὀφθαλμὸς ὑπερέχειν θατέρου πολλῷ δή τινι, περὶ ἧς
<span class="lb" data-page="18b.301" data-line="3" id="l18b.301.3"></span>ἔφην, ἔμπροσθεν τῆς νόσου γεγονέναι τὴν προπέτειαν. ἐπ’
<span class="lb" data-page="18b.301" data-line="4" id="l18b.301.4"></span>ἄλλου δὲ κοιλότητα τῶν κροτάφων μεγίστην, ὁρωμένου κἀκείνου
<span class="lb" data-page="18b.301" data-line="5" id="l18b.301.5"></span>πρῶτον τότε, κατὰ φύσιν ὑπάρχειν ἔφην αὐτὴν, ἄλλου
<span class="lb" data-page="18b.301" data-line="6" id="l18b.301.6"></span>δὲ ὑφαίμους τοὺς ὀφθαλμοὺς εἶναι φύσει. παρεσπασμένον
<span class="lb" data-page="18b.301" data-line="7" id="l18b.301.7"></span>δ’ ἐφ’ ἑτέρου τινὸς μέρος ὀφρύων ἢ ὀφθαλμῶν ἢ
<span class="lb" data-page="18b.301" data-line="8" id="l18b.301.8"></span>χειλῶν εἶπον. ἔνια δὲ καὶ πρὸ τοῦ νοσήματος ἔκ τινος
<span class="lb" data-page="18b.301" data-line="9" id="l18b.301.9"></span>ἔξωθεν αἰτίας γεγονέναι, καὶ μὲν δὴ καὶ διαλείποντα σφυγμὸν
<span class="lb" data-page="18b.301" data-line="10" id="l18b.301.10"></span>ἑτεροσφυξίαν τε καὶ τοιαῦθ’ ἕτερα φύσει τισὶν ὑπάρχειν
<span class="lb" data-page="18b.301" data-line="11" id="l18b.301.11"></span>ἔφην, ἀγνοούμενα καὶ τοῖς κάμνουσιν αὐτοῖς ἐνίοτε καὶ
<span class="lb" data-page="18b.301" data-line="12" id="l18b.301.12"></span>σωθέντων αὐτῶν, ὤφθησαν παραμένοντα φωνάς τε τραχείας
<span class="lb" data-page="18b.301" data-line="13" id="l18b.301.13"></span>ἢ βραγχώδεις ἢ κλαγγώδεις τῷ μὲν φύσει, τῷ δὲ πρὸς τῆς
<span class="lb" data-page="18b.301" data-line="14" id="l18b.301.14"></span>νόσου γενομένας, περὶ ὧν ἐπὶ πλέον ἐν τῇ περὶ τοῦ προγινώσκειν
<span class="lb" data-page="18b.301" data-line="15" id="l18b.301.15"></span>πραγματείᾳ διεληλυθὼς οὐδὲν δέομαι ἐπαναλαμβάνειν
<span class="lb" data-page="18b.301" data-line="16" id="l18b.301.16"></span>νῦν, ἀλλὰ τὸ κεφάλαιον ἀρκεῖ τῆς τῶν τοιούτων εὑρέσεως
<span class="lb" data-page="18b.301" data-line="17" id="l18b.301.17"></span>εἰπόντα καταπαῦσαι τὸν λόγον. ὅταν γὰρ ἐκ τῶν
<span class="pb" data-page="18b.302" id="p18b.302"></span>
<span class="lb" data-page="18b.302" data-line="1" id="l18b.302.1"></span>ἄλλων ἁπάντων ἀκίνδυνον φαίνεται τὸ νόσημα, τὸ τοιοῦτον
<span class="lb" data-page="18b.302" data-line="2" id="l18b.302.2"></span>φοβερὸν σύμπτωμα φύσει παρεῖναι γίνωσκε ἢ πάντως γε
<span class="lb" data-page="18b.302" data-line="3" id="l18b.302.3"></span>πρὸ τῆς νόσου γεγονέναι διὰ φανεράν τινα αἰτίαν, ὥστε
<span class="lb" data-page="18b.302" data-line="4" id="l18b.302.4"></span>καὶ ἐμοὶ καὶ Ἱπποκράτει πιστεύσαντες ἐπισκέπτεσθε, καθότι
<span class="lb" data-page="18b.302" data-line="5" id="l18b.302.5"></span>προείρηται, τὰς τῶν σημείων δυνάμεις ἐκλογιζόμενοι, καθάπερ,
<span class="lb" data-page="18b.302" data-line="6" id="l18b.302.6"></span>φημὶ, προεῖπεν. αὐτὸς γὰρ τοῦ παραδείγματος ἐμνημόνευσεν,
<span class="lb" data-page="18b.302" data-line="7" id="l18b.302.7"></span>ὅταν ὁμοῦ τε πῦον ἀναβήσσῃ καὶ χολήν. εἴρηται
<span class="lb" data-page="18b.302" data-line="8" id="l18b.302.8"></span>δ’ αὐτῷ τοῦτο κατά γε τὴν ῥῆσιν ἐκείνην ἧς ἡ ἀρχή· τῶν
<span class="lb" data-page="18b.302" data-line="9" id="l18b.302.9"></span>δὲ ἐμπυημάτων ὅσα μὲν ἔτι χολώδεος ἐόντος τοῦ πτυέλου
<span class="lb" data-page="18b.302" data-line="10" id="l18b.302.10"></span>ἐκπυΐσκονται, ὀλέθρια κάρτα εἴτ’ ἐν μέρει τὸ χολῶδες τῷ
<span class="lb" data-page="18b.302" data-line="11" id="l18b.302.11"></span>πύῳ ἀναπτύοιτο εἴτε ὁμοῦ. κατὰ ταύτην γὰρ τὴν ῥῆσιν
<span class="lb" data-page="18b.302" data-line="12" id="l18b.302.12"></span>ἠξίωσε θεωρεῖν ἀκριβῶς ἅπαντα τὰ τῷ κάμνοντι συνυπάρχοντα
<span class="lb" data-page="18b.302" data-line="13" id="l18b.302.13"></span>καὶ διῆλθέν γε ἔνια αὐτῶν, τῶν μὲν ἀγαθῶν οὕτως
<span class="lb" data-page="18b.302" data-line="14" id="l18b.302.14"></span>ἀρξάμενος. ἔστι δὲ τὰ μὲν ἀγαθὰ ταῦτα εὐπετέως φέρειν
<span class="lb" data-page="18b.302" data-line="15" id="l18b.302.15"></span>τὸ νόσημα, εὔπνοον εἶναι τῆς ὀδύνης ἀπηλλάχθαι, τὸ πτύελον
<span class="lb" data-page="18b.302" data-line="16" id="l18b.302.16"></span>ῥηϊδίως ἀναβήσσειν. εἶτα ἐφεξῆς αὐτὰ διελθὼν πάντα
<span class="lb" data-page="18b.302" data-line="17" id="l18b.302.17"></span>τῶν κακῶν αὖθις ἀρχόμενός φησι. κακὰ δὲ τὰ ἐναντία
<span class="lb" data-page="18b.302" data-line="18" id="l18b.302.18"></span>τούτων δυσπετέως φέρειν τὸ νόσημα πνεῦμα μέγα καὶ πυκνὸν
<span class="pb" data-page="18b.303" id="p18b.303"></span>
<span class="lb" data-page="18b.303" data-line="1" id="l18b.303.1"></span>εἶναι, τὴν ὀδύνην μὴ παύεσθαι, τὸ πτύελον μόγις ἀναβήσσειν,
<span class="lb" data-page="18b.303" data-line="2" id="l18b.303.2"></span>διψῇν κάρτα, τὸ σῶμα ὑπὸ τοῦ πυρὸς ἀνωμάλως
<span class="lb" data-page="18b.303" data-line="3" id="l18b.303.3"></span>ἔχεσθαι. αὕτη σοι καὶ ἡ τῶν μοχθηρῶν σημείων ἀρχὴ τῆς
<span class="lb" data-page="18b.303" data-line="4" id="l18b.303.4"></span>διδασκαλίας ἔμπροσθεν ὑπ’ αὐτοῦ γεγενημένης κατὰ τὴν
<span class="lb" data-page="18b.303" data-line="5" id="l18b.303.5"></span>προειρημένην ἐπὶ τῶν πτυσμάτων ὧν ἔγραψε ὑπόθεσιν. ὡς
<span class="lb" data-page="18b.303" data-line="6" id="l18b.303.6"></span>οὖν, φησὶν, ἐπὶ τούτων εἶπον, οὕτως ἐπὶ πάντων πρᾶττε μηδὲν
<span class="lb" data-page="18b.303" data-line="7" id="l18b.303.7"></span>παραλείπων, ἀλλὰ κατὰ μέρος ἐκλογιζόμενος ἑκάστου σημείου
<span class="lb" data-page="18b.303" data-line="8" id="l18b.303.8"></span>τὴν δύναμιν, εἶθ’ οὕτως παραβάλλων ἀλλήλοις αὐτά.
</p>
<span class="lb rule" data-page="18b.303" data-line="9" id="l18b.303.9"></span>
          </article>

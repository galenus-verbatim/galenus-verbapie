<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.39">
<span class="pb page1" data-page="18b.306" id="p18b.306"></span>
<span class="milestone ed1page page1" data-n="5.165" data-unit="ed1page" id="ed1page.5.165"></span>
<span class="milestone ed2page page1" data-n="8.687" data-unit="ed2page" id="ed2page.8.687"></span>
<span class="lb head" data-page="18b.306" data-line="7" id="l18b.306.7"></span>
            <blockquote class="quote lemma">
<span class="lb" data-page="18b.306" data-line="8" id="l18b.306.8"></span><span class="milestone ed2page" data-n="8.688" data-unit="ed2page" id="ed2page.8.688"></span>Εὖ μέντοι χρὴ εἰδέναι περὶ τῶν τεκμηρίων καὶ
<span class="lb" data-page="18b.306" data-line="9" id="l18b.306.9"></span>τῶν ἄλλων σημείων καὶ μὴ λανθάνειν ὅτι ἐν παντὶ ἔτει
<span class="lb" data-page="18b.306" data-line="10" id="l18b.306.10"></span>καὶ πάσῃ ὥρῃ τά τε κακὰ κακὸν σημαίνει καὶ τὰ χρηστὰ
<span class="lb" data-page="18b.306" data-line="11" id="l18b.306.11"></span>ἀγαθόν.
</blockquote>
<span class="lb rule" data-page="18b.306" data-line="12" id="l18b.306.12"></span>
            <p>
<span class="lb" data-page="18b.306" data-line="13" id="l18b.306.13"></span>Οὐ παρὰ τοῖς ἰατροῖς μόνον, ἀλλὰ καὶ παρὰ τοῖς ῥήτορσιν
<span class="lb" data-page="18b.306" data-line="14" id="l18b.306.14"></span>ἐζήτηται τίνι διαφέρει σημείου τεκμήριον, οὐκ ἐν
<span class="lb" data-page="18b.306" data-line="15" id="l18b.306.15"></span>σημαινομένοις μόνον, ὡς ἄλλοτι, τοῦ προβλήματος ἔχοντος
<span class="lb" data-page="18b.306" data-line="16" id="l18b.306.16"></span>τὴν σύστασιν, ἀλλὰ καὶ πραγμάτων ἐφαπτομένου. χρὴ γὰρ
<span class="lb" data-page="18b.306" data-line="17" id="l18b.306.17"></span>εὑρεῖν τινα φύσιν διττὴν πραγμάτων, ἀφ’ ὦν οἱ μὲν ἰατροὶ
<span class="lb" data-page="18b.306" data-line="18" id="l18b.306.18"></span>προγινώσκουσιν, οἱ δὲ ῥήτορες ἀποδεικνύουσιν ἢ πείθουσιν
<span class="pb" data-page="18b.307" id="p18b.307"></span>
<span class="lb" data-page="18b.307" data-line="1" id="l18b.307.1"></span>ἐπὶ μὲν οὖν τῶν εἰς τὰς ἀποδείξεις λαμβανομένων, εἴτ’ ἐπιστημονικάς
<span class="lb" data-page="18b.307" data-line="2" id="l18b.307.2"></span>οὔσας εἴτε πιθανὰς, ἡ διαφορὰ μὲν μία ἐστὶν
<span class="lb" data-page="18b.307" data-line="3" id="l18b.307.3"></span>ἀναγκαία τε καὶ διὰ παντὸς ἔχουσα τὸ ἕτερον τῷ ἑτέρῳ
<span class="lb" data-page="18b.307" data-line="4" id="l18b.307.4"></span>ἑπόμενον, ἐξ ὧν ἡ πρότασις σύγκειται. ἄλλη δ’ οὐκ ἀναγκαίως
<span class="lb" data-page="18b.307" data-line="5" id="l18b.307.5"></span>οὐδὲ διὰ παντὸς, ἀλλ’ ὡς τὸ πολὺ μόνον. ἔτι δὲ
<span class="lb" data-page="18b.307" data-line="6" id="l18b.307.6"></span>κατ’ ἄλλην διαφορὰν ἡ μὲν ἐκ τηρήσεώς ἐστιν ἐμπειρικῆς,
<span class="lb" data-page="18b.307" data-line="7" id="l18b.307.7"></span>ἡ δὲ ἐξ ἀκολουθίας λογικῆς, ὅπερ ἐστὶν ἔνδειξις. αὕτη μέν
<span class="lb" data-page="18b.307" data-line="8" id="l18b.307.8"></span>ἐστι τῶν πραγμάτων ἡ διαφορά. τοῖς δ’ ὀνόμασιν ἐπ’ αὐτῶν
<span class="lb" data-page="18b.307" data-line="9" id="l18b.307.9"></span>οὐχ ὁμοίως ἐχρήσαντο πάντες, ἀλλ’ οἵ γε χαριέστεροι,
<span class="lb" data-page="18b.307" data-line="10" id="l18b.307.10"></span>παρίημι γὰρ ἑκὼν τοὺς ἄλλους, ἐπὶ μὲν τῇ προτέρᾳ τομῇ
<span class="lb" data-page="18b.307" data-line="11" id="l18b.307.11"></span>κατὰ τοῦ διηνεκῶς μὲν ἓν ὁτιοῦν δηλοῦντος ἀξιοῦσι χρῆσθαι
<span class="lb" data-page="18b.307" data-line="12" id="l18b.307.12"></span>τῇ τοῦ τεκμηρίου προσηγορίᾳ, σημεῖον δ’ ὀνομάζουσι
<span class="lb" data-page="18b.307" data-line="13" id="l18b.307.13"></span>τὸ ἕτερον, ἐπὶ δὲ τῇ δευτέρᾳ τὸ μὲν ἐκ τηρήσεως σημεῖον,
<span class="lb" data-page="18b.307" data-line="14" id="l18b.307.14"></span>τὸ δ’ ἐξ ἐνδείξεως τεκμήριον. ὅτι μὲν οὖν οὕτω χρῶνται
<span class="lb" data-page="18b.307" data-line="15" id="l18b.307.15"></span>τοῖς ὀνόμασιν οἱ Ἕλληνες οὐκ ἰατροῖς μόνον ἐπίστασθαι
<span class="lb" data-page="18b.307" data-line="16" id="l18b.307.16"></span>χρήσιμον, ἀλλὰ κἀκείνοις ὅσοις τῇ τέχνῃ προσήκει τὸ ἑλληνίζειν.
<span class="pb" data-page="18b.308" id="p18b.308"></span>
<span class="lb" data-page="18b.308" data-line="1" id="l18b.308.1"></span>ὅτι δὲ εἴς τε τὰς ἀποδείξεις καὶ τὰς προγνώσεις
<span class="lb" data-page="18b.308" data-line="2" id="l18b.308.2"></span>ἡ εἰρημένη διαφορὰ τῶν πραγμάτων ἐγνῶσθαι χρησιμωτάτη
<span class="lb" data-page="18b.308" data-line="3" id="l18b.308.3"></span>πρόδηλον εἶναι παντὶ νομίζω. τό γε μὴν ἀμφότερα
<span class="lb" data-page="18b.308" data-line="4" id="l18b.308.4"></span>τὴν ἑαυτῶν ἀεὶ διαφυλάττειν δύναμιν, ὅσα τε ἀγαθόν τι
<span class="lb" data-page="18b.308" data-line="5" id="l18b.308.5"></span>δηλοῖ καὶ ὅσα τι κακὸν, ἄξιον ἐπισκέψεώς ἐστιν. ἐν γοῦν
<span class="lb" data-page="18b.308" data-line="6" id="l18b.308.6"></span>τοῖς ἀφορισμοῖς αὐτὸς εἶπεν, ἐν ταῖς νούσοις ἧττον κινδυνεύουσιν
<span class="lb" data-page="18b.308" data-line="7" id="l18b.308.7"></span>οἱ νοσέοντες, οἷς ἂν οἰκείη τῆς φύσεως καὶ τῆς
<span class="lb" data-page="18b.308" data-line="8" id="l18b.308.8"></span>ἡλικίας καὶ τῆς ἕξιος καὶ τῆς ὤρης ἡ νοῦσος ᾖ μᾶλλον ἢ
<span class="lb" data-page="18b.308" data-line="9" id="l18b.308.9"></span>οἶσιν ἂν μὴ οἰκείη κατὰ τι τουτέων. τοῦτ’ οὖν πρὸς τὸ
<span class="lb" data-page="18b.308" data-line="10" id="l18b.308.10"></span>νῦν εἰρημένον οὐ διαφέρεται, κακὸν μὲν γάρ τι σημαίνειν
<span class="lb" data-page="18b.308" data-line="11" id="l18b.308.11"></span>ἔφη τὰ κακὰ διὰ παντὸς, οὐ μὴν ὅτι γε ὡσαύτως ἢ οὐχ
<span class="lb" data-page="18b.308" data-line="12" id="l18b.308.12"></span>ὡσαύτως ἔτι προσέγραψεν, ὁ εἰρημένος ἀφορισμός. οὐδέτερον
<span class="lb" data-page="18b.308" data-line="13" id="l18b.308.13"></span>δὲ μετατίθησιν εἰς τὴν ἐναντίαν φύσιν, ἀλλ’ ἦττον καὶ
<span class="lb" data-page="18b.308" data-line="14" id="l18b.308.14"></span>μᾶλλον ὑπάρχειν αὐτοῖς τοῦτό φησι, παρά τε τὰς φύσεις
<span class="lb" data-page="18b.308" data-line="15" id="l18b.308.15"></span>καὶ τὰς ἡλικίας καὶ τὰ ἄλλα ὅσα κατέλεξεν, ὥστε κατὰ
<span class="lb" data-page="18b.308" data-line="16" id="l18b.308.16"></span>τοῦτο μὲν οὐκ ἂν ἐναντία λέγοιτο πρὸς Ἱπποκράτους, κατ’
<span class="lb" data-page="18b.308" data-line="17" id="l18b.308.17"></span>ἐκεῖνο δὲ μᾶλλον, ὅταν εἴπῃ τοῖσι μὴ κατὰ λόγον κουφίζουσιν
<span class="lb" data-page="18b.308" data-line="18" id="l18b.308.18"></span>οὐ δεῖ πιστεύειν οὐδὲ φοβεῖσθαι λίην τὰ μοχθηρὰ ﻿
<span class="pb" data-page="18b.309" id="p18b.309"></span>
<span class="lb" data-page="18b.309" data-line="1" id="l18b.309.1"></span>γινόμενα παρὰ λόγον· τὰ γὰρ πολλὰ τῶν τοιουτέων ἐστὶν
<span class="lb" data-page="18b.309" data-line="2" id="l18b.309.2"></span>ἀβέβαια καὶ οὐ πάνυ τι διαμένειν οὐδὲ χρονίζειν εἴωθε.
<span class="lb" data-page="18b.309" data-line="3" id="l18b.309.3"></span>διὰ τοῦτο γοῦν αὐτὸ προσέγραψεν ἐν τῷ προγνωστικῷ τὴν
<span class="lb" data-page="18b.309" data-line="4" id="l18b.309.4"></span>νῦν ἡμῖν προκειμένην ῥῆσιν. ἐν μὲν γὰρ τοῖς συμπτώμασι
<span class="lb" data-page="18b.309" data-line="5" id="l18b.309.5"></span>γίνεταί τις μετάπτωσις ἔκ τε τῶν πονηρῶν εἰς ἀγαθὰ κἀκ
<span class="lb" data-page="18b.309" data-line="6" id="l18b.309.6"></span>τῶν ἀγαθῶν εἰς πονηρά. τῶν δὲ σημείων οὐδὲν εἰς τοὐναντίον
<span class="lb" data-page="18b.309" data-line="7" id="l18b.309.7"></span>μεταπίπτειν πέφυκεν, ἀλλ’ ἧττον μὲν καὶ μᾶλλον ἤτοι
<span class="lb" data-page="18b.309" data-line="8" id="l18b.309.8"></span>κακόν τι σημαίνειν ἢ ἀγαθὸν, <span class="milestone ed2page" data-n="8.689" data-unit="ed2page" id="ed2page.8.689"></span>οὐ μὴν ἀγαθὸν μὲν
<span class="lb" data-page="18b.309" data-line="9" id="l18b.309.9"></span>νῦν, αὖθις δὲ κακὸν, ἢ κακὸν μὲν νῦν, αὖθις δ’ ἀγαθόν.
<span class="lb" data-page="18b.309" data-line="10" id="l18b.309.10"></span>ὅσα γοῦν ἐν τοῖς οὔροις εἶπεν εἶναι κακὰ σημεῖα, ταῦτ’
<span class="lb" data-page="18b.309" data-line="11" id="l18b.309.11"></span>οὐκ ἄν ποτε ἀγαθὰ γένοιτο, καθάπερ οὐδὲ τῶν ἀγαθῶν
<span class="lb" data-page="18b.309" data-line="12" id="l18b.309.12"></span>οὐδὲν κακόν. οὕτως δὲ καὶ ὅσα περὶ τῶν πτυσμάτων ἢ
<span class="lb" data-page="18b.309" data-line="13" id="l18b.309.13"></span>διαχωρημάτων ὡς ἀγαθῶν ἢ κακῶν εἴρηκεν οὐδὲν εἰς τοὐναντίον
<span class="lb" data-page="18b.309" data-line="14" id="l18b.309.14"></span>μεταπίπτει. κατὰ δὲ τὸν αὐτὸν τρόπον οὐδὲ ὅσα
<span class="lb" data-page="18b.309" data-line="15" id="l18b.309.15"></span>περὶ τὸ πρόσωπον εἶπε γίγνεσθαι σημεῖα κατὰ χρόαν ἢ
<span class="lb" data-page="18b.309" data-line="16" id="l18b.309.16"></span>ὄγκον ἢ σχῆμα καὶ περὶ κατακλίσεων δὲ καὶ τοῦ πελιδνοῦσθαι
<span class="lb" data-page="18b.309" data-line="17" id="l18b.309.17"></span>καὶ μελαίνεσθαι μόριον ἢ ὁτιοῦν ἄλλο τοιοῦτον πάσχειν.
<span class="lb" data-page="18b.309" data-line="18" id="l18b.309.18"></span>ἅπαντα γὰρ διαφυλάττει τὴν οἰκείαν δύναμιν οὐ
<span class="pb" data-page="18b.310" id="p18b.310"></span>
<span class="lb" data-page="18b.310" data-line="1" id="l18b.310.1"></span>κατὰ τὸ μέγεθος δηλονότι, προείρηται γὰρ ὅτι τὸ μᾶλλον
<span class="lb" data-page="18b.310" data-line="2" id="l18b.310.2"></span>δέχεται καὶ ἧττον, ἀλλὰ κατὰ γένος, ἐπεὶ μήτε τῶν ἀγαθῶν
<span class="lb" data-page="18b.310" data-line="3" id="l18b.310.3"></span>οὐδὲν εἰς τὸ τῶν κακῶν μεταπίπτει γένος, ἐκείνων τε
<span class="lb" data-page="18b.310" data-line="4" id="l18b.310.4"></span>οὐδὲν εἰς τὸ τῶν ἀγαθῶν. ὅταν γε δηλονότι μετὰ τῶν
<span class="lb" data-page="18b.310" data-line="5" id="l18b.310.5"></span>οἰκείων ἐξετάζηται διορισμῶν, οὐ μὴν ἐπί γε τῶν συμπτωμάτων
<span class="lb" data-page="18b.310" data-line="6" id="l18b.310.6"></span>οὕτως ἔχει. καὶ γὰρ δυσπνοοῦσιν ἔνιοι καὶ παραφρονοῦσι
<span class="lb" data-page="18b.310" data-line="7" id="l18b.310.7"></span>καὶ ὑποχόνδριον ἀνασπῶνται καὶ μαρμαρυγὰς ὁρᾷν
<span class="lb" data-page="18b.310" data-line="8" id="l18b.310.8"></span>οἴονται καί τινα ὀρφνώδη προφαίνεσθαι κρίσεως λόγῳ, καὶ
<span class="lb" data-page="18b.310" data-line="9" id="l18b.310.9"></span>μὴν καὶ καρδιαλγεῖν καὶ χεῖλος τὸ κάτω σείεσθαι καὶ παρωτίδας
<span class="lb" data-page="18b.310" data-line="10" id="l18b.310.10"></span>καί τινα ἑτέραν ἀπόστασιν ἔχειν. ἅπαντα γὰρ
<span class="lb" data-page="18b.310" data-line="11" id="l18b.310.11"></span>φαίνεται ταῦτα ποτὲ μὲν, ὡς εἴρηται, κρίσεως λόγῳ γινόμενα,
<span class="lb" data-page="18b.310" data-line="12" id="l18b.310.12"></span>ποτὲ δὲ αὐξανομένοις νοσήμασιν ἑπόμενα, καθὸ κἀκεῖνο
<span class="lb" data-page="18b.310" data-line="13" id="l18b.310.13"></span>δεόντως εἴρηται πρὸς αὐτοῦ· τὰ κρίσιμα μὴ κρίνοντα τὰ
<span class="lb" data-page="18b.310" data-line="14" id="l18b.310.14"></span>μὲν θανατώδεα, τὰ δὲ δύσκριτα· διώρισται δ’ ἡμῖν ὑπὲρ
<span class="lb" data-page="18b.310" data-line="15" id="l18b.310.15"></span>ἁπάντων τῶν τοιούτων ἐν ἄλλοις τέ τισι κἀν τοῖς περὶ
<span class="lb" data-page="18b.310" data-line="16" id="l18b.310.16"></span>κρίσεων, ὥστε μηδὲν εἰς τὸ προγινώσκειν ἐνδεῖν καὶ διὰ
<span class="lb" data-page="18b.310" data-line="17" id="l18b.310.17"></span>τοῦτο, ὅπερ ἀεὶ συμβουλεύω καὶ νῦν διελθεῖν οὐκ ὀκνήσω.
<span class="pb" data-page="18b.311" id="p18b.311"></span>
<span class="lb" data-page="18b.311" data-line="1" id="l18b.311.1"></span>πρῶτα μὲν καὶ μάλιστα σπουδάζειν φημὶ μαθεῖν ὅσα τῆς
<span class="lb" data-page="18b.311" data-line="2" id="l18b.311.2"></span>ἰατρικῆς ἐστιν ἔργα· τὰ δ’ ἄλλα ὅσα τοιαῦτα τινὰ μὲν ἐν
<span class="lb" data-page="18b.311" data-line="3" id="l18b.311.3"></span>φωνῇ καὶ σημαινομένῳ τὴν ζήτησιν ἔχοντα, τινὰ δὲ λογικῆς
<span class="lb" data-page="18b.311" data-line="4" id="l18b.311.4"></span>ἐχόμενα θεωρίας, ὕστερόν ποτε καὶ κατὰ πολλὴν σχολὴν
<span class="lb" data-page="18b.311" data-line="5" id="l18b.311.5"></span>μεταχειρίζεσθαι, <span class="milestone ed1page" data-n="5.166" data-unit="ed1page" id="ed1page.5.166"></span>καθάπερ καὶ νὺν ἐπὶ τῶν σημαινομένων
<span class="lb" data-page="18b.311" data-line="6" id="l18b.311.6"></span>ἔκ τε τοῦ τεκμήριον ὀνόματος καὶ τοῦ σημεῖον.
<span class="lb" data-page="18b.311" data-line="7" id="l18b.311.7"></span>ἐπειδὴ γὰρ ὅσον ἐστὶ χρήσιμον εἰς τὴν τέχνην εἴρηταί μοι,
<span class="lb" data-page="18b.311" data-line="8" id="l18b.311.8"></span>προσθήσω τι καὶ τῆς τούτων ἐξηγήσεως ἐχόμενον, ἕτερον
<span class="lb" data-page="18b.311" data-line="9" id="l18b.311.9"></span>ὧν ἔμπροσθεν εἶπον. ἔστι δὲ τοῦτο τοιόνδε· τῶν κρισίμων
<span class="lb" data-page="18b.311" data-line="10" id="l18b.311.10"></span>συμπτωμάτων ἐγχωρεῖ κατηγορῆσαι τὸ σημεῖον ὄνομα,
<span class="lb" data-page="18b.311" data-line="11" id="l18b.311.11"></span>τὸ μέντοι τεκμήριον οὐκ ἐγχωρεῖ. μόνα γὰρ ἐκεῖνα σημεῖά
<span class="lb" data-page="18b.311" data-line="12" id="l18b.311.12"></span>τε ἅμα καὶ τεκμήρια καλοῦσιν οἱ Ἕλληνες, ἐξ ὧν ἔνεστι
<span class="lb" data-page="18b.311" data-line="13" id="l18b.311.13"></span>τεκμήρασθαί τι περὶ τῆς σωτηρίας ἢ ἀπωλείας τοῦ κάμνοντος,
<span class="lb" data-page="18b.311" data-line="14" id="l18b.311.14"></span>ἃ περιλαβὼν ἄν τις ἑνὶ κεφαλαίῳ φαίη γνωρίσματ’
<span class="lb" data-page="18b.311" data-line="15" id="l18b.311.15"></span>εἶναι τῶν διοικουσῶν τὸ σῶμα δυνάμεων, ὅπως ἔχωσιν ἀῤῥωστίας
<span class="lb" data-page="18b.311" data-line="16" id="l18b.311.16"></span>ἢ ῥώμης, ἐν οἷς δηλονότι καὶ τὰ τῆς ἀπεψίας τε
<span class="lb" data-page="18b.311" data-line="17" id="l18b.311.17"></span>καὶ τῆς πέψεως σημεῖα. τῶν δὲ κρισίμων συμπτωμάτων
<span class="lb" data-page="18b.311" data-line="18" id="l18b.311.18"></span>οὐδὲν ἔχει τοιαύτην φύσιν· ἀλλ’ ὅτι μὲν ἔσται κρίσις δηλοῦται
<span class="pb" data-page="18b.312" id="p18b.312"></span>
<span class="lb" data-page="18b.312" data-line="1" id="l18b.312.1"></span>πρὸς αὐτῶν, ὥσπερ ὅτι δι’ ἐκκρίσεως ἢ ἀποστάσεως,
<span class="lb" data-page="18b.312" data-line="2" id="l18b.312.2"></span>ἔτι τε πρὸς τούτοις διά τινος ἐκκρίσεως ἢ ἀποστάσεως οἷον
<span class="lb" data-page="18b.312" data-line="3" id="l18b.312.3"></span>αἱμοῤῥαγίας ἢ ἐμέτων ἢ παρωτίδων. εἴτε δὲ ἀγαθὴ γενήσοιτο
<span class="lb" data-page="18b.312" data-line="4" id="l18b.312.4"></span>κρίσις ἢ κακὴ, διὰ τῶν τοιούτων σημείων οὐκ ἔνεστι
<span class="lb" data-page="18b.312" data-line="5" id="l18b.312.5"></span>τεκμήρασθαι. φαίνονται γὰρ οὐδὲν ἧττον ἢ εἰς ἀγαθὸν ἢ
<span class="lb" data-page="18b.312" data-line="6" id="l18b.312.6"></span>εἰς κακὸν αἱ τοιαῦται κρίσεις ἅπασαι τελευτῶσαι. καὶ διορισμὸν
<span class="lb" data-page="18b.312" data-line="7" id="l18b.312.7"></span>αὐτῶν ἐδίδαξεν ἡμᾶς βεβαιότατον οὐκ ἐκ συμπτωμάτων
<span class="lb" data-page="18b.312" data-line="8" id="l18b.312.8"></span>τινῶν γινόμενον, ἀλλ’ ἐκ σημείων τε καὶ τεκμηρίων
<span class="lb" data-page="18b.312" data-line="9" id="l18b.312.9"></span>τινῶν. πεπασμοὶ γὰρ, φησὶ, ταχύτητα κρίσιος, ἀσφάλειαν
<span class="lb" data-page="18b.312" data-line="10" id="l18b.312.10"></span>ὑγιεινὴν σημαίνουσιν. ὠμὰ δὲ καὶ ἄπεπτα ἢ ἐς κακὰς ἀποστάσιας
<span class="lb" data-page="18b.312" data-line="11" id="l18b.312.11"></span>τρεπόμενα ἢ ἀκρισίας ἢ χρόνους ἢ πόνους ἢ θανάτους
<span class="lb" data-page="18b.312" data-line="12" id="l18b.312.12"></span><span class="milestone ed2page" data-n="8.690" data-unit="ed2page" id="ed2page.8.690"></span>ἢ τῶν αὐτέων ὑποστροφάς. ὥσθ’ ὅτι μὲν
<span class="lb" data-page="18b.312" data-line="13" id="l18b.312.13"></span>ἔσται κρίσις ἐκ τῶν κρισίμων συμπτωμάτων, ἃ δὴ καὶ σημεῖα
<span class="lb" data-page="18b.312" data-line="14" id="l18b.312.14"></span>κρίσιμα καλεῖν ἐγχωρεῖ, προγνῶναι δυνατόν ἐστιν, εἴτε
<span class="lb" data-page="18b.312" data-line="15" id="l18b.312.15"></span>δὲ εἰς ἀγαθὸν εἴτ’ εἰς κακὸν αὕτη τελευτήσει, διὰ τῶν πεπασμένων
<span class="lb" data-page="18b.312" data-line="16" id="l18b.312.16"></span>ἡ γνῶσις, ἐν οἷς πάλιν οὐ τοῦ γενήσεσθαι κρίσιν
<span class="lb" data-page="18b.312" data-line="17" id="l18b.312.17"></span>ἡ δήλωσις, ἀλλὰ τοῦ σωθήσεσθαι τὸν ἄνθρωπον ἢ
<span class="lb" data-page="18b.312" data-line="18" id="l18b.312.18"></span>τεθνήξεσθαι. ἔστω δέ σοι καὶ ἥδε πρὸς ταῖς εἰρημέναις
<span class="pb" data-page="18b.313" id="p18b.313"></span>
<span class="lb" data-page="18b.313" data-line="1" id="l18b.313.1"></span>ἔμπροσθεν ἐξήγησις τῶν προσηγοριῶν, ἅμα χρησίμοις πράγμασιν
<span class="lb" data-page="18b.313" data-line="2" id="l18b.313.2"></span>εἰς τὴν τέχνην εἰρημένη. μέμνησο δὲ ὅτι καὶ τὰ
<span class="lb" data-page="18b.313" data-line="3" id="l18b.313.3"></span>κρίσιμα σημεῖα συμπτώματά ἐστι τῷ γένει δηλοῦντα τὰς
<span class="lb" data-page="18b.313" data-line="4" id="l18b.313.4"></span>ἐσομένας ἐκκρίσεις ἢ ἀποστάσεις. αὗται δὲ τοῦ λῦσαι τὴν
<span class="lb" data-page="18b.313" data-line="5" id="l18b.313.5"></span>νόσον ἢ καταλῦσαι τὴν δύναμιν αἴτια μὲν πρώτως, κατὰ
<span class="lb" data-page="18b.313" data-line="6" id="l18b.313.6"></span>συμβεβηκὸς δὲ καὶ σημεῖα γίνονται.
</p>
<span class="lb rule" data-page="18b.313" data-line="7" id="l18b.313.7"></span>
          </article>

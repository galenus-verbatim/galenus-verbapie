<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.4">
<span class="pb page1" data-page="18b.239" id="p18b.239"></span>
<span class="milestone ed1page page1" data-n="5.154" data-unit="ed1page" id="ed1page.5.154"></span>
<span class="milestone ed2page page1" data-n="8.664" data-unit="ed2page" id="ed2page.8.664"></span>
<span class="lb head" data-page="18b.239" data-line="15" id="l18b.239.15"></span>
            <blockquote class="quote lemma">
<span class="lb" data-page="18b.239" data-line="16" id="l18b.239.16"></span>Οὐ δύναται δὲ ὅλῃσιν ἡμέρῃσιν οὐδὲν τουτέων ἀριθμεῖσθαι
<span class="lb" data-page="18b.239" data-line="17" id="l18b.239.17"></span>ἀτρεκέως, οὐδὲ γὰρ ὁ ἐνιαυτός τε καὶ οἱ μῆνες ὅλῃσιν
<span class="lb" data-page="18b.239" data-line="18" id="l18b.239.18"></span>ἡμέρῃσι πεφύκασιν ἀριθμεῖσθαι.
</blockquote>
<span class="lb rule" data-page="18b.239" data-line="19" id="l18b.239.19"></span>
            <span class="pb" data-page="18b.240" id="p18b.240"></span>
            <p>
<span class="lb" data-page="18b.240" data-line="1" id="l18b.240.1"></span>Ἐπειδὴ τὰς τρεῖς ἑβδομάδας εἰς τὴν εἰκοστὴν ἡμέραν
<span class="lb" data-page="18b.240" data-line="2" id="l18b.240.2"></span>περιήγαγε, διὰ τοῦτ’ ἔφη οὐ δύναται πλήρεσιν ἡμέραις
<span class="lb" data-page="18b.240" data-line="3" id="l18b.240.3"></span>ἀριθμεῖσθαι τὰ τοιαῦτα. μηδὲ γὰρ τὸν ἐνιαυτὸν μηδὲ τοὺς
<span class="lb" data-page="18b.240" data-line="4" id="l18b.240.4"></span>μῆνας ὅλαις ἡμέραις ἀριθμεῖσθαι΄ καὶ ἀληθῶς γε αὐτὰ εἶπεν.
<span class="lb" data-page="18b.240" data-line="5" id="l18b.240.5"></span>ὁ μὲν γὰρ ἐνιαυτὸς οὐ τριακοσίων ἑξήκοντα πέντε
<span class="lb" data-page="18b.240" data-line="6" id="l18b.240.6"></span>μόνον ἡμερῶν ἐστιν, ἀλλὰ καὶ τετάρτου μέρους ἡμέρας, ἔτι
<span class="lb" data-page="18b.240" data-line="7" id="l18b.240.7"></span>δὲ πρὸς αὐτῷ μορίου τινὸς ἐγγύς πως ἑκατοστοῦ. τῶν μηνῶν
<span class="lb" data-page="18b.240" data-line="8" id="l18b.240.8"></span>δὲ ἕκαστος ἐλάττων μέν ἐστι τριάκοντα ἡμερῶν, μείζων δὲ
<span class="lb" data-page="18b.240" data-line="9" id="l18b.240.9"></span>ἐννέα καὶ εἴκοσιν. ὠνομάζετο δὲ καὶ παρὰ τοῖς παλαιοῖς
<span class="lb" data-page="18b.240" data-line="10" id="l18b.240.10"></span>Ἕλλησι μὴν, ὡς καὶ νῦν ἔτι κατὰ πολλὰς <span class="milestone ed2page" data-n="8.665" data-unit="ed2page" id="ed2page.8.665"></span>τῶν Ἑλληνίδων
<span class="lb" data-page="18b.240" data-line="11" id="l18b.240.11"></span>πόλεων, ὁ μεταξὺ χρόνος δυοῖν συνόδοιν ἡλίου καὶ
<span class="lb" data-page="18b.240" data-line="12" id="l18b.240.12"></span>σελήνης καὶ ὅστις βούλεται τὸν χρόνον τοῦτον ἀκριβῶς ἐκμαθεῖν
<span class="lb" data-page="18b.240" data-line="13" id="l18b.240.13"></span>ἅμα ταῖς οἰκείαις ἀποδείξεσιν ὁπηλίκος ἐστὶν, ὅλον
<span class="lb" data-page="18b.240" data-line="14" id="l18b.240.14"></span>ἔχει βιβλίον Ἱππάρχῳ γεγραμμένον, ὥσπερ γε καὶ περὶ τοῦ
<span class="lb" data-page="18b.240" data-line="15" id="l18b.240.15"></span>ἐνιαυσίου χρόνου σύγγραμμα ἡμέτερον. οὕτως οὖν καὶ τὴν
<span class="lb" data-page="18b.240" data-line="16" id="l18b.240.16"></span>ἑβδομάδα φησὶν ὁ Ἱπποκράτης, καὶ δῆλον ὅτι καὶ τὴν τετράδα
<span class="lb" data-page="18b.240" data-line="17" id="l18b.240.17"></span>μὴ εἶναι τελείων ἡμερῶν, ἀλλ’ ἐνδεῖν τι μόριον τηλικοῦτον,
<span class="lb" data-page="18b.240" data-line="18" id="l18b.240.18"></span>ὡς τὰς τρεῖς ἑβδομάδας εἴκοσιν ἡμέρας περιγράφεσθαι.
<span class="pb" data-page="18b.241" id="p18b.241"></span>
<span class="lb" data-page="18b.241" data-line="1" id="l18b.241.1"></span>τίς δέ ἐστιν ἡ αἰτία τούτων πεπειράμεθα ἡμεῖς
<span class="lb" data-page="18b.241" data-line="2" id="l18b.241.2"></span>εἰπεῖν ἐν τῷ τρίτῳ τῶν κρισίμων ἡμερῶν, οὐδενὸς τῶν ἔμπροσθεν
<span class="lb" data-page="18b.241" data-line="3" id="l18b.241.3"></span>οὐδ’ ἐπιχειρήσαντος εἰπεῖν.
</p>
<span class="lb rule" data-page="18b.241" data-line="4" id="l18b.241.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.40">
<span class="pb page1" data-page="18b.313" id="p18b.313"></span>
<span class="milestone ed1page page1" data-n="5.166" data-unit="ed1page" id="ed1page.5.166"></span>
<span class="milestone ed2page page1" data-n="8.690" data-unit="ed2page" id="ed2page.8.690"></span>
<span class="lb head" data-page="18b.313" data-line="8" id="l18b.313.8"></span>
            <blockquote class="quote lemma">
<span class="lb" data-page="18b.313" data-line="9" id="l18b.313.9"></span>Ἐπεὶ καὶ ἐν Λιβύῃ καὶ ἐν Δήλῳ καὶ ἐν Σκυθίῃ φαίνεται
<span class="lb" data-page="18b.313" data-line="10" id="l18b.313.10"></span>τὰ προγεγραμμένα ἀληθεύοντα σημεῖα.
</blockquote>
<span class="lb rule" data-page="18b.313" data-line="11" id="l18b.313.11"></span>
            <p>
<span class="lb" data-page="18b.313" data-line="12" id="l18b.313.12"></span>Οὐ κατὰ τὴν ἑαυτῷ συνήθη βραχυλογίαν τὸν περὶ τῶν
<span class="lb" data-page="18b.313" data-line="13" id="l18b.313.13"></span>χωρῶν ἐποιήσατο λόγον. ἐνῆν γὰρ αὐτῷ τῇ πρὸ ταύτης
<span class="lb" data-page="18b.313" data-line="14" id="l18b.313.14"></span>ῥήσει δύο συλλαβὰς προστιθέντι μηδὲν ἔτι δεῖσθαι ταύτης·
<span class="lb" data-page="18b.313" data-line="15" id="l18b.313.15"></span>προσθεὶς οὖν αὐτὰς ἐγὼ δείξω ἐναργῶς ὁποῖός τις ἂν ὁ
<span class="lb" data-page="18b.313" data-line="16" id="l18b.313.16"></span>λόγος ἐγεγόνει. εὖ μέντοι χρὴ εἰδέναι περὶ τῶν τεκμηρίων
<span class="lb" data-page="18b.313" data-line="17" id="l18b.313.17"></span>καὶ σημείων καὶ μὴ λανθάνειν ὅτι ἐν παντὶ ἔτει καὶ πάσῃ
<span class="lb" data-page="18b.313" data-line="18" id="l18b.313.18"></span>ὥρῃ καὶ χώρῃ τά τε κακὰ κακόν τι σημαίνει καὶ τὰ χρηστὰ ﻿
<span class="pb" data-page="18b.314" id="p18b.314"></span>
<span class="lb" data-page="18b.314" data-line="1" id="l18b.314.1"></span>ἀγαθόν. ἐν ταύτῃ τῇ ῥήσει τὸ χώρῃ προσθεὶς ἔδειξά
<span class="lb" data-page="18b.314" data-line="2" id="l18b.314.2"></span>σοι περιττὴν εἶναι τὴν νῦν προκειμένην ῥῆσιν. οὐδὲν γὰρ
<span class="lb" data-page="18b.314" data-line="3" id="l18b.314.3"></span>ἄλλο δι’ αὐτῆς ἐδιδάχθη ἢ τὰ σημεῖα τά τε ἀγαθὰ καὶ
<span class="lb" data-page="18b.314" data-line="4" id="l18b.314.4"></span>τὰ κακὰ ταὐτὸν ἑαυτοῖς σημαίνειν ἑκάτερα ἐν ἁπάσῃ ὥρῃ,
<span class="lb" data-page="18b.314" data-line="5" id="l18b.314.5"></span>κἂν θερμὴ κἂν ψυχρὰ κἂν εὔκρατος ᾖ. Λιβύης μὲν γὰρ
<span class="lb" data-page="18b.314" data-line="6" id="l18b.314.6"></span>ὡς θερμῆς, Σκυθίας δὲ ὡς ψυχρᾶς, Δήλου δ’ ὡς εὐκράτου
<span class="lb" data-page="18b.314" data-line="7" id="l18b.314.7"></span>καὶ μέσης ἀμφοῖν, ἕνεκα παραδείγματος ἐμνημόνευσεν.
</p>
<span class="lb rule" data-page="18b.314" data-line="8" id="l18b.314.8"></span>
          </article>

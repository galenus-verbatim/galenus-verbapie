<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.42">
<span class="pb page1" data-page="18b.316" id="p18b.316"></span>
<span class="milestone ed1page page1" data-n="5.166" data-unit="ed1page" id="ed1page.5.166"></span>
<span class="milestone ed2page page1" data-n="8.691" data-unit="ed2page" id="ed2page.8.691"></span>
<span class="lb head" data-page="18b.316" data-line="1" id="l18b.316.1"></span>
            <blockquote class="quote lemma">
<span class="lb" data-page="18b.316" data-line="2" id="l18b.316.2"></span>Ποθέειν δὲ χρὴ οὐδενὸς νουσήματος ὄνομα ὅ τι μὴ τυγχάνει
<span class="lb" data-page="18b.316" data-line="3" id="l18b.316.3"></span>ἐνθάδε γεγραμμένον, πάντα γὰρ ὁκόσα ἐν τοῖσι χρόνοισι
<span class="lb" data-page="18b.316" data-line="4" id="l18b.316.4"></span>τοῖσι προειρημένοισιν κρίνεται, γνώσῃ τοῖσι αὐτέοισι
<span class="lb" data-page="18b.316" data-line="5" id="l18b.316.5"></span>σημείοισι.
</blockquote>
<span class="lb rule" data-page="18b.316" data-line="6" id="l18b.316.6"></span>
            <p>
<span class="lb" data-page="18b.316" data-line="7" id="l18b.316.7"></span>Τοῦτό μοι δοκεῖ προσθεῖναι κατὰ τὴν τελευτὴν τοῦ
<span class="lb" data-page="18b.316" data-line="8" id="l18b.316.8"></span>λόγου, διότι περὶ τῶν ὀξέων νοσημάτων καὶ ὅσα ἐκ τούτων
<span class="lb" data-page="18b.316" data-line="9" id="l18b.316.9"></span>γίνεται τὴν διδασκαλίαν ἔφησε πεποιῆσθαι κατὰ τοῦτο.
<span class="lb" data-page="18b.316" data-line="10" id="l18b.316.10"></span>μεμνημένος οὖν ὅτι τὰ μὲν πλεῖστα τῶν εἰρημένων ὑπ’ αὐτοῦ
<span class="lb" data-page="18b.316" data-line="11" id="l18b.316.11"></span>σημείων ἀγαθῶν τε καὶ κακῶν ἁπλῶς εἴρηται κατὰ
<span class="lb" data-page="18b.316" data-line="12" id="l18b.316.12"></span>πάντων κοινῇ τῶν νοσημάτων, ὀλίγα δ’ ἐπ’ ἐνίων ἀφωρισμένων,
<span class="lb" data-page="18b.316" data-line="13" id="l18b.316.13"></span>ἀνέμνησε καὶ ἡμᾶς αὐτοῦ μετὰ τοῦ προσθεῖναι τὸ
<span class="lb" data-page="18b.316" data-line="14" id="l18b.316.14"></span>μηδὲν παραλελεῖφθαι κατὰ τὸν λόγον, ὃ τάχα ἂν ἡμεῖς ᾠήθημεν
<span class="lb" data-page="18b.316" data-line="15" id="l18b.316.15"></span>εἶναι ψευδές· ἐπειδὴ τινῶν μὲν ἐμνημόνευσεν ὀνομαστὶ,
<span class="lb" data-page="18b.316" data-line="16" id="l18b.316.16"></span>τινῶν δ’ οὔ. τοῦτο γὰρ αὐτὸ δηλοῖ, μὴ μάτην ὑπ’ αὐτοῦ
<span class="lb" data-page="18b.316" data-line="17" id="l18b.316.17"></span>γεγονέναι μηδ’ ἄνευ τινὸς αἰτίας, ἀλλ’ ἐπειδὴ παρὰ τὰ
<span class="lb" data-page="18b.316" data-line="18" id="l18b.316.18"></span>ἄλλα διδασκαλίας ἐξαιρέτου τινὰ τῶν νοσημάτων ἐδεῖτο,
<span class="pb" data-page="18b.317" id="p18b.317"></span>
<span class="lb" data-page="18b.317" data-line="1" id="l18b.317.1"></span>διὰ τοῦτο αὐτῶν ἐμνημόνευσεν ἰδίᾳ. τὰ δ’ ἄλλα πάντα τὰ
<span class="lb" data-page="18b.317" data-line="2" id="l18b.317.2"></span>παραλελειμμένα τοῖς κοινοῖς ὑποπέπτωκε σημείοις εὐθέως
<span class="lb" data-page="18b.317" data-line="3" id="l18b.317.3"></span>γε τοῦτο πρῶτον ὑπ’ αὐτοῦ γεγραμμένον, ὃ προσαγορεύουσι,
<span class="lb" data-page="18b.317" data-line="4" id="l18b.317.4"></span>νεκρῶδες πρόσωπον ἐπὶ παντὸς νοσήματος ὀξέως, ὀλέθριον
<span class="lb" data-page="18b.317" data-line="5" id="l18b.317.5"></span>ἀληθῶς εἴρηται. κατὰ δὲ τὸν αὐτὸν λόγον ὅσα περὶ κατακλίσεως
<span class="lb" data-page="18b.317" data-line="6" id="l18b.317.6"></span>ἔγραψεν ἢ ἀναπνοῆς ἢ ὕπνων ἢ ἀγρυπνίας ἢ τῶν
<span class="lb" data-page="18b.317" data-line="7" id="l18b.317.7"></span>ἄλλων, ὅσα κοινὰ πάντως ἐστὶ τῶν ἐν τοῖς προγεγραμμένοις
<span class="lb" data-page="18b.317" data-line="8" id="l18b.317.8"></span>χρόνοις κρινομένων. οὐ γὰρ δή γε περὶ τῶν χρονίων αὐτῷ
<span class="lb" data-page="18b.317" data-line="9" id="l18b.317.9"></span>τὸ σύγγραμμά ἐστιν, ἀλλ’ ὡς αὐτὸς εἶπεν, ὀξέων τε καὶ τῶν
<span class="lb" data-page="18b.317" data-line="10" id="l18b.317.10"></span>ἐκ τούτων γινομένων, ὧν καὶ τοὺς χρόνους αὐτὸς ἐδήλωσεν,
<span class="lb" data-page="18b.317" data-line="11" id="l18b.317.11"></span>ἐπ’ ἐνίων μὲν εἰκοστὴν ἡμέραν, ἐπ’ ἐνίων δὲ τεσσαρακοστὴν
<span class="lb" data-page="18b.317" data-line="12" id="l18b.317.12"></span>ἢ ἑξηκοστὴν ὅρον θέμενος.
</p>
<span class="lb rule" data-page="18b.317" data-line="13" id="l18b.317.13"></span>
          </article>

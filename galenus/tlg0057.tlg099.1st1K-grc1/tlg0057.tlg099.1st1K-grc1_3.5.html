<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.5">
<span class="pb page1" data-page="18b.241" id="p18b.241"></span>
<span class="milestone ed1page page1" data-n="5.154" data-unit="ed1page" id="ed1page.5.154"></span>
<span class="milestone ed2page page1" data-n="8.665" data-unit="ed2page" id="ed2page.8.665"></span>
<span class="lb head" data-page="18b.241" data-line="5" id="l18b.241.5"></span>
            <blockquote class="quote lemma">
<span class="lb" data-page="18b.241" data-line="6" id="l18b.241.6"></span>Μετὰ δὲ ταῦτα ἐν τῷ αὐτέῳ τρόπῳ κατὰ τὴν αὐτέην
<span class="lb" data-page="18b.241" data-line="7" id="l18b.241.7"></span>πρόσθεσιν ἡ μὲν πρώτη περίοδος τεσσάρων καὶ τριήκονθ’
<span class="lb" data-page="18b.241" data-line="8" id="l18b.241.8"></span>ἡμερέων, ἡ δὲ δευτέρη τεσσαράκοντα ἡμερέων,
<span class="lb" data-page="18b.241" data-line="9" id="l18b.241.9"></span>ἡ δὲ τρίτη ἑξήκοντα ἡμερέων.
</blockquote>
<span class="lb rule" data-page="18b.241" data-line="10" id="l18b.241.10"></span>
            <p>
<span class="lb" data-page="18b.241" data-line="11" id="l18b.241.11"></span>Οὐ τοῦτο λέγει νῦν ὁ Ἱπποκράτης ὅτι μετὰ τὴν εἰκοστὴν
<span class="lb" data-page="18b.241" data-line="12" id="l18b.241.12"></span>ἡμέραν ἄχρι τῆς τριακοστῆς τετάρτης οὐδεμία παρεμπίπτει
<span class="lb" data-page="18b.241" data-line="13" id="l18b.241.13"></span>κρίσιμος. ἑαυτῷ τε γὰρ οὕτω μάχεται, μεταξύ
<span class="lb" data-page="18b.241" data-line="14" id="l18b.241.14"></span>τινων ἡμερῶν κρινουσῶν ἐν ἐπιδημίαις μεμνημένος, τά τε
<span class="lb" data-page="18b.241" data-line="15" id="l18b.241.15"></span>φαινόμενα κατὰ τοὺς ἀῤῥώστους, ἐξελέγχει τὸν λόγον αὐτοῦ,
<span class="lb" data-page="18b.241" data-line="16" id="l18b.241.16"></span>ἀλλ’ ἐπειδὴ τριῶν ἑβδομάδων ἄχρι τῆς εἰκοστῆς ἡμέρας
<span class="lb" data-page="18b.241" data-line="17" id="l18b.241.17"></span>ἐφεξῆς ἀλλήλων ἠριθμημένων οὐχ ἡ αὐτὴ γέγονε σύνθεσις.
<span class="lb" data-page="18b.241" data-line="18" id="l18b.241.18"></span>ἡ μὲν γὰρ δευτέρα διεζεύχθη τῆς πρώτης καὶ κατὰ τοῦτο
<span class="pb" data-page="18b.242" id="p18b.242"></span>
<span class="lb" data-page="18b.242" data-line="1" id="l18b.242.1"></span>εἰς τὴν τεσσαρεσκαιδεκάτην ἡμέραν ἐτελεύτησεν· ἡ τρίτη δὲ
<span class="lb" data-page="18b.242" data-line="2" id="l18b.242.2"></span>ταύτῃ συνήφθη καὶ κατὰ τοῦτο τὴν εἰκοστὴν ἔσχε τέλος.
<span class="lb" data-page="18b.242" data-line="3" id="l18b.242.3"></span>διὰ τοῦτο καὶ τὴν μετὰ τὴν εἰκοστὴν ἑβδομάδα ὁμοίως
<span class="lb" data-page="18b.242" data-line="4" id="l18b.242.4"></span>προϊέναι βουλόμενος, ὡς ἐκ δυοῖν μὲν διεζευγμένων, τῆς τρίτης
<span class="lb" data-page="18b.242" data-line="5" id="l18b.242.5"></span>δὲ συνημμένης εἴκοσιν ἡμέρας συμπληροῦσθαι, τὴν μὲν
<span class="lb" data-page="18b.242" data-line="6" id="l18b.242.6"></span>τεσσαρακοστὴν ὅρον ἔσχατον ἔθετο τῶν δευτέρων τριῶν
<span class="lb" data-page="18b.242" data-line="7" id="l18b.242.7"></span>ἑβδομάδων· ἐν αὐταῖς δὲ ταῖς <span class="milestone ed1page" data-n="5.155" data-unit="ed1page" id="ed1page.5.155"></span>δυσὶ περιέγραψε τὸν
<span class="lb" data-page="18b.242" data-line="8" id="l18b.242.8"></span>ὅρον τὴν τριακοστὴν τετάρτην καὶ κατὰ τοῦτο ταύτης
<span class="lb" data-page="18b.242" data-line="9" id="l18b.242.9"></span>ἐμνημόνευσε πρὸ τῆς τεσσαρακοστῆς, καὶ κατά γε τὸν αὐτὸν
<span class="lb" data-page="18b.242" data-line="10" id="l18b.242.10"></span>λόγον αἱ μετὰ ταῦτα τρεῖς ἑβδομάδες εἰς τὴν ἑξηκοστὴν
<span class="lb" data-page="18b.242" data-line="11" id="l18b.242.11"></span>περιάγονται. καὶ τὴν ὀγδοηκοστὴν δὲ κρίνουσαν οἶδεν, οὐ
<span class="lb" data-page="18b.242" data-line="12" id="l18b.242.12"></span>τὴν πδ΄ ἐν τοῖς τῶν ἐπιδημιῶν. οὕτως αἱ τρεῖς ἑβδομάδες
<span class="lb" data-page="18b.242" data-line="13" id="l18b.242.13"></span>εἴκοσιν ἡμερῶν ἀριθμὸν συμπληροῦσι καὶ γίνεται τοῦτο τῶν
<span class="lb" data-page="18b.242" data-line="14" id="l18b.242.14"></span>δύο μὲν τῶν πρώτων κατὰ διάζευξιν ἐν αὐταῖς ἀριθμουμένων,
<span class="lb" data-page="18b.242" data-line="15" id="l18b.242.15"></span>ὡς εἰς τὴν ιδ΄ ἡμέραν τελευτᾷν· τῆς τρίτης δὲ συναπτομένης
<span class="lb" data-page="18b.242" data-line="16" id="l18b.242.16"></span>τῇ δευτέρᾳ, ὡς καὶ ταύτην εἰς τὴν εἰκοστὴν ἡμέραν
<span class="lb" data-page="18b.242" data-line="17" id="l18b.242.17"></span>περιέρχεσθαι.
</p>
<span class="lb rule" data-page="18b.242" data-line="18" id="l18b.242.18"></span>
          </article>

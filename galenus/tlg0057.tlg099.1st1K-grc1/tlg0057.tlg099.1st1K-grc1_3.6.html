<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.6">
<span class="pb page1" data-page="18b.243" id="p18b.243"></span>
<span class="milestone ed1page page1" data-n="5.155" data-unit="ed1page" id="ed1page.5.155"></span>
<span class="milestone ed2page page1" data-n="8.665" data-unit="ed2page" id="ed2page.8.665"></span>
<span class="lb head" data-page="18b.243" data-line="1" id="l18b.243.1"></span>
            <blockquote class="quote lemma">
<span class="lb" data-page="18b.243" data-line="2" id="l18b.243.2"></span>Τουτέων δ’ ἐν ἀρχῇσιν ἔστι χαλεπώτερον προγινώσκειν
<span class="lb" data-page="18b.243" data-line="3" id="l18b.243.3"></span>τὰ μέλλοντα ἐν πλείστῳ χρόνῳ κρίνεσθαι. ὁμοιόταται
<span class="lb" data-page="18b.243" data-line="4" id="l18b.243.4"></span>γὰρ αἱ ἀρχαί εἰσιν αὐτέων. ἀλλὰ χρὴ ἀπὸ τῆς πρώτης
<span class="lb" data-page="18b.243" data-line="5" id="l18b.243.5"></span>ἡμέρης ἐνθυμέεσθαι καὶ καθ’ ἑκάστην τετράδα προστιθεμένην
<span class="lb" data-page="18b.243" data-line="6" id="l18b.243.6"></span>ἐπισκέπτεσθαι καὶ οὐ λήσει ὅπη τρέψεται τὸ
<span class="lb" data-page="18b.243" data-line="7" id="l18b.243.7"></span>νόσημα.
</blockquote>
<span class="lb rule" data-page="18b.243" data-line="8" id="l18b.243.8"></span>
            <p>
<span class="lb" data-page="18b.243" data-line="9" id="l18b.243.9"></span><span class="milestone ed2page" data-n="8.666" data-unit="ed2page" id="ed2page.8.666"></span>Κἀνταῦθα πάλιν ἐπὶ ἀμφοτέρων ἔταξε τὸ κρίνεσθαι
<span class="lb" data-page="18b.243" data-line="10" id="l18b.243.10"></span>τῶν τ’ ἐπ’ ἀγαθῷ καὶ τῶν ἐπὶ κακῷ τὴν μεταβολὴν
<span class="lb" data-page="18b.243" data-line="11" id="l18b.243.11"></span>ποιουμένων καί φησιν ἐν ἀρχῇ τῶν νοσημάτων ὅσα
<span class="lb" data-page="18b.243" data-line="12" id="l18b.243.12"></span>μὲν ὀλιγοχρονίως μέλλει διακριθήσεσθαι, ῥᾴστην εἶναι τὴν
<span class="lb" data-page="18b.243" data-line="13" id="l18b.243.13"></span>διάγνωσιν αὐτῶν εἰς ὅ τι τελευτήσει, καθάπερ ὀλίγον ἔμπροσθεν
<span class="lb" data-page="18b.243" data-line="14" id="l18b.243.14"></span>ἔφη περὶ τῶν ἐν τῇ πρώτῃ τετράδι μελλόντων
<span class="lb" data-page="18b.243" data-line="15" id="l18b.243.15"></span>κρίνεσθαι. τῶν τε γὰρ πυρετῶν αὐτῶν ὁ μὲν ἀπαλλάττεσθαι
<span class="lb" data-page="18b.243" data-line="16" id="l18b.243.16"></span>μέλλων ἐπιεικέστερός ἐστιν, ὁ δ’ ἀναιρεῖν τὸν κάμνοντα
<span class="lb" data-page="18b.243" data-line="17" id="l18b.243.17"></span>κακοηθέστατός ἐστιν, ὅσα τε σύνεστιν ἑκατέρῳ σημεῖα
<span class="lb" data-page="18b.243" data-line="18" id="l18b.243.18"></span>τὰ μὲν ἐν τῷ προτέρῳ πάντ’ εἶναι κάλλιστα, τὰ δ’ ﻿
<span class="pb" data-page="18b.244" id="p18b.244"></span>
<span class="lb" data-page="18b.244" data-line="1" id="l18b.244.1"></span>ἐν τῷ δευτέρῳ χείριστα. συμβήσεται γὰρ οὕτω μηδέτερον
<span class="lb" data-page="18b.244" data-line="2" id="l18b.244.2"></span>αὐτῶν ὑπερβῆναι τὴν τετάρτην ἡμέραν, ἐπειδὴ μεμαθήκαμεν
<span class="lb" data-page="18b.244" data-line="3" id="l18b.244.3"></span>ἀεὶ γίγνεσθαι τὴν κρίσιν ἤτοι τῆς φύσεως ἐπικρατούσης
<span class="lb" data-page="18b.244" data-line="4" id="l18b.244.4"></span>τοῦ νοσήματος ἢ νικηθείσης ὑπ’ αὐτοῦ. τῶν μὲν οὖν
<span class="lb" data-page="18b.244" data-line="5" id="l18b.244.5"></span>ἐπιεικεστάτων νοσημάτων ἡ φύσις τάχιστα κρατεῖ· νικᾶται
<span class="lb" data-page="18b.244" data-line="6" id="l18b.244.6"></span>δὲ ὑπὸ τῶν χαλεπωτάτων τάχιστα. κατὰ τοῦτ’ οὖν ἐναντιώτατα
<span class="lb" data-page="18b.244" data-line="7" id="l18b.244.7"></span>μὲν ἀλλήλοις ἐστὶ τὰ διὰ ταχέων κρινόμενα, παραπλήσια
<span class="lb" data-page="18b.244" data-line="8" id="l18b.244.8"></span>δὲ τὰ παμπόλλου χρόνου δεόμενα πρὸς τὴν λύσιν.
<span class="lb" data-page="18b.244" data-line="9" id="l18b.244.9"></span>ὥσπερ γὰρ ἐν τοῖς ὀλιγοχρονίοις ὑπεροχὴ μεγάλη ποτὲ μὲν
<span class="lb" data-page="18b.244" data-line="10" id="l18b.244.10"></span>τῆς φύσεώς ἐστι, ποτὲ δὲ τοῦ νοσήματος, οὕτως ὅταν μηδέτερος
<span class="lb" data-page="18b.244" data-line="11" id="l18b.244.11"></span>ὑπερέχῃ μεγάλως οὐδετέρου, ἀλλ’ ὥσπερ ἀνταγωνισταί
<span class="lb" data-page="18b.244" data-line="12" id="l18b.244.12"></span>τινες ἰσόῤῥοποι διαμάχονται, χρόνου δεῖ πλείονος εἰς
<span class="lb" data-page="18b.244" data-line="13" id="l18b.244.13"></span>τὴν θατέρου νίκην, οὕτω καὶ τοὺς παλαίοντας οἱ παλαιστρικῆς
<span class="lb" data-page="18b.244" data-line="14" id="l18b.244.14"></span>ἔμπειροι διαγινώσκουσιν. εἰ μὲν ὑπεροχὴν θεάσονται
<span class="lb" data-page="18b.244" data-line="15" id="l18b.244.15"></span>πολλὴν, αὐτίκα νικήσειν τὸν ἕτερον ἐλπίζοντες, εἰ δὲ
<span class="lb" data-page="18b.244" data-line="16" id="l18b.244.16"></span>μηδέτερος ὑπερέχει μεγάλως, ὅτι μὲν ἐν χρόνῳ πλείονι διαπαλαίσουσι
<span class="lb" data-page="18b.244" data-line="17" id="l18b.244.17"></span>βεβαίως εἰδότες, ὅστις δ’ ὁ νικήσων ἔσται μηδέπω
<span class="lb" data-page="18b.244" data-line="18" id="l18b.244.18"></span>γιγνώσκοντες. ἀλλ’ ἐν τῷ χρόνῳ προϊόντι καὶ τοῦτο
<span class="pb" data-page="18b.245" id="p18b.245"></span>
<span class="lb" data-page="18b.245" data-line="1" id="l18b.245.1"></span>πρότεροι τῶν ἰδιωτῶν καταμανθάνουσιν, ὡς ἂν καὶ τῶν
<span class="lb" data-page="18b.245" data-line="2" id="l18b.245.2"></span>μικρῶν ὑπεροχῶν ὄντες διαγνωστικώτεροι. ᾧ γὰρ ὁ τεχνίτης
<span class="lb" data-page="18b.245" data-line="3" id="l18b.245.3"></span>ἀτέχνου διαφέρει μάλιστα, τουτέστιν αὐτὸ τὸ μικρῶν
<span class="lb" data-page="18b.245" data-line="4" id="l18b.245.4"></span>αἰσθάνεσθαι διαφορῶν. ἀλλ’ ἐπεί τινες, οὐδ’ ὅλως εἰσὶν
<span class="lb" data-page="18b.245" data-line="5" id="l18b.245.5"></span>αἰσθηταὶ διὰ σμικρότητα τῶν τοιούτων οὐδ’ ὁ τεχνίτης
<span class="lb" data-page="18b.245" data-line="6" id="l18b.245.6"></span>ἐστὶ γνωριστικός. ὅταν οὖν πρῶτον αἰσθηταὶ γένωνται,
<span class="lb" data-page="18b.245" data-line="7" id="l18b.245.7"></span>τηνικαῦτα γνωρίζονται. διὰ τοῦτ’ οὖν ὁ Ἱπποκράτης ἐκέλευσε
<span class="lb" data-page="18b.245" data-line="8" id="l18b.245.8"></span>καθ’ ἑκάστην τετράδα διασκοπεῖσθαι τὴν μεταβολήν.
<span class="lb" data-page="18b.245" data-line="9" id="l18b.245.9"></span>οὐ γὰρ λήσει ὅπη τρέψεται, τουτέστι πότερον εἰς ὑγείαν τε
<span class="lb" data-page="18b.245" data-line="10" id="l18b.245.10"></span>καὶ σωτηρίαν τοῦ κάμνοντος, ἐπικρατησάσης τῆς φύσεως ἢ
<span class="lb" data-page="18b.245" data-line="11" id="l18b.245.11"></span>κρατηθείσης ἐπὶ θάνατον. τουτὶ μὲν τοῦ λόγου τὸ κεφάλαιον.
<span class="lb" data-page="18b.245" data-line="12" id="l18b.245.12"></span>ὅπως δ’ ἄν τις αὐτὸ πράττοι κάλλιστα, διὰ τῶν
<span class="lb" data-page="18b.245" data-line="13" id="l18b.245.13"></span>περὶ κρίσεων ὑπ’ ἐμοῦ γεγραμμένων ἐστὶ σοι μαθεῖν.
</p>
<span class="lb rule" data-page="18b.245" data-line="14" id="l18b.245.14"></span>
          </article>

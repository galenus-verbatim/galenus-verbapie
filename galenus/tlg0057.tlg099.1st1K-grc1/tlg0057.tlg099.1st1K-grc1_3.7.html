<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.7">
<span class="pb page1" data-page="18b.245" id="p18b.245"></span>
<span class="milestone ed1page page1" data-n="5.155" data-unit="ed1page" id="ed1page.5.155"></span>
<span class="milestone ed2page page1" data-n="8.666" data-unit="ed2page" id="ed2page.8.666"></span>
<span class="lb head" data-page="18b.245" data-line="15" id="l18b.245.15"></span>
            <blockquote class="quote lemma">
<span class="lb" data-page="18b.245" data-line="16" id="l18b.245.16"></span>Γίνεται δὲ καὶ ἡ τῶν τεταρταίων κατάστασις ἐκ τοῦ τοιούτου
<span class="lb" data-page="18b.245" data-line="17" id="l18b.245.17"></span>κόσμου.
</blockquote>
<span class="lb rule" data-page="18b.245" data-line="18" id="l18b.245.18"></span>
            <span class="pb" data-page="18b.246" id="p18b.246"></span>
            <p>
<span class="lb" data-page="18b.246" data-line="1" id="l18b.246.1"></span>Ἠγνόηται καὶ τοῦτο τοῖς πλείστοις καὶ διὰ τοῦτο
<span class="lb" data-page="18b.246" data-line="2" id="l18b.246.2"></span>θαυμάζουσιν ἐκ μαντικῆς τέ τινος οἴονται προλέγεσθαι πολλάκις
<span class="lb" data-page="18b.246" data-line="3" id="l18b.246.3"></span>ὑφ’ ἡμῶν, ὡς οὔτε τις τεταρταῖον ἔχων πυρετὸν ἀπαλλαγήσεται
<span class="lb" data-page="18b.246" data-line="4" id="l18b.246.4"></span>μεθ’ ἡμέρας, εἰ τύχοι πεντεκαίδεκα, καίτοι γε
<span class="lb" data-page="18b.246" data-line="5" id="l18b.246.5"></span>ἐπὶ τῶν τριταίων οὐ θαυμάζουσι τὴν πρόῤῥησιν. ἔστι δὲ
<span class="lb" data-page="18b.246" data-line="6" id="l18b.246.6"></span>κοινὸς ἀμφοῖν ὁ λόγος. ὥσπερ γὰρ ἐπὶ τῶν συνεχῶν πυρετῶν
<span class="lb" data-page="18b.246" data-line="7" id="l18b.246.7"></span>ἀριθμοῦμεν ἁπάσας ἐφεξῆς τὰς ἡμέρας εἰς πρόγνωσιν
<span class="lb" data-page="18b.246" data-line="8" id="l18b.246.8"></span>τῆς ἐσομένης κρίσεως, οὕτως ἐπὶ τῶν διαλειπόντων τὰς ἐπισημασίας,
<span class="lb" data-page="18b.246" data-line="9" id="l18b.246.9"></span><span class="milestone ed2page" data-n="8.667" data-unit="ed2page" id="ed2page.8.667"></span>ἵν’ ὅπερ ἐπὶ τῶν συνεχῶν ἡ ἑβδόμη τῶν
<span class="lb" data-page="18b.246" data-line="10" id="l18b.246.10"></span>ἡμερῶν, τοῦτ’ ἐπὶ τῶν διαλειπόντων ἡ ἑβδόμη περίοδος ἐργάσηται.
<span class="lb" data-page="18b.246" data-line="11" id="l18b.246.11"></span>κατὰ τοῦτό γέ τοι ὁ ἀκριβὴς τριταῖος ἐν ἑπτὰ
<span class="lb" data-page="18b.246" data-line="12" id="l18b.246.12"></span>περιόδοις, οὐχ ἡμέραις ἑπτὰ κρίνεσθαι πέφυκε. καὶ μὲν δὴ
<span class="lb" data-page="18b.246" data-line="13" id="l18b.246.13"></span>καὶ ὅπερ ἡ τετάρτη τῶν ἡμερῶν ἀπ’ ἀρχῆς ἀριθμοῦντι πρὸς
<span class="lb" data-page="18b.246" data-line="14" id="l18b.246.14"></span>τὴν ἑβδόμην ἐστὶ, τοῦθ’ ἡ τετάρτη περίοδος ὡς πρὸς τὴν
<span class="lb" data-page="18b.246" data-line="15" id="l18b.246.15"></span>ἑβδόμην περίοδον. ἐπίδηλος μὲν γὰρ ἡ τετάρτη τῶν ἡμερῶν
<span class="lb" data-page="18b.246" data-line="16" id="l18b.246.16"></span>ἐστι τῆς ἑβδόμης, ἐπίδηλος δὲ καὶ ἡ τετάρτη περίοδος
<span class="lb" data-page="18b.246" data-line="17" id="l18b.246.17"></span>τῆς ἑβδόμης περιόδου. λέλεκται δὲ καὶ περὶ τῶν τοιούτων
<span class="lb" data-page="18b.246" data-line="18" id="l18b.246.18"></span>ἁπάντων ἐν τοῖς περὶ κρίσεων. ὅθεν ἀρκέσει νῦν ἀκηκοέναι
<span class="pb" data-page="18b.247" id="p18b.247"></span>
<span class="lb" data-page="18b.247" data-line="1" id="l18b.247.1"></span>τό γε τοσοῦτον, ὡς καὶ τῶν τεταρταίων πυρετῶν αἱ
<span class="lb" data-page="18b.247" data-line="2" id="l18b.247.2"></span>κρίσεις κατὰ τὸν ἀριθμὸν γίνονται τῶν περιόδων, οὐ τῶν
<span class="lb" data-page="18b.247" data-line="3" id="l18b.247.3"></span>ἡμερῶν ἐκ τοιούτου τοῦ κόσμου. κόσμον εἴρηκε τὴν τάξιν
<span class="lb" data-page="18b.247" data-line="4" id="l18b.247.4"></span>τῶν κρινουσῶν ἡμερῶν. ὥσπερ γὰρ ἀκοσμίας ἴδιόν ἐστιν ἡ
<span class="lb" data-page="18b.247" data-line="5" id="l18b.247.5"></span>ἀταξία, οὕτως ἡ τάξις τοῦ κόσμου. κατὰ τοῦτό γέ τοι καὶ
<span class="lb" data-page="18b.247" data-line="6" id="l18b.247.6"></span>τόδε τὸ πᾶν ὠνόμασαν οἱ ἄνθρωποι κόσμον, ἐπειδὴ τέτακται
<span class="lb" data-page="18b.247" data-line="7" id="l18b.247.7"></span>τὰ κατ’ αὐτόν· ἐν μέσῳ μὲν αὐτῶν τῆς γῆς κειμένης,
<span class="lb" data-page="18b.247" data-line="8" id="l18b.247.8"></span>ἔξωθεν δὲ ταύτης περικεχυμένης τῆς θαλάττης, περιέχοντος
<span class="lb" data-page="18b.247" data-line="9" id="l18b.247.9"></span>δὲ ταύτην ἀέρος, ἐκεῖνον δὲ αἰθέρος, εἶτ’ οὐρανοῦ πᾶσι
<span class="lb" data-page="18b.247" data-line="10" id="l18b.247.10"></span>τούτοις κύκλῳ περιβεβλημένου. καὶ μὲν δὴ καὶ αἱ κινήσεις
<span class="lb" data-page="18b.247" data-line="11" id="l18b.247.11"></span>τῶν μὲν ἀπλανῶν ἀστέρων τί δεῖ καὶ λέγειν εἰς ὅσον ἥκουσι
<span class="lb" data-page="18b.247" data-line="12" id="l18b.247.12"></span>κόσμον, διὰ παντὸς ὡσαύτως ἔχουσαι; τῶν πλανωμένων δ’
<span class="lb" data-page="18b.247" data-line="13" id="l18b.247.13"></span>εἰ μὴ καὶ καθ’ ἑκάστην ἡμέραν εἰσὶν ἴσαι, τό γε τεταγμένον
<span class="lb" data-page="18b.247" data-line="14" id="l18b.247.14"></span>ἔχουσιν ἐν ἴσαις χρόνου περιόδοις, ἀεὶ τοὺς αὐτοὺς
<span class="lb" data-page="18b.247" data-line="15" id="l18b.247.15"></span>τόπους τοῦ ζωδιακοῦ διεξερχομένων αὐτῶν.
</p>
<span class="lb rule" data-page="18b.247" data-line="16" id="l18b.247.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg099.1st1K-grc1:3.8">
<span class="pb page1" data-page="18b.248" id="p18b.248"></span>
<span class="milestone ed1page page1" data-n="5.155" data-unit="ed1page" id="ed1page.5.155"></span>
<span class="milestone ed2page page1" data-n="8.667" data-unit="ed2page" id="ed2page.8.667"></span>
<span class="lb head" data-page="18b.248" data-line="1" id="l18b.248.1"></span>
            <blockquote class="quote lemma">
<span class="lb" data-page="18b.248" data-line="2" id="l18b.248.2"></span>Τὰ δὲ ἐν ἐλαχίστῳ χρόνῳ μέλλοντα κρίνεσθαι, εὐπετέστερα
<span class="lb" data-page="18b.248" data-line="3" id="l18b.248.3"></span>προγινώσκεσθαι. μέγιστα γὰρ τὰ διαφέροντα ἀπ’ ἀρχῆς
<span class="lb" data-page="18b.248" data-line="4" id="l18b.248.4"></span>αὐτέοισίν ἐστιν. οἱ μὲν γὰρ περιεσόμενοι εὔπνοοί τε καὶ
<span class="lb" data-page="18b.248" data-line="5" id="l18b.248.5"></span>ἀνώδυνοί εἰσι καὶ κοιμώμενοι τὰς νύκτας τά τε ἄλλα
<span class="lb" data-page="18b.248" data-line="6" id="l18b.248.6"></span>σημεῖα ἔχουσιν ἀσφαλέστατα. οἱ δὲ ἀπολλύμενοι δύσπνοοι
<span class="lb" data-page="18b.248" data-line="7" id="l18b.248.7"></span>γίνονται, ἀλλοφάσσοντες, ἀγρυπνέοντες, τά τε ἄλλα σημεῖα
<span class="lb" data-page="18b.248" data-line="8" id="l18b.248.8"></span>κάκιστα ἔχοντες.
</blockquote>
<span class="lb rule" data-page="18b.248" data-line="9" id="l18b.248.9"></span>
            <p>
<span class="lb" data-page="18b.248" data-line="10" id="l18b.248.10"></span>Τὸ μὲν εὐπετέως ἐῤῥέθη καὶ πρόσθεν ἑτοίμως τε καὶ
<span class="lb" data-page="18b.248" data-line="11" id="l18b.248.11"></span>ῥᾳδίως σημαῖνον, τὸ δ’ εὐπετέστερα ῥᾴονα δηλονότι λέγει
<span class="lb" data-page="18b.248" data-line="12" id="l18b.248.12"></span>καὶ πρὸς τὴν διάγνωσιν ἑτοιμότερα. πρὸ ὀλίγου μὲν οὖν
<span class="lb" data-page="18b.248" data-line="13" id="l18b.248.13"></span>εἶπεν, οἵ τε γὰρ εὐηθέστατοι τῶν πυρετῶν καὶ ἐπὶ σημείων
<span class="lb" data-page="18b.248" data-line="14" id="l18b.248.14"></span>ἀσφαλεστάτων βεβῶτες τεταρταῖοι παύονται ἢ πρόσθεν.
<span class="lb" data-page="18b.248" data-line="15" id="l18b.248.15"></span>ἀλλὰ νῦν γε ἐπανέλαβεν αὐτὸ χάριν τοῦ διὰ παραδειγμάτων
<span class="lb" data-page="18b.248" data-line="16" id="l18b.248.16"></span><span class="milestone ed1page" data-n="5.156" data-unit="ed1page" id="ed1page.5.156"></span>ἐνδείξασθαι σαφέστερον ὁποῖα τὰ σημεῖα τὰ κάλλιστά
<span class="lb" data-page="18b.248" data-line="17" id="l18b.248.17"></span>ἐστιν. αὐτὸς γοῦν ἐπιφέρων φησὶν, οἱ μὲν γὰρ περιεσόμενοι
<span class="lb" data-page="18b.248" data-line="18" id="l18b.248.18"></span>εὔπνοοι καὶ ἀνώδυνοι καὶ κοιμώμενοι τὰς νύκτας, ﻿
<span class="pb" data-page="18b.249" id="p18b.249"></span>
<span class="lb" data-page="18b.249" data-line="1" id="l18b.249.1"></span>οἱ δ’ ἀπολούμενοι δύσπνοοι, ἀλλοφάσσοντες, ἀγρυπνέοντες.
<span class="lb" data-page="18b.249" data-line="2" id="l18b.249.2"></span>εἶθ’ ἑκατέρῳ τῷ λόγῳ προσέθηκε, τῷ μὲν πρώτῳ καὶ τἄλλα
<span class="lb" data-page="18b.249" data-line="3" id="l18b.249.3"></span>σημεῖα ἔχοντες ἀσφαλέστατα, τῷ δὲ δευτέρῳ καὶ τἄλλα σημεῖα
<span class="lb" data-page="18b.249" data-line="4" id="l18b.249.4"></span>κάκιστα ἔχοντες, ἐπιδεικνύμενος σαφῶς ὅτι παραδειγμάτων
<span class="lb" data-page="18b.249" data-line="5" id="l18b.249.5"></span>ἕνεκεν ἐμνημόνευσεν ἐξ ἑκατέρου τοῦ γένους τῶν σημείων.
<span class="lb" data-page="18b.249" data-line="6" id="l18b.249.6"></span>εἰκότως δὲ καὶ τοῦτο προσέθηκε τῷ λόγῳ. μέγιστα
<span class="lb" data-page="18b.249" data-line="7" id="l18b.249.7"></span>γὰρ τὰ διαφέροντα αὐτοῖσιν ἀπ’ ἀρχῆς ἐστιν, ὅπερ εἴρηταί
<span class="lb" data-page="18b.249" data-line="8" id="l18b.249.8"></span>μοι καὶ πρόσθεν, ὡς παμπόλλη τίς ἐστιν ἡ διαφορὰ πρὸς
<span class="lb" data-page="18b.249" data-line="9" id="l18b.249.9"></span>ἄλληλα τῶν μελλόντων ἐν ἐλαχίστῳ χρόνῳ κρίνεσθαι νοσημάτων
<span class="lb" data-page="18b.249" data-line="10" id="l18b.249.10"></span><span class="milestone ed2page" data-n="8.668" data-unit="ed2page" id="ed2page.8.668"></span>ἐπ’ ὀλέθρῳ τε καὶ σωτηρίᾳ, καθάπερ τῶν
<span class="lb" data-page="18b.249" data-line="11" id="l18b.249.11"></span>εἰς πλεῖστον χρόνον ἐκτεινομένων, ὅτι παραπλήσια κατὰ τὴν
<span class="lb" data-page="18b.249" data-line="12" id="l18b.249.12"></span>ἀρχήν ἐστι τὰ σημεῖα. τὸ δὲ ἀλλοφάσσοντες, εἴρηται γὰρ
<span class="lb" data-page="18b.249" data-line="13" id="l18b.249.13"></span>καὶ τοῦτο τοὔνομα κατὰ τὴν ῥῆσιν, οὐ πάνυ τι σύνηθες ὂν
<span class="lb" data-page="18b.249" data-line="14" id="l18b.249.14"></span>ἤτοι τοὺς παραφρονοῦντας ἢ τοὺς μεταῤῥιπτοῦντας ἑαυτοὺς,
<span class="lb" data-page="18b.249" data-line="15" id="l18b.249.15"></span>ὅπερ ἐστὶν ἀσωμένους, ἐνδείκνυται. βέλτιον δ’, ὅσον ἐξ αὐτῆς
<span class="lb" data-page="18b.249" data-line="16" id="l18b.249.16"></span>τῆς φωνῆς οἷόν τε τεκμαίρεσθαι, τὸ πρότερον, ἵν’ ᾖ γεγενημένον
<span class="lb" data-page="18b.249" data-line="17" id="l18b.249.17"></span>τοὔνομα τὸ ἀλλοφάσσοντες ἐκ τῶν ἄλλοτε φάσκειν
<span class="lb" data-page="18b.249" data-line="18" id="l18b.249.18"></span>ἄλλα. τινὲς δὲ ἀπὸ τοῦ μεταβάλλειν ἄλλοτε εἰς ἄλλο σχῆμα
<span class="pb" data-page="18b.250" id="p18b.250"></span>
<span class="lb" data-page="18b.250" data-line="1" id="l18b.250.1"></span>τὰ φάη, τουτέστι τοὺς ὀφθαλμοὺς, γεγονέναι φασὶ τὴν
<span class="lb" data-page="18b.250" data-line="2" id="l18b.250.2"></span>προσηγορίαν.
</p>
<span class="lb rule" data-page="18b.250" data-line="3" id="l18b.250.3"></span>
          </article>

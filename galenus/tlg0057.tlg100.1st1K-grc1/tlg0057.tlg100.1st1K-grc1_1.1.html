<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.1">
<span class="pb page1" data-page="18b.322" id="p18b.322"></span>
<span class="milestone ed1page page1" data-n="5.524" data-unit="ed1page" id="ed1page.5.524"></span>
<span class="milestone ed2page page1" data-n="12.153" data-unit="ed2page" id="ed2page.12.153"></span>
<span class="lb head" data-page="18b.322" data-line="4" id="l18b.322.4"></span>
            <blockquote class="quote lemma">
<span class="lb" data-page="18b.322" data-line="5" id="l18b.322.5"></span>Ἐχρῆν τὸν ἰητρὸν τῶν ἐκπτωσίων τε καὶ καταγμάτων ὡς
<span class="lb" data-page="18b.322" data-line="6" id="l18b.322.6"></span>ἰθυτάτας τὰς κατατάσιας ποιέεσθαι.
</blockquote>
<span class="lb rule" data-page="18b.322" data-line="7" id="l18b.322.7"></span>
            <p>
<span class="lb" data-page="18b.322" data-line="8" id="l18b.322.8"></span><span class="milestone ed1page" data-n="5.525" data-unit="ed1page" id="ed1page.5.525"></span>Ἔνιοι τῶν λόγων εἰ μὴ καὶ προὔργου τι διδάσκοιεν,
<span class="lb" data-page="18b.322" data-line="9" id="l18b.322.9"></span>ἀλλὰ μόριά γε τῆς ἐξηγήσεως εἶναι πέπεισται.
<span class="lb" data-page="18b.322" data-line="10" id="l18b.322.10"></span>τοιοῦτοί εἰσι καὶ οἱ τὰς διαφόρους ἐπισημαινόμενοι γραφὰς,
<span class="lb" data-page="18b.322" data-line="11" id="l18b.322.11"></span>ὁποῖόν τι καὶ νῦν ὑπάρχει περὶ τὴν προκειμένην λέξιν, ἐνίων
<span class="lb" data-page="18b.322" data-line="12" id="l18b.322.12"></span>μὲν γραφόντων ἐχρῆν τὸν ἰητρὸν, ἐνίων δὲ χωρὶς τοῦ κατ’
<span class="lb" data-page="18b.322" data-line="13" id="l18b.322.13"></span>ἀρχὴν ε χρῆν τὸν ἰητρόν. ἔστι γὰρ ἀμέλει καὶ τοῦτο σύνηθες
<span class="lb" data-page="18b.322" data-line="14" id="l18b.322.14"></span>τοῖς Ἀττικοῖς, ὧν τῇ διαλέκτῳ χρῆται κατά τι καὶ ὁ
<span class="lb" data-page="18b.322" data-line="15" id="l18b.322.15"></span>Ἱπποκράτης, ὡς ἀποφήνασθαί τινας αὐτὴν ἀρχαίαν Ἀτθίδα.
<span class="lb" data-page="18b.322" data-line="16" id="l18b.322.16"></span>ἐμοὶ δὲ καθ’ ἕτερον ἰδίᾳ γράμμα μικρὸν ἃ φρονῶ περὶ τῆς
<span class="lb" data-page="18b.322" data-line="17" id="l18b.322.17"></span>Ἱπποκράτους διαλέκτου δεδήλωται καὶ νῦν ἀρκεῖ προειπεῖν
<span class="lb" data-page="18b.322" data-line="18" id="l18b.322.18"></span>ἐν ἀρχῇ τῆς ἐξηγήσεως ὡς τὰ τοιαῦτα πάντα παραλείψω, ﻿
<span class="pb" data-page="18b.323" id="p18b.323"></span>
<span class="lb" data-page="18b.323" data-line="1" id="l18b.323.1"></span>μήτ’ ἀναγκαῖα μέρη τῆς προκειμένης πραγματείας ὄντα μέγεθός
<span class="lb" data-page="18b.323" data-line="2" id="l18b.323.2"></span>τε τοῖς ὑπομνήμασιν ἄμετρον παρέξοντα τῶν ἐκπτωσίων
<span class="lb" data-page="18b.323" data-line="3" id="l18b.323.3"></span>τε καὶ καταγμάτων, ὡς ἰθυτάτας τὰς κατατάσιας ποιέεσθαι.
<span class="lb" data-page="18b.323" data-line="4" id="l18b.323.4"></span>οὐκ ἐπτώσεις μόνον καὶ ἐκπτώματα καλεῖ τὰς τῶν
<span class="lb" data-page="18b.323" data-line="5" id="l18b.323.5"></span>ὀστῶν ἐκ τῆς ἰδίας χώρας μεταστάσεις ἄνευ τοῦ καταγῆναι
<span class="lb" data-page="18b.323" data-line="6" id="l18b.323.6"></span>γινομένας, ἀλλὰ τούτοις τοῖς ὀνόμασι τάς τε ἐξαρθρώσεις
<span class="lb" data-page="18b.323" data-line="7" id="l18b.323.7"></span>καὶ τὰ ἐξαρθρώματα προστίθησι. περὶ δὲ τῶν καταγμάτων
<span class="lb" data-page="18b.323" data-line="8" id="l18b.323.8"></span>ἄξιον ἐπισημήνασθαι τοσοῦτον, ὡς πλειστάκις
<span class="lb" data-page="18b.323" data-line="9" id="l18b.323.9"></span>ὀνομάζων οὕτως αὐτὰ, σπανιάκις δέ που γράψας ἀγμὸς τὴν
<span class="lb" data-page="18b.323" data-line="10" id="l18b.323.10"></span>ἐπιγραφὴν ἐποιήσατο κατὰ τὸ σπάνιον. ὅθεν ἔνιοί φασιν
<span class="lb" data-page="18b.323" data-line="11" id="l18b.323.11"></span>οὐδὲ διῃρῆσθαι πρὸς Ἱπποκράτους αὐτοῦ τὰ συγγράμματα,
<span class="lb" data-page="18b.323" data-line="12" id="l18b.323.12"></span>γραφῆναι δὲ ἓν ὅλον ἄμφω προσκειμένου τῷ νῦν ἡμῖν προκειμένῳ
<span class="lb" data-page="18b.323" data-line="13" id="l18b.323.13"></span>βιβλίῳ τοῦ περὶ ἄρθρων ἐπιγεγραμμένου, διαιρεθῆναι
<span class="lb" data-page="18b.323" data-line="14" id="l18b.323.14"></span>δὲ ὕστερον ὑπό τινος εἰς δύο διὰ τὸ μέγεθος, ἡνίκα
<span class="lb" data-page="18b.323" data-line="15" id="l18b.323.15"></span>δὲ ἦν ἓν ἄμφω, κοινὸν καὶ τὸ ἐπίγραμμα αὐτοῖς εἶναι τὴν
<span class="lb" data-page="18b.323" data-line="16" id="l18b.323.16"></span>κατ’ ἰητρεῖον φωνήν. καὶ τούτου δ’ αὐτοῦ πειρῶνται φέρειν
<span class="lb" data-page="18b.323" data-line="17" id="l18b.323.17"></span>μαρτυρίαν κακῶς, ἅτε ἓν εἶναι σύγγραμμα τὸ κατ’ ἰητρεῖον
<span class="pb" data-page="18b.324" id="p18b.324"></span>
<span class="lb" data-page="18b.324" data-line="1" id="l18b.324.1"></span>παλαιὸν ἄνδρα λέγοντες, τοῦ Ἱπποκράτους τοῦ Γνωσιδίκου
<span class="lb" data-page="18b.324" data-line="2" id="l18b.324.2"></span>υἱέως· οὐ γὰρ δὴ τὸ νῦν γε οὕτως ἐπιγεγραμμένον
<span class="lb" data-page="18b.324" data-line="3" id="l18b.324.3"></span>βιβλίδιον μικρὸν, ὅπερ ὁ μέγας Ἱπποκράτης ἔγραψεν, ὃς
<span class="lb" data-page="18b.324" data-line="4" id="l18b.324.4"></span>ἔδοξεν ἐν αὐτοῖς Ἕλλησιν ἄριστος ἰατρός τε καὶ συγγραφεύς·
<span class="lb" data-page="18b.324" data-line="5" id="l18b.324.5"></span>ἀλλ’ ἐπειδὴ περὶ τῶν κατ’ ἰητρεῖον <span class="milestone ed2page" data-n="12.154" data-unit="ed2page" id="ed2page.12.154"></span>πραττομένων
<span class="lb" data-page="18b.324" data-line="6" id="l18b.324.6"></span>ἐν τούτοις δύο βιβλίοις ὁ λόγος αὐτῷ γίνεται, διὰ
<span class="lb" data-page="18b.324" data-line="7" id="l18b.324.7"></span>τοῦτ’ ἐπιγραφῆναι κατ’ ἰητρεῖον αὐτά φασι, διὰ ταὐτὸ δὲ
<span class="lb" data-page="18b.324" data-line="8" id="l18b.324.8"></span>τοῦτο καὶ τὴν τῆς διδασκαλίας τάξιν οὐκ ἀκριβῶς ἔχειν. ἔν
<span class="lb" data-page="18b.324" data-line="9" id="l18b.324.9"></span>τε γὰρ τούτῳ τῷ βιβλίῳ τῷ περὶ τῶν καταγμάτων ἐξαρθρημάτων
<span class="lb" data-page="18b.324" data-line="10" id="l18b.324.10"></span>τινῶν μνημονεύειν αὐτὸν κἀν τῷ μετ’ αὐτὸ περὶ
<span class="lb" data-page="18b.324" data-line="11" id="l18b.324.11"></span>τῶν ἐξαρθρημάτων ἀναμεμίχθαι τινὰ περὶ καταγμάτων οὐκ
<span class="lb" data-page="18b.324" data-line="12" id="l18b.324.12"></span>ὀλίγον λόγον. οἶς δ’ οὐ διῃρῆσθαι πρός τινος, ἀλλ’ ἐξ ἀρχῆς
<span class="lb" data-page="18b.324" data-line="13" id="l18b.324.13"></span>δύο γεγράφθαι δοκεῖ τὰ βιβλία, κατὰ τὸ πλειστοδυναμοῦν
<span class="lb" data-page="18b.324" data-line="14" id="l18b.324.14"></span>φασιν. οὕτω γὰρ νομίζουσιν αὐτοὶ τὰς ἐπιγραφὰς αὐτῶν
<span class="lb" data-page="18b.324" data-line="15" id="l18b.324.15"></span>πεποιῆσθαι, κἀντεῦθεν ἀρξάμενοι μακρὸν ἀποτείνουσι
<span class="lb" data-page="18b.324" data-line="16" id="l18b.324.16"></span>λόγον, ἀποδεικνύντες τὰ πλεῖστα τῶν βιβλίων αὐτοῦ κατὰ
<span class="lb" data-page="18b.324" data-line="17" id="l18b.324.17"></span>τοῦτον ἐπιγεγράφθαι τὸν τρόπον. ἐγὼ δ’ εἰ μὲν αὐτὸς
<span class="lb" data-page="18b.324" data-line="18" id="l18b.324.18"></span>Ἱπποκράτης ἔγραψεν ὑφ’ ἓν ἢ οὐχ ὑφ’ ἓν ἀμφότερα τὰ
<span class="pb" data-page="18b.325" id="p18b.325"></span>
<span class="lb" data-page="18b.325" data-line="1" id="l18b.325.1"></span>βιβλία λέγειν οὐκ ἔχω, δεικνύειν δ’ ἐπαγγέλλομαι τοῦ λόγου
<span class="lb" data-page="18b.325" data-line="2" id="l18b.325.2"></span>προϊόντος οἰκειότατα τῆς διδασκαλίας εἷναι τοῖς τε
<span class="lb" data-page="18b.325" data-line="3" id="l18b.325.3"></span>ἐξαρθρήμασι, περὶ ὧν κατὰ τοῦτο τὸ βιβλίον ἔγραψε πρὸς
<span class="lb" data-page="18b.325" data-line="4" id="l18b.325.4"></span>τὰ κατάγματα, τοῖς τε κατάγμασιν, ἃ καὶ τὸ περὶ ἄρθρων
<span class="lb" data-page="18b.325" data-line="5" id="l18b.325.5"></span>ἐδίδαξε, πρὸς τὰ κατ’ ἐκεῖνο τὸ σύγγραμμα περὶ διαρθρημάτων
<span class="lb" data-page="18b.325" data-line="6" id="l18b.325.6"></span>εἰρημένα. διὰ τί δὲ ἐν τῇδε τῇ νῦν προκειμένῃ τῶν
<span class="lb" data-page="18b.325" data-line="7" id="l18b.325.7"></span>ἐκπτωσίων τε καὶ καταγμάτων εἷπεν ὑπαλλάξας τὴν τάξιν
<span class="lb" data-page="18b.325" data-line="8" id="l18b.325.8"></span>τοῦ λόγου, δέον εἰπεῖν καταγμάτων τε καὶ ἐκπτωσίων, ὡς
<span class="lb" data-page="18b.325" data-line="9" id="l18b.325.9"></span>ἂν περὶ τῶν πρῶτον διδάσκων καταγμάτων, ἕνα λόγον ἔχω
<span class="lb" data-page="18b.325" data-line="10" id="l18b.325.10"></span>φάναι τοιόνδε· καὶ γὰρ καὶ Ἱπποκράτει πολλάκις εὑρεῖν
<span class="lb" data-page="18b.325" data-line="11" id="l18b.325.11"></span>ἐστι καὶ πᾶσι τοῖς παλαιοῖς ὅσοι δεινότατοι λέγειν τὸ τοιοῦτον
<span class="lb" data-page="18b.325" data-line="12" id="l18b.325.12"></span>ἑρμηνείας εἶδος. ἴσως μὲν οὐ τῇ τάξει τῶν διδαχθησομένων,
<span class="lb" data-page="18b.325" data-line="13" id="l18b.325.13"></span>ἀλλὰ τῇ τῆς τάξεως ἁρμονίᾳ προσεχόντων τὸν
<span class="lb" data-page="18b.325" data-line="14" id="l18b.325.14"></span>νοῦν· μᾶλλον δὲ οὐδὲ φροντιζομένων ὅλως ἄκρας τάξεως ἐν
<span class="lb" data-page="18b.325" data-line="15" id="l18b.325.15"></span>τοῖς τοιούτοις λόγοις, ὡς ἰθυτάτας τὰς κατατάσιας ποιέεσθαι
<span class="lb" data-page="18b.325" data-line="16" id="l18b.325.16"></span>τῶν κώλων. ἐν οἶς ἐξαρθρήματα γέγονεν ἢ κατάγματα
<span class="lb" data-page="18b.325" data-line="17" id="l18b.325.17"></span>τὰς κατατάσιας ἐν τοῖς ἰθυτάτοις σχήμασιν ἀξιοῖ ποιεῖσθαι,
<span class="lb" data-page="18b.325" data-line="18" id="l18b.325.18"></span>διὰ τὶ μὲν χρὴ κατείνειν αὐτὰ μὴ προσθεὶς ἐνταῦθα, περὶ
<span class="pb" data-page="18b.326" id="p18b.326"></span>
<span class="lb" data-page="18b.326" data-line="1" id="l18b.326.1"></span>δὲ τοῦ σχήματος, ἐν ᾦ προσήκει τοῦτο γίνεσθαι, μακρὸν
<span class="lb" data-page="18b.326" data-line="2" id="l18b.326.2"></span>ἀποτείνας λόγον. ἐξῆν δ’ οὖν αὐτῷ διδάξαντι τὸ ἀληθὲς ἐν
<span class="lb" data-page="18b.326" data-line="3" id="l18b.326.3"></span>τῷ πράγματι σιωπῆσαι περὶ τῶν ἑτέρως δοξαζόντων. ἄλλα
<span class="lb" data-page="18b.326" data-line="4" id="l18b.326.4"></span>γὰρ οὐκ ἐπὶ τοῦδε τοῦ λόγου μόνον, ἀλλὰ καὶ τοὺς ἄλλους
<span class="lb" data-page="18b.326" data-line="5" id="l18b.326.5"></span>ἅπαντας ἐγνῶσθαι κάλλιον ἐνίους μὲν αὐτῶν γίγνεσθαι διὰ
<span class="lb" data-page="18b.326" data-line="6" id="l18b.326.6"></span>τῶν κεφαλαίων μόνων, οἳ δὴ καὶ βραχύτατοι τοῦ λόγου εἰσὶν,
<span class="lb" data-page="18b.326" data-line="7" id="l18b.326.7"></span>ἐνίους δὲ τούτοις ἐναντιωτάτους κατὰ διέξοδον ἑρμηνεύεσθαι
<span class="lb" data-page="18b.326" data-line="8" id="l18b.326.8"></span>χωρὶς μηδενὸς ὅλως παραλειπομένου τοῦ δυναμένου
<span class="lb" data-page="18b.326" data-line="9" id="l18b.326.9"></span>λεχθῆναι χρησίμως, τοὺς δ’ ἄλλους ἅπαντας ἐν τῷ
<span class="lb" data-page="18b.326" data-line="10" id="l18b.326.10"></span>μεταξὺ τούτων τετάχθαι, τοὺς μὲν ἐν τῷ βραχυτάτῳ, τοὺς
<span class="lb" data-page="18b.326" data-line="11" id="l18b.326.11"></span>δὲ ἐν τῷ μακροτάτῳ προχωροῦντας, ὥσπερ αὖ πάλιν ἑτέρους
<span class="lb" data-page="18b.326" data-line="12" id="l18b.326.12"></span>περὶ τὸ μέσον ἐλλείπεσθαι βραχὺ παραχωροῦντας. ἐφ’
<span class="lb" data-page="18b.326" data-line="13" id="l18b.326.13"></span>ἑκατέροις οὖν ἔργον ἐστὶν ἀναγινώσκειν ἕκαστον αὐτῶν, ὡς
<span class="lb" data-page="18b.326" data-line="14" id="l18b.326.14"></span>ἂν ἔχῃ αὐτὸς ἤτοι προαιρέσεως ἢ σχολῆς, οὔτε τοῖς διὰ βραχυλογίαν
<span class="lb" data-page="18b.326" data-line="15" id="l18b.326.15"></span>ἀσαφέστερον γράψασιν οὔτε τοῖς διὰ σαφήνειαν
<span class="lb" data-page="18b.326" data-line="16" id="l18b.326.16"></span>ἐπὶ πλέον ἐκτείνασι μεμφόμενον. οὐ γὰρ ἐκείνοις χρὴ νομοθετεῖν
<span class="lb" data-page="18b.326" data-line="17" id="l18b.326.17"></span>καὶ ταῦτα μηδὲν ἀνύειν μέλλοντα, τὸ δ’ ἑαυτῷ
<span class="pb" data-page="18b.327" id="p18b.327"></span>
<span class="lb" data-page="18b.327" data-line="1" id="l18b.327.1"></span>πρόσφορον ἕκαστον λαμβάνειν εἰδότα τοὺς σκοποὺς τῆς
<span class="lb" data-page="18b.327" data-line="2" id="l18b.327.2"></span>διδασκαλίας οὐ τοὺς αὐτοὺς ὄντας ἅπασι τοῖς βιβλίοις.
<span class="lb" data-page="18b.327" data-line="3" id="l18b.327.3"></span>αὐτίκα γέ τοι ὅτι μὲν τὰ δύο, τό τε περὶ ὅ τι τῶν καταγμάτων
<span class="lb" data-page="18b.327" data-line="4" id="l18b.327.4"></span>καὶ τὸ περὶ τῶν ἐξαρθρημάτων, διεξοδικῶς ἑρμηνεύεται,
<span class="lb" data-page="18b.327" data-line="5" id="l18b.327.5"></span>τὸ μοχλικὸν δὲ τὴν αὐτὴν αὐτοῖς ἐπαγγελλόμενον
<span class="lb" data-page="18b.327" data-line="6" id="l18b.327.6"></span>διδασκαλίαν, ὅσον ἐπὶ τοῖς πράγμασι διὰ τῶν κεφαλαίων
<span class="lb" data-page="18b.327" data-line="7" id="l18b.327.7"></span>μόνων. ἔστι δὴ ἡ μὲν κατὰ διέξοδον ἑρμηνεία πρὸς σαφήνειαν
<span class="lb" data-page="18b.327" data-line="8" id="l18b.327.8"></span>ἐπιτήδειος, ἡ δὲ διὰ τῶν κεφαλαίων εἰς μνήμην.
<span class="lb" data-page="18b.327" data-line="9" id="l18b.327.9"></span><span class="milestone ed2page" data-n="12.155" data-unit="ed2page" id="ed2page.12.155"></span>οὗτος μὲν ὁ λόγος ἅπαξ εἰρημένος ἐμοὶ ἀεὶ συμμνημονευέσθω,
<span class="lb" data-page="18b.327" data-line="10" id="l18b.327.10"></span>περὶ δὲ τῶν πραγμάτων ὧν διδάσκει τοὐντεῦθεν ἤδη
<span class="lb" data-page="18b.327" data-line="11" id="l18b.327.11"></span>διερχομένῳ μοι πρόσεχε τὸν νοῦν ἀκριβῶς. αὐτὸς μὲν γὰρ
<span class="lb" data-page="18b.327" data-line="12" id="l18b.327.12"></span>ὕστερον ἀπορεῖ διὰ τίνα χρὴ κατατείνειν πρότερον, εἴτε
<span class="lb" data-page="18b.327" data-line="13" id="l18b.327.13"></span>διαπλάττειν μέλλοις τὸ κατεαγὸς ὀστοῦν εἴτ’ ἐμβάλλειν τὸ
<span class="lb" data-page="18b.327" data-line="14" id="l18b.327.14"></span>ἐξηρθρηκός. ἐμοὶ δὲ νῦν φαίνεται καιρὸς αὐτῷ σαφηνείας
<span class="lb" data-page="18b.327" data-line="15" id="l18b.327.15"></span>ἔχοντι σκοπὸν τῆς ἐξηγήσεως, εἰς ἣν ὅτι μέγιστον ἡ τάξις
<span class="lb" data-page="18b.327" data-line="16" id="l18b.327.16"></span>τοῦ λόγου συντελεῖ, πάντων ὁμολογούντων οὐδὲν μὲν δεικνύειν
<span class="lb" data-page="18b.327" data-line="17" id="l18b.327.17"></span>αὐτὸς, ὥσπερ οὐδ’ ὅτι τοῖς ἐξηγουμένοις ὁτιοῦν ὁ
<span class="lb" data-page="18b.327" data-line="18" id="l18b.327.18"></span>σκοπὸς οὐ τῆς τάξεως μόνον, ἀλλὰ καὶ τοῦ μέτρου τῶν κατὰ ﻿
<span class="pb" data-page="18b.328" id="p18b.328"></span>
<span class="lb" data-page="18b.328" data-line="1" id="l18b.328.1"></span>μέρος ἁπάντων λόγων ἡ σαφήνειά ἐστιν· οὐδὲ γὰρ οὐδὲ δι’
<span class="lb" data-page="18b.328" data-line="2" id="l18b.328.2"></span>ἄλλο τι γράφομεν ἐξήγησιν. ἐπεὶ τοίνυν ἐδιδάξαμεν ἐν τοῖς
<span class="lb" data-page="18b.328" data-line="3" id="l18b.328.3"></span>περὶ μυῶν κινήσεως ἰδικώτατον μὲν ὡς πρὸς τὰ ἄλλα μόρια
<span class="lb" data-page="18b.328" data-line="4" id="l18b.328.4"></span>τοῦ σώματος, κοινότατον δὲ ὡς πρὸς ἀλλήλους αὐτοῖς
<span class="lb" data-page="18b.328" data-line="5" id="l18b.328.5"></span>εἶναι τὸ συνιζάνειν εἰς ἑαυτοὺς, ἀνάλογον σειραῖς τε καὶ
<span class="lb" data-page="18b.328" data-line="6" id="l18b.328.6"></span>χορδαῖς καὶ σχοινίοις. ὥσπερ γὰρ ταῦτα διατείνομεν, ἐπειδὰν
<span class="lb" data-page="18b.328" data-line="7" id="l18b.328.7"></span>τῶν περάτων ἑκάτερον λαβόμενοι πρὸς τοὐναντίον ἕλκωμεν,
<span class="lb" data-page="18b.328" data-line="8" id="l18b.328.8"></span>ἐασάντων δὲ καὶ τεθέντων αὐτὰ συστέλλεται, οὕτω
<span class="lb" data-page="18b.328" data-line="9" id="l18b.328.9"></span>καὶ οἱ μύες εἰς ὀστοῦν ἐμπεφυκότες ἑκατέρῳ τῷ πέρατι τὰς
<span class="lb" data-page="18b.328" data-line="10" id="l18b.328.10"></span>μὲν συμφύσεις εἰς αὐτὰς ἀνάλογον ἔχουσι ταῖς διὰ τῶν χειρῶν
<span class="lb" data-page="18b.328" data-line="11" id="l18b.328.11"></span>γινομέναις λαβαῖς, ἀντισπώμενοι δ’ ὑπ’ αὐτῶν εἰς
<span class="lb" data-page="18b.328" data-line="12" id="l18b.328.12"></span>τοὐναντίον τὸ μέσον τῶν περάτων, ὅπερ ἐστὶν, ὅλον αὐτὸ τὸ
<span class="lb" data-page="18b.328" data-line="13" id="l18b.328.13"></span>σῶμα τεταμένον ἴσχουσι. καὶ διὰ τοῦτο ὁπότε τις αὐτῶν
<span class="lb" data-page="18b.328" data-line="14" id="l18b.328.14"></span>ὅλας τὰς ἶνας ἐγκαρσίως διακόψῃ, διΐσταται τὰ μέρη πλεῖστον
<span class="lb" data-page="18b.328" data-line="15" id="l18b.328.15"></span>ἀπ’ ἀλλήλων ἑλκόμενα, τὸ μὲν ἄνω πρὸς τὴν τοῦ μυὸς
<span class="lb" data-page="18b.328" data-line="16" id="l18b.328.16"></span>ὅλην κεφαλὴν, τὸ δὲ κάτω πρὸς τὴν τελευτὴν, ἔνθα καταφύεται
<span class="lb" data-page="18b.328" data-line="17" id="l18b.328.17"></span>τῷ δευτέρῳ κατὰ τὸ κῶλον ὀστῷ μετὰ τὴν διάρθρωσιν.
<span class="lb" data-page="18b.328" data-line="18" id="l18b.328.18"></span>ὅταν οὖν ἄνευ τοῦ τετμῆσθαι τὸν μῦν ἐκπέσῃ
<span class="pb" data-page="18b.329" id="p18b.329"></span>
<span class="lb" data-page="18b.329" data-line="1" id="l18b.329.1"></span>τῆς ἰδίας ἕδρας τὸ διηρθρωμένον ὀστοῦν ἢ κατ’ ἐκεῖνο τὸ
<span class="lb" data-page="18b.329" data-line="2" id="l18b.329.2"></span><span class="milestone ed1page" data-n="5.526" data-unit="ed1page" id="ed1page.5.526"></span>μέρος, εἰς ὃ τὴν ἔκπτωσιν ἐποιήσατο καταπεφυκυῖα
<span class="lb" data-page="18b.329" data-line="3" id="l18b.329.3"></span>τελευτὴ τοῦ μυὸς, ὡς ἂν εἰς αὐτὸν ὅλου συντρέχοντος αὐτοῦ
<span class="lb" data-page="18b.329" data-line="4" id="l18b.329.4"></span>καὶ πρὸς τὴν ἰδίαν κεφαλὴν ἀνελκομένον συνανασπᾶται
<span class="lb" data-page="18b.329" data-line="5" id="l18b.329.5"></span>συμφυὲς αὐτῷ τοῦ κώλου μόριον, ὅπερ ἐστὶν ἡ κεφαλὴ τοῦ
<span class="lb" data-page="18b.329" data-line="6" id="l18b.329.6"></span>κατὰ τὴν διάρθρωσιν ὀστοῦ, τῆς δ’ ἀνασπωμένης συνανασπᾶται
<span class="lb" data-page="18b.329" data-line="7" id="l18b.329.7"></span>καὶ τὸ σύμπαν ὀστοῦν.
</p>
            <p>
<span class="lb" data-page="18b.329" data-line="8" id="l18b.329.8"></span>Ἐν τούτῳ δὴ τῷ παθήματι συμβαίνει τὴν κεφαλὴν
<span class="lb" data-page="18b.329" data-line="9" id="l18b.329.9"></span>τοῦ ταπεινοτέρου κατὰ τὴν διάρθρωσιν ὀστοῦ τῆς ἀρχομένης
<span class="lb" data-page="18b.329" data-line="10" id="l18b.329.10"></span>θέσεως ὑψηλοτέραν γίγνεσθαι, ὥστε ἀδύνατον αὐτὴν
<span class="lb" data-page="18b.329" data-line="11" id="l18b.329.11"></span>ἐμβαλεῖν εἰς τὴν οἰκείαν ἕδραν πρὶν κατατείναντα τὸ σύμπαν
<span class="lb" data-page="18b.329" data-line="12" id="l18b.329.12"></span>ὀστοῦν μεταστῆσαι κάτω τοσοῦτον, ὅσον ὑψωθῇ παρὰ
<span class="lb" data-page="18b.329" data-line="13" id="l18b.329.13"></span>φύσιν. αὕτη μὲν οὖν ἡ αἰτία τοῦ κατατείνεσθαι δεῖσθαι
<span class="lb" data-page="18b.329" data-line="14" id="l18b.329.14"></span>πρότερον ὅσα τῶν ὀστῶν ἐξήρθρησεν. ὅτι δὲ καὶ τὰ συντριβέντα
<span class="lb" data-page="18b.329" data-line="15" id="l18b.329.15"></span>δεῖται κατατάσεως, ἐνθένδε ἂν μάλιστα μάθοις·
<span class="lb" data-page="18b.329" data-line="16" id="l18b.329.16"></span>ὥσπερ ἐπὶ τῶν ἐξαρθρησάντων ἐμβαλεῖν χρὴ τὸ ἐξηρθρηκὸς,
<span class="lb" data-page="18b.329" data-line="17" id="l18b.329.17"></span>οὗτος ἐπὶ τῶν καταγέντων διαπλάσαι τὸ πεπονθὸς, ὥστε
<span class="pb" data-page="18b.330" id="p18b.330"></span>
<span class="lb" data-page="18b.330" data-line="1" id="l18b.330.1"></span>ψαύειν ἀλλήλων τὰ πέρατα τῶν μελῶν τοῦ συντριβέντος.
<span class="lb" data-page="18b.330" data-line="2" id="l18b.330.2"></span>ἔστι μὲν γὰρ τὸ κάταγμα διαφθορὰ τῆς ἐν ὀστῷ συνεχείας,
<span class="lb" data-page="18b.330" data-line="3" id="l18b.330.3"></span>ὥσπερ τὸ ἕλκος τῆς ἐν σαρκί. πέρας δὲ ἑκατέρῳ τῆς ἰάσεώς
<span class="lb" data-page="18b.330" data-line="4" id="l18b.330.4"></span>ἐστι τὴν ἐξ ἀρχῆς ἕνωσιν ἀνακτήσασθαι. ἀδύνατον
<span class="lb" data-page="18b.330" data-line="5" id="l18b.330.5"></span>δὲ τοῦτο χωρὶς τοῦ κατ’ εὐθὺ τεθῆναι τὰ μέρη τοῦ καταγέντος
<span class="lb" data-page="18b.330" data-line="6" id="l18b.330.6"></span>ὀστοῦ. καλεῖται δὲ διάπλασις ἡ πρᾶξις αὕτη. εἰ
<span class="lb" data-page="18b.330" data-line="7" id="l18b.330.7"></span>μὲν οὖν εἴη μικρὸν τὸ κάταγμα, φυλάττει τὴν θέσιν τὴν
<span class="lb" data-page="18b.330" data-line="8" id="l18b.330.8"></span>οἰκείαν ἑκατέρου τῶν τοῦ παθόντος ὀστοῦ μορίων, εἰ δ’
<span class="lb" data-page="18b.330" data-line="9" id="l18b.330.9"></span>ὅλον συντριβῇ τὸ ὀστοῦν, ἀναγκαῖον ἐν τῷδε παραλλάττειν
<span class="lb" data-page="18b.330" data-line="10" id="l18b.330.10"></span>αὐτοῦ τὰ μέρη, τὰ μὲν εἰ οὕτως ἔτυχε πρόσω, τὰ δ’
<span class="lb" data-page="18b.330" data-line="11" id="l18b.330.11"></span>ὀπίσω μεθιστάμενα, καὶ τὰ μὲν εἰς δεξιὰ, τὰ εἰς
<span class="lb" data-page="18b.330" data-line="12" id="l18b.330.12"></span><span class="milestone ed2page" data-n="12.156" data-unit="ed2page" id="ed2page.12.156"></span>ἀριστερά. διὸ ταῖς χερσὶν ἀμφοτέραις ἑκατέρωθεν περιλαμβάνοντες
<span class="lb" data-page="18b.330" data-line="13" id="l18b.330.13"></span>τὸ κῶλον τὸ μὲν εἰς τὸ πρόσω μεθιστάμενον διωθοῦμεν
<span class="lb" data-page="18b.330" data-line="14" id="l18b.330.14"></span>ὀπίσω, τὸ δ’ εἰς τοὐπίσω μετάγομεν πρόσω, καὶ τὰ
<span class="lb" data-page="18b.330" data-line="15" id="l18b.330.15"></span>μὲν εἰς τὰ ἀριστερὰ πρὸς τὰ δεξιὰ μεθιστῶμεν. ὅσα δ’
<span class="lb" data-page="18b.330" data-line="16" id="l18b.330.16"></span>εἰς τοῦτο μετέστη τὸ χωρίον ἐπὶ θάτερον μετάγομεν, ὡς
<span class="lb" data-page="18b.330" data-line="17" id="l18b.330.17"></span>ἅπαντα ἀλλήλοις τὰ μέρη τοῦ συντριβέντος ὀστοῦ πρὸς
<span class="lb" data-page="18b.330" data-line="18" id="l18b.330.18"></span>τῶν χειρῶν τοῦ διαπλάττοντος ἐπὶ τἀναντία παράγεσθαι.
<span class="pb" data-page="18b.331" id="p18b.331"></span>
<span class="lb" data-page="18b.331" data-line="1" id="l18b.331.1"></span>κίνδυνος οὖν ἐν τούτῳ παραθραυσθῆναί τινας ἐξοχὰς τοῦ
<span class="lb" data-page="18b.331" data-line="2" id="l18b.331.2"></span>καταγέντος. οὐ γὰρ δὴ ἀκριβῶς οὕτως ἑκάτερον τῶν περάτων
<span class="lb" data-page="18b.331" data-line="3" id="l18b.331.3"></span>γίγνεται λεῖον, ὡς ὑπὸ τῶν μαχαιρωτῶν πριόνων.
<span class="lb" data-page="18b.331" data-line="4" id="l18b.331.4"></span>οἱ μὲν γὰρ ὀδοντωτοὶ καλούμενοι καὶ αὐτοὶ τραχύτητας
<span class="lb" data-page="18b.331" data-line="5" id="l18b.331.5"></span>ἐργάζονται.
</p>
            <p>
<span class="lb" data-page="18b.331" data-line="6" id="l18b.331.6"></span>Διὰ τοῦτ’ οὖν ἀπάγοντες ἀλλήλων τὰ μὲν ἄνω, τὰ δὲ
<span class="lb" data-page="18b.331" data-line="7" id="l18b.331.7"></span>κάτω μέρη τοῦ κατάγματος ἐπὶ τὴν διάπλασιν ἀφικνούμεθα,
<span class="lb" data-page="18b.331" data-line="8" id="l18b.331.8"></span>δεδιότες ἐν τῷ προάγειν ἀλλήλοις τὰ παρηλλαχότα περιτεθραῦσθαί
<span class="lb" data-page="18b.331" data-line="9" id="l18b.331.9"></span>τινας ἐξοχὰς αὐτῶν. ἔστι δὲ τοῦτο πάντως, ἐὰν
<span class="lb" data-page="18b.331" data-line="10" id="l18b.331.10"></span>ἐγχρίμπτοιτο ἀλλήλοις. οὕτως γὰρ αὐτὸς ὁ Ἱπποκράτης
<span class="lb" data-page="18b.331" data-line="11" id="l18b.331.11"></span>ὠνόμασε τὰ μέλη τῶν διαπλαττομένων ὀστῶν, ὅταν εἰς τὴν
<span class="lb" data-page="18b.331" data-line="12" id="l18b.331.12"></span>οἰκείαν ἄγηται χώραν. ἵνα οὖν τὰ διεστῶτα παράγηται, τὸ
<span class="lb" data-page="18b.331" data-line="13" id="l18b.331.13"></span>μὲν ἄνω χρὴ τῶν μερῶν ἕλκειν, τὸ δὲ κάτω καὶ ποιοῦσιν
<span class="lb" data-page="18b.331" data-line="14" id="l18b.331.14"></span>ἤδη οὕτως πάντες οἱ ἰατροὶ ποτὲ μὲν ταῖς χερσὶ μόναις
<span class="lb" data-page="18b.331" data-line="15" id="l18b.331.15"></span>τῶν ὑπηρετῶν ἐπιτρέποντες, ἔστι δ’ ὅτε καὶ βρόχους ἐπιβάλλοντες,
<span class="pb" data-page="18b.332" id="p18b.332"></span>
<span class="lb" data-page="18b.332" data-line="1" id="l18b.332.1"></span>ὅταν εὐτονωτέρας ἀντιτάσεως χρῄζωσιν. ὅτι μὲν
<span class="lb" data-page="18b.332" data-line="2" id="l18b.332.2"></span>οὖν ἀπὸ κατατάσεως ἄρχεσθαι προσήκει τὴν θεραπείαν τῶν
<span class="lb" data-page="18b.332" data-line="3" id="l18b.332.3"></span>ἐξαρθρημάτων τε καὶ καταγμάτων ἐπιδέδεικται. ὅτι δ’
<span class="lb" data-page="18b.332" data-line="4" id="l18b.332.4"></span>οὐκ ἐν τυχόντι σχήματι ποιητέον αὐτήν ἐστι, λεκτέον ἐφεξῆς,
<span class="lb" data-page="18b.332" data-line="5" id="l18b.332.5"></span>καὶ πρῶτόν γε ὅτι τεττάρων ἐνεργειῶν οὐσῶν ἐν τῇ
<span class="lb" data-page="18b.332" data-line="6" id="l18b.332.6"></span>καταγμάτων θεραπείᾳ, τάσεως, διαπλάσεως, ἐπιδέσεως, ἀποθέσεως,
<span class="lb" data-page="18b.332" data-line="7" id="l18b.332.7"></span>ἓν κοινὸν ἐν πάσαις δεῖ εἶναι σχῆμα. διαπλάττεται
<span class="lb" data-page="18b.332" data-line="8" id="l18b.332.8"></span>μὲν γὰρ ἐν τῷ κατατείνεσθαι, διαπλασθέντι δ’ εὐθέως
<span class="lb" data-page="18b.332" data-line="9" id="l18b.332.9"></span>ἐπιδεῖσθαι δεῖται, φυλαττομένου τοῦ σχήματος ἐν ᾦ διεπλάσθη.
<span class="lb" data-page="18b.332" data-line="10" id="l18b.332.10"></span>τοῦτο δ’ αὖ πάλιν αὐτὸ φυλάττεσθαι χρὴ κατὰ
<span class="lb" data-page="18b.332" data-line="11" id="l18b.332.11"></span>τὴν ἀπόθεσιν. μεταβληθέντος γὰρ ἔνια μὲν τῆς ἐπιδέσεως
<span class="lb" data-page="18b.332" data-line="12" id="l18b.332.12"></span>μέρη χαλαρὰς ἕξει τὰς ἐπιβολὰς τῶν ὀθονίων, ἔνια δὲ θλιβούσας.
<span class="lb" data-page="18b.332" data-line="13" id="l18b.332.13"></span>αἱ μὲν οὖν χαλαραὶ συγχωροῦσαι κινεῖσθαι τοῖς
<span class="lb" data-page="18b.332" data-line="14" id="l18b.332.14"></span>ὀστοῖς διαφθείρουσι τὴν διάπλασιν, αἱ θλίβουσαι δὲ πόνον
<span class="lb" data-page="18b.332" data-line="15" id="l18b.332.15"></span>ἐργαζόμεναι φλεγμονὰς γεννῶσιν. ὅτι μὲν οὖν ἓν εἶναι δεῖ
<span class="lb" data-page="18b.332" data-line="16" id="l18b.332.16"></span>σχῆμα κοινὸν τῶν εἰρημένων τεττάρων ἐνεργειῶν ἐπιδέδεικται.
<span class="lb" data-page="18b.332" data-line="17" id="l18b.332.17"></span>τοὐντεῦθεν δ’ ἐπισκεψόμεθα τίσι προσέχοντας σκοποῖς ﻿
<span class="pb" data-page="18b.333" id="p18b.333"></span>
<span class="lb" data-page="18b.333" data-line="1" id="l18b.333.1"></span>εὑρεῖν χρὴ τοῦθ’, ὅτι τεινόντων μὲν ἄριστον σχῆμα τὸ
<span class="lb" data-page="18b.333" data-line="2" id="l18b.333.2"></span>χωρὶς μεγάλης τάσεως εἰς διάτασιν ἄγειν τὰ κεχωρισμένα
<span class="lb" data-page="18b.333" data-line="3" id="l18b.333.3"></span>τῶν ὀστῶν, ἐν ἀποθέσει δὲ τὸ ἀνωδυνώτατον. ἔσται δ’
<span class="lb" data-page="18b.333" data-line="4" id="l18b.333.4"></span>ἀμφότερα δι’ ἐκείνου τοῦ σχήματος, ὅ τί περ ἂν ἐπ’ εὐθείας
<span class="lb" data-page="18b.333" data-line="5" id="l18b.333.5"></span>τείνῃ τὰς ἶνας τῶν μυῶν. ἐπ’ εὐθείας δὲ τείνει τὰ καθ’
<span class="lb" data-page="18b.333" data-line="6" id="l18b.333.6"></span>ἕν τι μέρος τοῦ κώλου φυλάττοντα τὸν ὅλον μῦν. ἵνα γὰρ
<span class="lb" data-page="18b.333" data-line="7" id="l18b.333.7"></span>ἐκ μὲν τῶν ἔνδον ἔχῃ τὴν ἔκφυσιν, οὕτως δ’ αὐτὴν ἐνσχηματίσεις,
<span class="lb" data-page="18b.333" data-line="8" id="l18b.333.8"></span>ὡς τὰ μέσα μὲν αὐτοῦ κάτωθεν ἔχειν τοῦ κώλου,
<span class="lb" data-page="18b.333" data-line="9" id="l18b.333.9"></span>τὸ πέρας δ’ ἔσωθεν, ἢ τὰ μέσα μὲν ἄνωθεν, ἔξωθεν δὲ τὸ
<span class="lb" data-page="18b.333" data-line="10" id="l18b.333.10"></span>πέρας ἄγεσθαι, ἑλιττόμενος ἐν τῷδε περὶ τὸ κῶλον ἐπὶ πλέον
<span class="lb" data-page="18b.333" data-line="11" id="l18b.333.11"></span>ἐκτείνεται.
</p>
            <p>
<span class="lb" data-page="18b.333" data-line="12" id="l18b.333.12"></span><span class="milestone ed2page" data-n="12.157" data-unit="ed2page" id="ed2page.12.157"></span>Ἐὰν μὲν οὖν ἐν τούτῳ τῷ σχήματι κατατείνῃς
<span class="lb" data-page="18b.333" data-line="13" id="l18b.333.13"></span>αὐτὸν, ὡς ἱκανῶς διαστῆσαι τὰ μέρη τοῦ καταγέντος
<span class="lb" data-page="18b.333" data-line="14" id="l18b.333.14"></span>ὀστοῦ, καὶ σφοδρῶς ὀδυνήσεται καὶ κινδυνεύσει διασπασθῆναι.
<span class="lb" data-page="18b.333" data-line="15" id="l18b.333.15"></span>καὶ μέντοι καὶ διεσπάσθησαν ἤδη μύες ἐκκειμένης
<span class="pb" data-page="18b.334" id="p18b.334"></span>
<span class="lb" data-page="18b.334" data-line="1" id="l18b.334.1"></span>τάσεως, ᾧ δῆλον ὡς ἓν καὶ ταὐτόν ἐστιν ἀνωδυνώτατόν τε
<span class="lb" data-page="18b.334" data-line="2" id="l18b.334.2"></span>ἅμα καὶ τοὺς μύας ἀδιαστρόφως φυλάττον σχῆμα, ὅπερ
<span class="lb" data-page="18b.334" data-line="3" id="l18b.334.3"></span>Ἱπποκράτης ἐδήλωσε σαφῶς, ἐρηρεῖσθαι κατὰ τοῦ πήχεως
<span class="lb" data-page="18b.334" data-line="4" id="l18b.334.4"></span>ὅλην τὴν χεῖρα, μήτε ἐκτεταμένην ἄκρως μήτε κεκαμμένην,
<span class="lb" data-page="18b.334" data-line="5" id="l18b.334.5"></span>ἀλλ’ ἐν τῷ μέσῳ τούτων. ὅτι δ’ ἄριστον τοῦτο τὸ σχῆμα
<span class="lb" data-page="18b.334" data-line="6" id="l18b.334.6"></span>αὐτὸς ἐδίδαξε. πρῶτον μὲν γὰρ ἐπειδὴ τὸ τοῦ πήχεως
<span class="lb" data-page="18b.334" data-line="7" id="l18b.334.7"></span>ὀστοῦν μακρότερόν ἐστι τοῦ τῆς κηρκίδος ἕδρας καὶ στήριγμα
<span class="lb" data-page="18b.334" data-line="8" id="l18b.334.8"></span>βέβαιον αὐτοῖς ἔσται. οἱ δὲ μύες οἱ μὲν κατὰ τὸν
<span class="lb" data-page="18b.334" data-line="9" id="l18b.334.9"></span>ἔνδον κόνδυλον τοῦ βραχίονος ἐκφυόμενοι τὰς κάτω τελευτὰς
<span class="lb" data-page="18b.334" data-line="10" id="l18b.334.10"></span>ἔξωθεν ἔχουσι τῆς ὅλης χειρὸς, οἱ δ’ ἐκ τοῦ κατὰ τὸ
<span class="lb" data-page="18b.334" data-line="11" id="l18b.334.11"></span>ἐκτὸς ἔσωθεν. οὗ δ’ ἢν μυὸς ἥ τ’ ἀρχὴ καὶ ἡ τελευτὴ
<span class="lb" data-page="18b.334" data-line="12" id="l18b.334.12"></span>κατὰ τῶν ἐντὸς μερῶν ᾖ τῆς ὅλης χειρὸς, τούτου καὶ τὰ
<span class="lb" data-page="18b.334" data-line="13" id="l18b.334.13"></span>ἄλλα σύμπαντα μόρια καὶ διὰ τοῦτο καὶ αὐτὸς ὅλος ὁ μῦς.
<span class="lb" data-page="18b.334" data-line="14" id="l18b.334.14"></span>ὥσπερ γε καὶ ἡ τελευτὴ καὶ ὅλος ὁ μῦς οὗτος ἔξωθέν ἐστιν
<span class="lb" data-page="18b.334" data-line="15" id="l18b.334.15"></span>ὅλου τοῦ κώλου. καὶ μὲν δὴ καὶ ἡ πεῖρα δείκνυσιν ἀνωδυνώτατον
<span class="lb" data-page="18b.334" data-line="16" id="l18b.334.16"></span>εἶναι τοῦτο τὸ σχῆμα. τῶν δ’ ἐφ’ ἑκάτερον
<span class="lb" data-page="18b.334" data-line="17" id="l18b.334.17"></span>τοῦδε τὸ μὲν ὕπτιον ἐπὶ πλεῖστόν τε διαστρέφει τοὺς μύας,
<span class="lb" data-page="18b.334" data-line="18" id="l18b.334.18"></span>ὀδυνηρότερόν τε φαινόμενον δείκνυται, τὸ δὲ πρανὲς ἐλάττονα
<span class="lb" data-page="18b.334" data-line="19" id="l18b.334.19"></span>μὲν τὴν διαστροφὴν, ἐλάττονα δὲ καὶ τὴν ὀδύνην ἐργάζεται.
<span class="pb" data-page="18b.335" id="p18b.335"></span>
<span class="lb" data-page="18b.335" data-line="1" id="l18b.335.1"></span>εἴρηταί σοι δυνάμει πάντα τὰ περὶ τοῦ σχήματος
<span class="lb" data-page="18b.335" data-line="2" id="l18b.335.2"></span>τῆς χειρὸς, ἃ διὰ μικρῶν Ἱπποκράτης ἐφεξῆς διδάσκει, λέξει
<span class="lb" data-page="18b.335" data-line="3" id="l18b.335.3"></span>διεξοδικῇ καὶ σαφεῖ χρώμενος, ὡς ὀλίγα πάνυ κατ’ αὐτὴν
<span class="lb" data-page="18b.335" data-line="4" id="l18b.335.4"></span>ἐξηγήσεως δεῖσθαι καὶ μάλιστα τοῖς πεπαιδευμένοις τὴν
<span class="lb" data-page="18b.335" data-line="5" id="l18b.335.5"></span>ἐν παισὶ παιδείαν ἢ παρὰ διδασκάλοις ἀνεγνωκόσιν τὸ βιβλίον,
<span class="lb" data-page="18b.335" data-line="6" id="l18b.335.6"></span>οἷσπερ δὴ καὶ γράφεται τὰ ὑπομνήματα.
</p>
<span class="lb rule" data-page="18b.335" data-line="7" id="l18b.335.7"></span>
          </article>

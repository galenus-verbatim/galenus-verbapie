<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.10">
<span class="pb page1" data-page="18b.348" id="p18b.348"></span>
<span class="milestone ed1page page1" data-n="5.528" data-unit="ed1page" id="ed1page.5.528"></span>
<span class="milestone ed2page page1" data-n="12.162" data-unit="ed2page" id="ed2page.12.162"></span>
<span class="lb head" data-page="18b.348" data-line="1" id="l18b.348.1"></span>
            <blockquote class="quote lemma">
<span class="lb" data-page="18b.348" data-line="2" id="l18b.348.2"></span>Τοῦ γὰρ βραχίονος τὸ γιγγλυμοειδὲς ἐν τῇ τοῦ πήχεος
<span class="lb" data-page="18b.348" data-line="3" id="l18b.348.3"></span>βαθμίδι ἐν τουτέῳ τῷ σχήματι ἐρεῖδον ἰθυωρίην ποιέει
<span class="lb" data-page="18b.348" data-line="4" id="l18b.348.4"></span>τοῖσιν ὀστέοισι τοῦ πήχεος καὶ τοῦ βραχίονος, ὡς ἓν εἴη
<span class="lb" data-page="18b.348" data-line="5" id="l18b.348.5"></span>τὸ πᾶν.
</blockquote>
<span class="lb rule" data-page="18b.348" data-line="6" id="l18b.348.6"></span>
            <p>
<span class="lb" data-page="18b.348" data-line="7" id="l18b.348.7"></span>Ὁ λόγος οὖν αὐτός ἐστι πρὸς τοὺς ὑποδοῦντας ἐκτεταμένην
<span class="lb" data-page="18b.348" data-line="8" id="l18b.348.8"></span>τὴν χεῖρα οὕτως πᾶσαν ὡς ἐπὶ τῶν τοξευόντων ἡ
<span class="lb" data-page="18b.348" data-line="9" id="l18b.348.9"></span>ἀριστερὰ<span class="milestone ed1page" data-n="5.529" data-unit="ed1page" id="ed1page.5.529"></span> διάκειται. λέγει γὰρ ὅτι πρὸς μὲν ἐκείνην
<span class="lb" data-page="18b.348" data-line="10" id="l18b.348.10"></span>τὴν ἐνέργειαν εἰκότως ἐδέησεν ἐκτεταμένην αὐτὴν ἐν
<span class="lb" data-page="18b.348" data-line="11" id="l18b.348.11"></span>τῷ τὴν νευρὰν ὀπίσω πρὸς τῆς δεξιᾶς ἕλκεσθαι μὲν, τὸ δὲ
<span class="lb" data-page="18b.348" data-line="12" id="l18b.348.12"></span>τόξον ὅλον ἐπὶ τῆς αὐτῆς χώρας ὑπὸ τῆς ἀριστερᾶς κρατούμενον
<span class="lb" data-page="18b.348" data-line="13" id="l18b.348.13"></span>ἀκλινές. ἐὰν γὰρ τῆς νευρᾶς ὑπὸ τῆς δεξιᾶς ἑλκομένης
<span class="lb" data-page="18b.348" data-line="14" id="l18b.348.14"></span>σφοδρῶς ὀπίσω συναπενεχθῇ τὸ σύμπαν τόξον, ἡ
<span class="lb" data-page="18b.348" data-line="15" id="l18b.348.15"></span>τοῦ βέλους εἰς τοὐπίσω φορὰ κωλυθήσεται, δεομένη ἀπὸ
<span class="lb" data-page="18b.348" data-line="16" id="l18b.348.16"></span>στερεωτάτης καὶ μετατεταμένης ἀφιέσθαι τῆς νευρᾶς. ὅσον
<span class="lb" data-page="18b.348" data-line="17" id="l18b.348.17"></span>μὲν οὖν αὐτῆς τῆς ἐσχάτης τάσεως ὑφῇ, τοσοῦτον καὶ τῆς
<span class="lb" data-page="18b.348" data-line="18" id="l18b.348.18"></span>ἀφέσεως ἡ βία μειωθήσεται. προομολογουμένου δὴ τούτου
<span class="pb" data-page="18b.349" id="p18b.349"></span>
<span class="lb" data-page="18b.349" data-line="1" id="l18b.349.1"></span>τὴν αἰτίαν Ἱπποκράτης προστίθησιν οὖσαν τοιάνδε. τοῦ
<span class="lb" data-page="18b.349" data-line="2" id="l18b.349.2"></span>γὰρ βραχίονος τὸ γιγγλυμοειδὲς ἐν τῇ τοῦ πήχεος βαθμίδι
<span class="lb" data-page="18b.349" data-line="3" id="l18b.349.3"></span>ἐν τούτῳ τῷ σχήματι ἐρεῖδον ἐπ’ εὐθείας μὲν ἐργάζεται τὸ
<span class="lb" data-page="18b.349" data-line="4" id="l18b.349.4"></span>τοῦ βραχίονος ὀστοῦν καὶ τὸ τοῦ πήχεος, ἀκλινῆ δὲ φυλάττει
<span class="lb" data-page="18b.349" data-line="5" id="l18b.349.5"></span>τὴν ὅλην χεῖρα. τὸ γιγγλυμοειδὲς δὲ βραχίονος ὀνομάζει
<span class="lb" data-page="18b.349" data-line="6" id="l18b.349.6"></span>τὸ κάτω πέρας, ὃ διαρθροῦται πρὸς τὸν πῆχυν, ἐπειδὴ καὶ
<span class="lb" data-page="18b.349" data-line="7" id="l18b.349.7"></span>οἱ γίγγλυμοι τὰ μέν τινα κοῖλα, τὰ δὲ ἐξέχοντα κεκτημένοι
<span class="lb" data-page="18b.349" data-line="8" id="l18b.349.8"></span>τοῖς μὲν κοίλοις ὑποδέχονται τὰς ἐξοχὰς τῶν πλησιαζόντων,
<span class="lb" data-page="18b.349" data-line="9" id="l18b.349.9"></span>τοῖς δὲ ὑπερέχουσιν εἰς τὰς ἐκείνων ἐμβαίνουσι κοιλότητας.
<span class="lb" data-page="18b.349" data-line="10" id="l18b.349.10"></span>ὡσαύτως δὲ καὶ τὸ κάτω τοῦ βραχίονος εἰς κυρτὴν περιφέρειαν
<span class="lb" data-page="18b.349" data-line="11" id="l18b.349.11"></span>τελευτῶν ἐξοχαῖς κυκλοτερέσιν ἑκατέρωθεν ἐχομέναις
<span class="lb" data-page="18b.349" data-line="12" id="l18b.349.12"></span>ὁμοιότατα ταῖς κατὰ τὰς τραχηλίας ὀνομαζομέναις. αὕτη
<span class="lb" data-page="18b.349" data-line="13" id="l18b.349.13"></span>μὲν ταύτῃ τῇ τραχηλώδει περιφερείᾳ στηρίζεται κατὰ τὰς
<span class="lb" data-page="18b.349" data-line="14" id="l18b.349.14"></span>ἐν τῶ πήχει κοιλότητας· ἐπὶ δὲ τοῖς πέρασιν αὐτῆς ἔχων
<span class="lb" data-page="18b.349" data-line="15" id="l18b.349.15"></span>βαθμίδας, τὴν μὲν ἐν τοῖς πρόσω μέρεσι, τὴν δὲ εἰς τοὐπίσω,
<span class="lb" data-page="18b.349" data-line="16" id="l18b.349.16"></span>δέχεται καθ’ ἑτέρας αὐτῶν ἐξοχὰς τοῦ πήχεως ὁμοίας
<span class="lb" data-page="18b.349" data-line="17" id="l18b.349.17"></span>κορώναις.
</p>
            <span class="pb" data-page="18b.350" id="p18b.350"></span>
            <p>
<span class="lb" data-page="18b.350" data-line="1" id="l18b.350.1"></span>Ὁ γὰρ πῆχυς ἐοικὼς τῷ σ στοιχείῳ τὸ ἄνωθεν αὐτοῦ
<span class="lb" data-page="18b.350" data-line="2" id="l18b.350.2"></span>πέρας ἔχων, καθ’ ὃ τῷ βραχίονι διαρθροῦται, περιλαμβάνει
<span class="lb" data-page="18b.350" data-line="3" id="l18b.350.3"></span>τε τὴν τραχηλοειδῆ περιφέρειαν τοῦ βραχίονος ὀλίγου δεῖν
<span class="lb" data-page="18b.350" data-line="4" id="l18b.350.4"></span>ὅλην. ὅταν οὖν οὕτως ἔχῃ σχήματος ἡ χεὶρ, ὡς ὀρθὴν γωνίαν
<span class="lb" data-page="18b.350" data-line="5" id="l18b.350.5"></span>ἐργάζεσθαι τὸ τοῦ βραχίονος ὀστοῦν πρὸς τὸ τοῦ πήχεως,
<span class="lb" data-page="18b.350" data-line="6" id="l18b.350.6"></span>αὐτός τε πάλιν ὅταν ἡσυχάζοντος ἐκείνου περὶ τὴν
<span class="lb" data-page="18b.350" data-line="7" id="l18b.350.7"></span>κυρτότητα κινῆται, πρόσω μὲν φερόμενος κάμπτει τὴν κατ’
<span class="lb" data-page="18b.350" data-line="8" id="l18b.350.8"></span>ἀγκῶνα διάρθρωσιν, ὀπίσω δὲ ἐκτείνει, κατὰ μὲν τὴν ἐσχάτην
<span class="lb" data-page="18b.350" data-line="9" id="l18b.350.9"></span>καμπὴν ἡ πρόσω τοῦ πήχεως κορώνη τῇ κατὰ τοῦτο
<span class="lb" data-page="18b.350" data-line="10" id="l18b.350.10"></span>κοιλότητι τοῦ βραχίονος ἐμβαίνει, κατὰ δὲ τὴν ἔκτασιν ἡ
<span class="lb" data-page="18b.350" data-line="11" id="l18b.350.11"></span>ὄπισθεν αὖ πάλιν ἐγκαταβαίνει τῇ κατὰ τοῦτο τεταγμένῃ
<span class="lb" data-page="18b.350" data-line="12" id="l18b.350.12"></span>βαθμίδι μείζων οὖσα μείζονι καὶ διὰ τοῦτ’ ἐπὶ πλεῖστον
<span class="lb" data-page="18b.350" data-line="13" id="l18b.350.13"></span>ἐκτείνειν τε καὶ κάμπτειν ὅλην τὴν χεῖρα δυνάμεθα, μὴ
<span class="lb" data-page="18b.350" data-line="14" id="l18b.350.14"></span>δυνηθέντες οὕτω πράττειν εἰ μηδεμίαν εἶχεν ὁ βραχίων
<span class="lb" data-page="18b.350" data-line="15" id="l18b.350.15"></span>κοιλότητα. τοιαύτην τοιγαροῦν φύσιν ἐχούσης τῆς κατ’
<span class="lb" data-page="18b.350" data-line="16" id="l18b.350.16"></span>ἀγκῶνα διαρθρώσεως, ἐγγώνιον μὲν λαβούσης σχῆμα τῆς
<span class="lb" data-page="18b.350" data-line="17" id="l18b.350.17"></span><span class="milestone ed2page" data-n="12.163" data-unit="ed2page" id="ed2page.12.163"></span>ὅλης χειρὸς, οὕτως δ’ Ἱπποκράτης ὀνομάζει τὴν ἐπ’
<span class="pb" data-page="18b.351" id="p18b.351"></span>
<span class="lb" data-page="18b.351" data-line="1" id="l18b.351.1"></span>ὀρθὴν γωνίαν σχέσιν τοῦ βραχίονος, πρὸς τὸν πῆχυν ἡ
<span class="lb" data-page="18b.351" data-line="2" id="l18b.351.2"></span>τραχηλώδης κυρτότης μέση στηρίζεται κατὰ μέσης τῆς σιγμοειδοῦς
<span class="lb" data-page="18b.351" data-line="3" id="l18b.351.3"></span>τοῦ πήχεως κοιλότητος. ἐν δὲ ταῖς ἐκτάσεσι τῆς
<span class="lb" data-page="18b.351" data-line="4" id="l18b.351.4"></span>ὅλης χειρὸς ὀπίσω φερομένου τοῦ πήχεως ἡ κατὰ τοῦτο
<span class="lb" data-page="18b.351" data-line="5" id="l18b.351.5"></span>κορώνη τῆς κινήσεως ἥγηται. ἵσταται δὲ τότε καὶ παύεται
<span class="lb" data-page="18b.351" data-line="6" id="l18b.351.6"></span>πρῶτον, ὅταν ἐξήγηται πρὸς τὴν ἐνταῦθα κοιλότητα τοῦ
<span class="lb" data-page="18b.351" data-line="7" id="l18b.351.7"></span>βραχίονος. συμβαίνει δ’ ἐν τούτῳ τὴν μὲν διάρθρωσιν ἐκτείνεσθαι,
<span class="lb" data-page="18b.351" data-line="8" id="l18b.351.8"></span>τοῦ δὲ βραχίονος τὸ γιγγλυμοειδὲς ἐν τῇ τοῦ πήχεως
<span class="lb" data-page="18b.351" data-line="9" id="l18b.351.9"></span>ἐρηρεῖσθαι βαθμίδι. καλεῖ γὰρ οὕτως ὁ Ἱπποκράτης
<span class="lb" data-page="18b.351" data-line="10" id="l18b.351.10"></span>οὐ μόνον ταύτην, ἀλλὰ καὶ τὰς ἄλλας ἁπάσας κοιλότητας,
<span class="lb" data-page="18b.351" data-line="11" id="l18b.351.11"></span>αἷς ἐμβαίνουσιν ἐξοχαί τινες ὀστῶν.
</p>
<span class="lb rule" data-page="18b.351" data-line="12" id="l18b.351.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.11">
<span class="pb page1" data-page="18b.351" id="p18b.351"></span>
<span class="milestone ed1page page1" data-n="5.529" data-unit="ed1page" id="ed1page.5.529"></span>
<span class="milestone ed2page page1" data-n="12.163" data-unit="ed2page" id="ed2page.12.163"></span>
<span class="lb head" data-page="18b.351" data-line="13" id="l18b.351.13"></span>
            <blockquote class="quote lemma">
<span class="lb" data-page="18b.351" data-line="14" id="l18b.351.14"></span>Καὶ ἡ ἀνάκλασις τοῦ ἄρθρου κέκλασται ἐν τουτέῳ τῷ σχήματι.
<span class="lb" data-page="18b.351" data-line="15" id="l18b.351.15"></span>εἰκὸς οὖν οὕτως ἀκαμπτότατόν τε καὶ τετανώτατον
<span class="lb" data-page="18b.351" data-line="16" id="l18b.351.16"></span>εἶναι τὸ χωρίον καὶ μὴ ἡσσᾶσθαι μηδὲ ξυνδιδόναι,
<span class="lb" data-page="18b.351" data-line="17" id="l18b.351.17"></span>ἑλκομένης τῆς νευρῆς ὑπὸ τῆς δεξιῆς χειρός. καὶ οὕτως
<span class="lb" data-page="18b.351" data-line="18" id="l18b.351.18"></span>ἐπὶ πλεῖστον μὲν τὴν νευρὴν ἑλκύσει, ἀφήσει δὲ ἀπὸ στερεωτάτου
<span class="lb" data-page="18b.351" data-line="19" id="l18b.351.19"></span>καὶ ἀθροωτάτου. ἀπὸ τῶν τοιουτέων γὰρ ἀφεσίων
<span class="pb" data-page="18b.352" id="p18b.352"></span>
<span class="lb" data-page="18b.352" data-line="1" id="l18b.352.1"></span>τῶν τοξευμάτων ταχεῖαι καὶ αἱ ἰσχύες καὶ τὰ μήκεα
<span class="lb" data-page="18b.352" data-line="2" id="l18b.352.2"></span>γίνεται. ἐπιδέσει δὲ καὶ τοξικῇ οὐδὲν κοινόν.
</blockquote>
<span class="lb rule" data-page="18b.352" data-line="3" id="l18b.352.3"></span>
            <p>
<span class="lb" data-page="18b.352" data-line="4" id="l18b.352.4"></span>Τῶν τῆς χειρὸς σχημάτων τὸ μὲν ἐκτεταμένης αὐτῆς
<span class="lb" data-page="18b.352" data-line="5" id="l18b.352.5"></span>ἀποτελούμενον ἐναντίον ἐστὶ τῷ κεκαμμένης γιγνομένῳ τὸ
<span class="lb" data-page="18b.352" data-line="6" id="l18b.352.6"></span>ὑπτίας τῷ πρανοῦς. ταῦτα μὲν οὖν ἔσχατα καὶ οἷον ὑπερβολῶν
<span class="lb" data-page="18b.352" data-line="7" id="l18b.352.7"></span>καὶ τέτταρα σχήματα, δύο δ’ ἄλλα μέσα, τὸ μὲν
<span class="lb" data-page="18b.352" data-line="8" id="l18b.352.8"></span>ἐσχάτης ἐκτάσεώς τε καὶ κάμψεως, ὅπως ἔφην, Ἱπποκράτης
<span class="lb" data-page="18b.352" data-line="9" id="l18b.352.9"></span>ἐγγώνιον ὀνομάζει, τὸ δ’ ὑπτίου τε καὶ πραοῦς, ἐν ᾧ
<span class="lb" data-page="18b.352" data-line="10" id="l18b.352.10"></span>τὸν πῆχυν ὑποτετάσθαι φησὶ τῇ κηκίδι. ὥσπερ οὖν τοῦτο
<span class="lb" data-page="18b.352" data-line="11" id="l18b.352.11"></span>προσαγορεύει δίκαιόν τε καὶ εὐθὺ, κατὰ τὸν αὐτὸν τρόπον
<span class="lb" data-page="18b.352" data-line="12" id="l18b.352.12"></span>καὶ τὸ καλούμενον ἐγγώνιον, ἐν ᾧ τὸν βραχίονα πρὸς τὸν
<span class="lb" data-page="18b.352" data-line="13" id="l18b.352.13"></span>πῆχυν ἐπ’ ὀρθὴν ἐργάζεται γωνίαν. ἀλλ’ εἴπερ εὐθὺ τοῦτ’
<span class="lb" data-page="18b.352" data-line="14" id="l18b.352.14"></span>ἐστὶν, ἀκόλουθον καλεῖν οὐκ εὐθὺ τὸ τῆς χειρὸς ἐκτεταμένης
<span class="lb" data-page="18b.352" data-line="15" id="l18b.352.15"></span>γιγνόμενον. εἰ δ’ οὐκ ἔστι τοιοῦτον σχῆμα, κεκλασμένον ἂν
<span class="lb" data-page="18b.352" data-line="16" id="l18b.352.16"></span>εἴη πρὸς τοὐκτὸς δηλονότι, καθάπερ γε καὶ ἀνακλασθείη
<span class="lb" data-page="18b.352" data-line="17" id="l18b.352.17"></span>πρὸς τοὐπίσω τὸ τοῦ πήχεως ὀστοῦν εἰς τοσοῦτον, ὡς ἤδη
<span class="lb" data-page="18b.352" data-line="18" id="l18b.352.18"></span>γωνίαν ἐργάζεσθαι πρὸς τὸ τοῦ βραχίονος, ὥσπερ ἤδη καὶ ﻿
<span class="pb" data-page="18b.353" id="p18b.353"></span>
<span class="lb" data-page="18b.353" data-line="1" id="l18b.353.1"></span>ὦπταί τισι γιγνόμενον, οὓς ἀναγκαῖον ἔχειν ἱκανῶς βαθεῖαν
<span class="lb" data-page="18b.353" data-line="2" id="l18b.353.2"></span>τὴν ὀπίσω κοιλότητα τοῦ βραχίονος, εἰς ἣν ἐγκαταβαίνει
<span class="lb" data-page="18b.353" data-line="3" id="l18b.353.3"></span>τὸ τοῦ πήχεως ἡ κατὰ τοῦτο κορώνη. καὶ εἴπερ ἦν ἡ κοιλότης
<span class="lb" data-page="18b.353" data-line="4" id="l18b.353.4"></span>αὕτη βαθυτάτη πᾶσιν ἡμῖν, ἐγκάμπτομεν ἂν εἰς τοὐπίσω
<span class="lb" data-page="18b.353" data-line="5" id="l18b.353.5"></span>τὴν χεῖρα, καθάπερ ἔφην, ἐν οἷς ἐπὶ βραχὺ τοῦτο
<span class="lb" data-page="18b.353" data-line="6" id="l18b.353.6"></span>συμβαίνει οὐκ ἐχούσης αὐτοῖς τὸ ἀκριβὲς κατὰ φύσιν μέτρον
<span class="lb" data-page="18b.353" data-line="7" id="l18b.353.7"></span>τῆς ὄπισθεν βαθμίδος, ἀλλ’ ἐπὶ πλέον ἐκλελυμένης.
</p>
<span class="lb rule" data-page="18b.353" data-line="8" id="l18b.353.8"></span>
          </article>

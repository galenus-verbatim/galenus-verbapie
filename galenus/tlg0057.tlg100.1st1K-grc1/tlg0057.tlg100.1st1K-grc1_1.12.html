<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.12">
<span class="pb page1" data-page="18b.353" id="p18b.353"></span>
<span class="milestone ed1page page1" data-n="5.529" data-unit="ed1page" id="ed1page.5.529"></span>
<span class="milestone ed2page page1" data-n="12.163" data-unit="ed2page" id="ed2page.12.163"></span>
<span class="lb head" data-page="18b.353" data-line="9" id="l18b.353.9"></span>
            <blockquote class="quote lemma">
<span class="lb" data-page="18b.353" data-line="10" id="l18b.353.10"></span>Τοῦτο μὲν γὰρ εἰ ἐπιδήσας ἔχειν τὴν χεῖρα οὕτω ἔμελλε,
<span class="lb" data-page="18b.353" data-line="11" id="l18b.353.11"></span>πόνους ἂν ἄλλους πολλοὺς προσετίθει μείζονας τοῦ τρώματος,
<span class="lb" data-page="18b.353" data-line="12" id="l18b.353.12"></span>τοῦτο δ’ εἰ συγκάμψαι ἐκέλευε, οὔτε τὰ ὀστέα
<span class="lb" data-page="18b.353" data-line="13" id="l18b.353.13"></span>οὔτε τὰ νεῦρα οὔτε αἱ σάρκες ἔτι ἐν τῷ αὐτέῳ ἐγγίνοντο,
<span class="lb" data-page="18b.353" data-line="14" id="l18b.353.14"></span>ἀλλὰ ἄλλῃ μετεκοσμεῖτο, κρατέοντα τὴν ἐπίδεσιν. καὶ τί
<span class="lb" data-page="18b.353" data-line="15" id="l18b.353.15"></span>ὄφελος τοξικοῦ σχήματος; καὶ ταῦτα ἴσως <span class="milestone ed2page" data-n="12.164" data-unit="ed2page" id="ed2page.12.164"></span>οὐκ ἂν
<span class="lb" data-page="18b.353" data-line="16" id="l18b.353.16"></span>ἐξημάρτανε σοφιζόμενος, εἰ εἴα τὸν τετρωμένον αὐτὸς τὴν
<span class="lb" data-page="18b.353" data-line="17" id="l18b.353.17"></span>χεῖρα παρασχέσθαι.
</blockquote>
<span class="lb rule" data-page="18b.353" data-line="18" id="l18b.353.18"></span>
            <span class="pb" data-page="18b.354" id="p18b.354"></span>
            <p>
<span class="lb" data-page="18b.354" data-line="1" id="l18b.354.1"></span>Τὴν ἐκτεταμένην ὁ ἐπιδήσας χεῖρα πάντως μὲν ἂν,
<span class="lb" data-page="18b.354" data-line="2" id="l18b.354.2"></span>φησὶν, ἢ οὕτως ἔχουσαν ἐφύλαττεν ἢ συνεχώρησεν οὕτω
<span class="lb" data-page="18b.354" data-line="3" id="l18b.354.3"></span>κάμψαι. καθ’ ἕτερον δ’ ἔβλαψε τὸν κάμνοντα, φυλαττομένου
<span class="lb" data-page="18b.354" data-line="4" id="l18b.354.4"></span>μὲν τοῦ σχήματος τῷ διηνεκεῖ τῆς ὀδύνης, μεταβληθέντος
<span class="lb" data-page="18b.354" data-line="5" id="l18b.354.5"></span>δὲ τῷ διαφθείρεσθαι τὴν χεῖρα τῆς ἐπιδέσεως, ᾗ
<span class="lb" data-page="18b.354" data-line="6" id="l18b.354.6"></span>σκοπὸς μέν ἐστι φυλάττεσθαι τὴν διάπλασιν ὑπὸ τῶν περιβεβλημένων
<span class="lb" data-page="18b.354" data-line="7" id="l18b.354.7"></span>ὀθονίων ἀθλίπτως κρατουμένην, ἐν δὲ τῷ
<span class="lb" data-page="18b.354" data-line="8" id="l18b.354.8"></span>μεταβάλλειν τὸ σχῆμα τοὐναντίον ἂν ἐγένετο τὴν μὲν ἐπίδεσιν
<span class="lb" data-page="18b.354" data-line="9" id="l18b.354.9"></span>μηκέτι κρατεῖν τοῦ κατάγματος, ἄγεσθαι δ’ αὐτὴν
<span class="lb" data-page="18b.354" data-line="10" id="l18b.354.10"></span>καὶ συμμεταφέρεσθαι μετασχηματιζομένοις τοῖς τε νεύροις
<span class="lb" data-page="18b.354" data-line="11" id="l18b.354.11"></span>καὶ τοῖς μυσὶν, οὓς σάρκας ὠνόμασε διδάσκων ἡμᾶς τὴν
<span class="lb" data-page="18b.354" data-line="12" id="l18b.354.12"></span>οὐσίαν αὐτῶν. αἱ γὰρ αἰσθηταὶ σάρκες αὗται κατ’
<span class="lb" data-page="18b.354" data-line="13" id="l18b.354.13"></span><span class="milestone ed1page" data-n="5.530" data-unit="ed1page" id="ed1page.5.530"></span>ἐπικράτειαν ὠνομασμέναι τῶν ἁπλῶν σαρκῶν οἱ μύες εἰσὶν
<span class="lb" data-page="18b.354" data-line="14" id="l18b.354.14"></span>ἔχοντες ἐν ἑαυτοῖς ἴνας ἐκ τῆς τῶν νεύρων καὶ συνδέσμων
<span class="lb" data-page="18b.354" data-line="15" id="l18b.354.15"></span>σχίσεως. ὁ γάρ τοι μῦς ὅλος ὑπὸ τῆς φύσεως γεννᾶται
<span class="lb" data-page="18b.354" data-line="16" id="l18b.354.16"></span>ταῖς ἴνεσι ταύταις ἐπιπηγνυμένης ἐν κύκλῳ τῆς ἁπλῆς σαρκὸς,
<span class="lb" data-page="18b.354" data-line="17" id="l18b.354.17"></span>καὶ αὕτη τοῦ μυός ἐστιν ἡ ἰδία οὐσία. φλέβας γὰρ
<span class="lb" data-page="18b.354" data-line="18" id="l18b.354.18"></span>καὶ ἀρτηρίας εἰς ἑαυτὸν ὑποδέχεται τοῦ τρέφεσθαί τε καὶ
<span class="lb" data-page="18b.354" data-line="19" id="l18b.354.19"></span>ζῇν ἕνεκεν, ὥσπερ καὶ τἄλλα πάντα μόρια. τὸ δὲ ἴδιον
<span class="pb" data-page="18b.355" id="p18b.355"></span>
<span class="lb" data-page="18b.355" data-line="1" id="l18b.355.1"></span>σῶμα τοῦ μυὸς αἱ ἶνές εἰσι τὴν ἁπλῆν περιφυομένην σάρκα
<span class="lb" data-page="18b.355" data-line="2" id="l18b.355.2"></span>ἔχουσαι. πλείστη μὲν οὖν αὕτη περιφύεται κατὰ τὰ μέσα
<span class="lb" data-page="18b.355" data-line="3" id="l18b.355.3"></span>μέρη τῶν μυῶν, ἐλάττων δ’ ἀεὶ καὶ μᾶλλον ἐγγὺς τῆς ἀρχῆς
<span class="lb" data-page="18b.355" data-line="4" id="l18b.355.4"></span>τε καὶ τελευτῆς, διὸ καὶ νευρωδέστεροι μὲν καὶ τὰ
<span class="lb" data-page="18b.355" data-line="5" id="l18b.355.5"></span>τοιαῦτα, σαρκωδέστεροι δὲ ἐν τοῖς μέσοις αὐτῶν εἰσιν οἱ
<span class="lb" data-page="18b.355" data-line="6" id="l18b.355.6"></span>μύες.
</p>
<span class="lb rule" data-page="18b.355" data-line="7" id="l18b.355.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.16">
<span class="pb page1" data-page="18b.358" id="p18b.358"></span>
<span class="milestone ed1page page1" data-n="5.530" data-unit="ed1page" id="ed1page.5.530"></span>
<span class="milestone ed2page page1" data-n="12.165" data-unit="ed2page" id="ed2page.12.165"></span>
<span class="lb head" data-page="18b.358" data-line="15" id="l18b.358.15"></span>
            <blockquote class="quote lemma">
<span class="lb" data-page="18b.358" data-line="16" id="l18b.358.16"></span>Οὕτως οὖν ὑπτίην ἔχοντι τὴν χεῖρα τοῦτο μὲν τὸ ὀστέον
<span class="lb" data-page="18b.358" data-line="17" id="l18b.358.17"></span>διεστραμμένον φαίνεται, τοῦτο δὲ τὰ νεῦρα ἀπὸ τοῦ καρποῦ
<span class="pb" data-page="18b.359" id="p18b.359"></span>
<span class="lb" data-page="18b.359" data-line="1" id="l18b.359.1"></span>τείνοντα ἐκ τοῦ εἴσω μέρεος καὶ ἀπὸ τῶν δακτύλων,
<span class="lb" data-page="18b.359" data-line="2" id="l18b.359.2"></span>ταῦτα ὑπτίην ἔχοντι τὴν χεῖρα διεστραμμένα γίνεται.
<span class="lb" data-page="18b.359" data-line="3" id="l18b.359.3"></span>τείνει τε γὰρ ταῦτα τὰ νεῦρα πρὸς τὸ τοῦ βραχίονος
<span class="lb" data-page="18b.359" data-line="4" id="l18b.359.4"></span>ὀστέον, ὅθεν ὁ πῆχυς μετρεῖται. αὗται τοσαῦται καὶ
<span class="lb" data-page="18b.359" data-line="5" id="l18b.359.5"></span>τοιαῦται αἱ ἁμαρτάδες καὶ ἄγνοιαι τῆς φύσιος τῆς χειρός.
<span class="lb" data-page="18b.359" data-line="6" id="l18b.359.6"></span>εἰ δ’, ὡς ἐγὼ κελεύω, χεῖρα καταγυῖαν κατατείνοι
<span class="lb" data-page="18b.359" data-line="7" id="l18b.359.7"></span>τις, ἐπιτρέψει μὲν τὸ ὀστέον ἐς ἰθὺ, τὸ κατὰ τὸν
<span class="lb" data-page="18b.359" data-line="8" id="l18b.359.8"></span><span class="milestone ed2page" data-n="12.166" data-unit="ed2page" id="ed2page.12.166"></span>σμικρὸν δάκτυλον τὸ ἐς τὸν ἀγκῶνα τεῖνον, ἰθυωρίην δὲ
<span class="lb" data-page="18b.359" data-line="9" id="l18b.359.9"></span>ἕξει τὰ νεῦρα τὰ ἀπὸ τοῦ καρποῦ πρὸς τοῦ βραχίονος
<span class="lb" data-page="18b.359" data-line="10" id="l18b.359.10"></span>τὰ ἄκρα τείνοντα. ἀναλαμβανομένη δὲ ἡ χεὶρ ἐν παραπλησίῳ
<span class="lb" data-page="18b.359" data-line="11" id="l18b.359.11"></span>σχήματι ἔσται, ἐν ᾧπερ καὶ ἐπιδεομένη, ἄπονος
<span class="lb" data-page="18b.359" data-line="12" id="l18b.359.12"></span>μὲν ὁδοιπορέοντι, ἄπονος δὲ κατακειμένῳ καὶ ἀκάματος.
</blockquote>
<span class="lb rule" data-page="18b.359" data-line="13" id="l18b.359.13"></span>
            <p>
<span class="lb" data-page="18b.359" data-line="14" id="l18b.359.14"></span>Ὅταν ὀστοῦ τινος ἢ μυὸς ἢ νεύρου τὴν μὲν ἀρχὴν ἐκ
<span class="lb" data-page="18b.359" data-line="15" id="l18b.359.15"></span>τῶν ἔνδον μερῶν εἶναι τοῦ κώλου συμβαίνει, τὴν τελευτὴν
<span class="lb" data-page="18b.359" data-line="16" id="l18b.359.16"></span>δὲ ἤτοι γε ἐκτὸς ἢ ἐκ τῶν κάτω μερῶν, διέστραπται δηλονότι
<span class="lb" data-page="18b.359" data-line="17" id="l18b.359.17"></span>τὸ μόριον τοῦτο. καλῶς οὖν ἔφη διέστραπται πάντα
<span class="lb" data-page="18b.359" data-line="18" id="l18b.359.18"></span>ταῦτα, τῆς ὅλης χειρὸς ὑπτίας σχηματισθείσης. αὐτίκα
<span class="pb" data-page="18b.360" id="p18b.360"></span>
<span class="lb" data-page="18b.360" data-line="1" id="l18b.360.1"></span>γέ τοι τὰ νεῦρα τὰ ἐπὶ τὴν ἐντὸς χώραν ἀφικνούμενα τῆς
<span class="lb" data-page="18b.360" data-line="2" id="l18b.360.2"></span>ἄκρας χειρὸς ἐμβάλλει τῷ πήχει περὶ τὴν ὅλην κεφαλὴν
<span class="lb" data-page="18b.360" data-line="3" id="l18b.360.3"></span>τοῦ βραχίονος. ἐὰν οὖν ὑπτίαν ἐργαζώμεθα τὴν χεῖρα, συμβήσεται
<span class="lb" data-page="18b.360" data-line="4" id="l18b.360.4"></span>τὴν μὲν ἀρχὴν τῶν νεύρων τῶν κατὰ τὸν πῆχυν
<span class="lb" data-page="18b.360" data-line="5" id="l18b.360.5"></span>ἐκ τῶν ἔνδον εἶναι μερῶν, τὴν τελευτὴν δὲ ἐκ τῶν ἄνω
<span class="lb" data-page="18b.360" data-line="6" id="l18b.360.6"></span><span class="milestone ed1page" data-n="5.531" data-unit="ed1page" id="ed1page.5.531"></span>μερῶν. ὡσαύτως δὲ καὶ τῶν μυῶν καὶ αὐτοῦ τοῦ
<span class="lb" data-page="18b.360" data-line="7" id="l18b.360.7"></span>κατὰ τὸν πῆχυν ὀστοῦ. πάντων γὰρ τούτων ἐκ τῶν ἔνδον
<span class="lb" data-page="18b.360" data-line="8" id="l18b.360.8"></span>μερῶν εἰσιν αἱ ἀρχαὶ καὶ κατὰ τὸν κόνδυλον τοῦ βραχίονος,
<span class="lb" data-page="18b.360" data-line="9" id="l18b.360.9"></span>ἱκανοὶ δ’ ἦσαν καὶ οἱ μύες μόνοι διαστραφέντες ἱκανὴν
<span class="lb" data-page="18b.360" data-line="10" id="l18b.360.10"></span>ὀδύνην ἐργάσασθαι, διὰ τοῦτο δὲ καὶ φλεγμονήν. εἰ δ’ ὡς
<span class="lb" data-page="18b.360" data-line="11" id="l18b.360.11"></span>Ἱπποκράτης ἀξιοῖ τὴν χεῖρά τις σχηματίσειεν, οἱ ἐκ τῶν
<span class="lb" data-page="18b.360" data-line="12" id="l18b.360.12"></span>ἔνδον μερῶν τοῦ πήχεος ἀρχόμενοι μύες ὅλοι κείσονται
<span class="lb" data-page="18b.360" data-line="13" id="l18b.360.13"></span>κατὰ τὰ ἔνδον, οἵ τ’ ἐκ τῶν ἐκτὸς ἐνταῦθα καὶ οὗτοι τετάξονται,
<span class="lb" data-page="18b.360" data-line="14" id="l18b.360.14"></span>καθάπερ γε καὶ οἱ ἄνωθεν ἐν τούτῳ τῷ μέρει
<span class="lb" data-page="18b.360" data-line="15" id="l18b.360.15"></span>φυλαχθήσονται δι’ ὅλου τοῦ κώλου. ἐν δὲ τοῖς ὑποκάτω
<span class="lb" data-page="18b.360" data-line="16" id="l18b.360.16"></span>τοῦ πήχεος οὐδ’ ἔστιν ὅλως μῦς. εἰ δέ σοι μέλει τῶν
<span class="lb" data-page="18b.360" data-line="17" id="l18b.360.17"></span>περὶ τὸν πῆχυν ἁπάντων μυῶν ἐπίστασθαι τὴν θέσιν, ἐκ
<span class="lb" data-page="18b.360" data-line="18" id="l18b.360.18"></span>τοῦ πρώτου τῶν ἀνατομικῶν ἐγχειρήσεων μαθήσῃ. ἔχεις δ’
<span class="pb" data-page="18b.361" id="p18b.361"></span>
<span class="lb" data-page="18b.361" data-line="1" id="l18b.361.1"></span>αὐτοὺς κἀν τῇ τῶν μυῶν ἀνατομῇ γεγραμμένους, ἐν ᾦ βιβλίῳ
<span class="lb" data-page="18b.361" data-line="2" id="l18b.361.2"></span>συντομώτερον ἢ ἐν ταῖς ἀνατομικαῖς ἐγχειρήσεσιν ἁπάντων
<span class="lb" data-page="18b.361" data-line="3" id="l18b.361.3"></span>τῶν ἐν τῷ σώματι μυῶν φύσις ἑρμηνεύεται.
</p>
<span class="lb rule" data-page="18b.361" data-line="4" id="l18b.361.4"></span>
          </article>

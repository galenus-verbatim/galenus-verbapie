<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.21">
<span class="pb page1" data-page="18b.364" id="p18b.364"></span>
<span class="milestone ed1page page1" data-n="5.531" data-unit="ed1page" id="ed1page.5.531"></span>
<span class="milestone ed2page page1" data-n="12.167" data-unit="ed2page" id="ed2page.12.167"></span>
<span class="lb head" data-page="18b.364" data-line="10" id="l18b.364.10"></span>
            <blockquote class="quote lemma">
<span class="lb" data-page="18b.364" data-line="11" id="l18b.364.11"></span><span class="milestone ed2page" data-n="12.168" data-unit="ed2page" id="ed2page.12.168"></span>Ἔπειτα χρίσαντα κηρωτῇ μὴ πάνυ πολλῇ, ὡς μὴ
<span class="lb" data-page="18b.364" data-line="12" id="l18b.364.12"></span>περιπλέῃ τὰ ἐπιδέσματα, οὕτως ἐπιδεῖν.
</blockquote>
<span class="lb rule" data-page="18b.364" data-line="13" id="l18b.364.13"></span>
            <p>
<span class="lb" data-page="18b.364" data-line="14" id="l18b.364.14"></span>Δύο χρεῖαι τῆς ἐπιδέσεώς εἰσιν· ἡ μὲν ἑτέρα τὰ καλῶς
<span class="lb" data-page="18b.364" data-line="15" id="l18b.364.15"></span>ὑφ’ ἡμῶν ἀλλήλοις παρατεθέντα μέρη τοῦ καταγέντος
<span class="lb" data-page="18b.364" data-line="16" id="l18b.364.16"></span>ὀστοῦ κρατεῖν ἀσφαλῶς, ἡ δ’ ἑτέρα δεξάμενα τὰ ὀθόνια
<span class="pb" data-page="18b.365" id="p18b.365"></span>
<span class="lb" data-page="18b.365" data-line="1" id="l18b.365.1"></span>τὸν χυμὸν ἢ τὸ φάρμακον, ὅπερ ἀναφλεγμαντότατον εἶναι
<span class="lb" data-page="18b.365" data-line="2" id="l18b.365.2"></span>δοκιμάσωμεν, ἐπικείμενον αὐτὸ φυλάττειν ἀεὶ τοῖς πεπονθόσι
<span class="lb" data-page="18b.365" data-line="3" id="l18b.365.3"></span>μέρεσιν. ἔνιοι μὲν γοῦν τοῖς ἐμπλαστοῖς χρῶνται φαρμάκοις,
<span class="lb" data-page="18b.365" data-line="4" id="l18b.365.4"></span>ἐμπλάττοντες ὀθονίοις αὐτὰ καὶ μετὰ τὴν ἐπίθεσιν
<span class="lb" data-page="18b.365" data-line="5" id="l18b.365.5"></span>ἔξωθεν ἐπιδοῦντες, ἔνιοι δὲ χυμῷ τινι τῶν ἐπιτηδείων εἰς
<span class="lb" data-page="18b.365" data-line="6" id="l18b.365.6"></span>τοῦτο, καθάπερ οἴνῳ τε μόνῳ καὶ σὺν ἐλαίῳ καὶ πολλάκις
<span class="lb" data-page="18b.365" data-line="7" id="l18b.365.7"></span>τινὶ τῶν ὑγρῶν φαρμάκων, οἵα πέρ ἐστιν ἡ τοιαύτη κηρωτὴ
<span class="lb" data-page="18b.365" data-line="8" id="l18b.365.8"></span>διττῶς σκευαζομένη, ποτὲ μὲν ἤτοι γ’ ἐν ῥοδίνῳ τηκομένου
<span class="lb" data-page="18b.365" data-line="9" id="l18b.365.9"></span>τοῦ κηρωτοῦ ἢ ἐν ἐλαίῳ, ποτὲ δὲ πίττης τι προσλαμβάνουσα
<span class="lb" data-page="18b.365" data-line="10" id="l18b.365.10"></span>ξηρᾶς, ἣν δὴ καὶ πισσηρὰν ὀνομάζουσι κηρωτήν. τὰ δ’
<span class="lb" data-page="18b.365" data-line="11" id="l18b.365.11"></span>ὑγρὰ φάρμακα καὶ σύστασιν ἔχει καὶ πάχος, οἷόν περ καὶ
<span class="lb" data-page="18b.365" data-line="12" id="l18b.365.12"></span>ἡ ὑγρὰ κηρωτή. γίγνεται δὲ τηκομένων ἐν ἐλαίῳ τῶν
<span class="lb" data-page="18b.365" data-line="13" id="l18b.365.13"></span>ἀφλεγμάντων ἐμπλάστρων, ὑπὲρ ὧν εἴρηται μέν τι καὶ ἐν
<span class="lb" data-page="18b.365" data-line="14" id="l18b.365.14"></span>τοῖς περὶ τῶν ἁπλῶν φαρμάκων δυνάμεως, ἐπὶ πλέον δ’ ἔν
<span class="lb" data-page="18b.365" data-line="15" id="l18b.365.15"></span>τε τῇ θεραπευτικῆς μεθόδου πραγματείᾳ καὶ τῇ περὶ συνθέσεως
<span class="lb" data-page="18b.365" data-line="16" id="l18b.365.16"></span>φαρμάκων δυνάμεως. ὁ δ’ οὖν Ἱπποκράτης ὑγρᾷ
<span class="lb" data-page="18b.365" data-line="17" id="l18b.365.17"></span>μὲν κηρωτῇ κέχρηται. πολὺ μὲν γὰρ ἀφλεγμαντότερα τῆς
<span class="pb" data-page="18b.366" id="p18b.366"></span>
<span class="lb" data-page="18b.366" data-line="1" id="l18b.366.1"></span>σκληρᾶς ἢ ὅπως ἄν τις ὀνομάζειν ἐθέλοι. τοῦ δὲ ποσοῦ
<span class="lb" data-page="18b.366" data-line="2" id="l18b.366.2"></span>καὶ τὴν χρῆσιν αὐτῆς ἐδήλωσε τὸν σκοπὸν εἰπὼν μὴ πάνυ
<span class="lb" data-page="18b.366" data-line="3" id="l18b.366.3"></span>πολλῇ, ὡς μὴ περιπλέῃ τὰ ἐπιδέσματα. τὸν δ’ ἀντικείμενον
<span class="lb" data-page="18b.366" data-line="4" id="l18b.366.4"></span>ὅρον οὐκ ἐδήλωσεν ὡς ἡμῶν νοούντων. ἔστι δ’ αὐτὸς,
<span class="lb" data-page="18b.366" data-line="5" id="l18b.366.5"></span>ὡς οὐδ’ οὕτως ὀλίγῃ κηρωτῇ χρῆσθαι προσῆκεν, ὡς φθάσαι
<span class="lb" data-page="18b.366" data-line="6" id="l18b.366.6"></span>ξηρανθῆναι τὰ τῶν ἐπιδέσμων ὀθόνια, πρὶν ἐπιλύεσθαι
<span class="lb" data-page="18b.366" data-line="7" id="l18b.366.7"></span>διὰ τρίτης. ἄξιον δ’ ἐπισκέψεώς ἐστι διὰ τί κηρωτῇ κελεύει
<span class="lb" data-page="18b.366" data-line="8" id="l18b.366.8"></span>νῦν χρῆσθαι. καίτοι γε ἐν οἷς ἐξέσχεν ὀστοῦν τοῦ
<span class="lb" data-page="18b.366" data-line="9" id="l18b.366.9"></span>δέρματος οἴνῳ χρώμενος αὐστηρῷ μέλανι. δοκεῖ δέ μοι
<span class="lb" data-page="18b.366" data-line="10" id="l18b.366.10"></span>φρονεῖν μὲν ὥσπερ γενναιοτέρου βοηθήματος εἰς τὰ τοιαῦτα
<span class="lb" data-page="18b.366" data-line="11" id="l18b.366.11"></span>τοῦ οἴνου, παραλείπειν δ’ αὐτὸν ἐπὶ τῶν ἄλλων καταγμάτων,
<span class="lb" data-page="18b.366" data-line="12" id="l18b.366.12"></span>ἐν οἷς οὐκ ἐγυμνώθη τι τῶν συντριβέντων ὀστῶν διὰ
<span class="lb" data-page="18b.366" data-line="13" id="l18b.366.13"></span>τὸ πολλῆς ἐπιμελείας δεῖσθαι τὴν χρῆσιν. εἰ μὴ γὰρ συνεχῶς
<span class="lb" data-page="18b.366" data-line="14" id="l18b.366.14"></span>ἐπιβρέχοιτο, μεγίστη γίνεται<span class="milestone ed1page" data-n="5.532" data-unit="ed1page" id="ed1page.5.532"></span> βλάβη ξηραινομένων
<span class="lb" data-page="18b.366" data-line="15" id="l18b.366.15"></span>τῶν ὀθονίων. ἐπιβρέχειν δὲ συνεχῶς καὶ μάλιστα νύκτωρ
<span class="lb" data-page="18b.366" data-line="16" id="l18b.366.16"></span>οὐκ ἐθέλουσιν οἱ πλεῖστοι τῶν ὑπηρετουμένων τοῖς
<span class="lb" data-page="18b.366" data-line="17" id="l18b.366.17"></span>κάμνουσιν. ἀλλ’ ἐπεί περ εἰς τὰ ἔσχατα νοσήματα αἱ
<span class="lb" data-page="18b.366" data-line="18" id="l18b.366.18"></span>ἔσχαται θεραπεῖαι εἰς ἀκριβείην κράτισται, διὰ τοῦτ’ ἐφ’
<span class="pb" data-page="18b.367" id="p18b.367"></span>
<span class="lb" data-page="18b.367" data-line="1" id="l18b.367.1"></span>ὧν ἐξέσχεν ὀστοῦν οἴνῳ χρῆσθαι κελεύει, ἔνθα δὲ χρῆται
<span class="lb" data-page="18b.367" data-line="2" id="l18b.367.2"></span>τῷ οἴνῳ, περὶ τῆς δυνάμεως αὐτοῦ τὰ πλείω. νυνὶ δ’
<span class="lb" data-page="18b.367" data-line="3" id="l18b.367.3"></span>ἀρκεῖ τό γε τοσοῦτον εἰπεῖν, ὡς ἐπειδὴ τὰ ἄλλα κατάγματα
<span class="lb" data-page="18b.367" data-line="4" id="l18b.367.4"></span>καὶ χωρὶς οἴνου δύναται θεραπεύεσθαι, μόνῃ τῇ κηρωτῇ
<span class="lb" data-page="18b.367" data-line="5" id="l18b.367.5"></span>χρωμένων ἡμῶν, οὐκ ἀναγκαῖόν ἐστιν ἐπ’ αὐτῶν προσφέροντας
<span class="lb" data-page="18b.367" data-line="6" id="l18b.367.6"></span>ἁμαρτεῖν ὁπότε μέγα διὰ τὴν τῶν ὑπηρετουμένων
<span class="lb" data-page="18b.367" data-line="7" id="l18b.367.7"></span>ἀμέλειαν. ἔνθα δὲ μέγας ὁ κίνδυνος, ἐνταῦθα καὶ αὐτοὶ
<span class="lb" data-page="18b.367" data-line="8" id="l18b.367.8"></span>μὲν ἑκόντες οἱ ὑπηρέται ταλαιπωρεῖσθαι προαιροῦνται καὶ
<span class="lb" data-page="18b.367" data-line="9" id="l18b.367.9"></span>ἡμῖν δὲ παρακαλοῦσι πείθονται. καὶ μέντοι καὶ συνεχέστερον
<span class="lb" data-page="18b.367" data-line="10" id="l18b.367.10"></span>ἐπιφαινόμεθα τοῖς τοιούτοις διὰ τὸ τοῦ κινδύνου μέγεθος
<span class="lb" data-page="18b.367" data-line="11" id="l18b.367.11"></span>ἐνίοτε καὶ παραμένοντες ὅλης νυκτὸς, ὅταν μὴ σφόδρα
<span class="lb" data-page="18b.367" data-line="12" id="l18b.367.12"></span>θαῤῥῶμεν τοῖς ὑπηρέταις τὰ κελευόμενα πρᾶξαι πάντα
<span class="lb" data-page="18b.367" data-line="13" id="l18b.367.13"></span>καλῶς.
</p>
<span class="lb rule" data-page="18b.367" data-line="14" id="l18b.367.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.22">
<span class="pb page1" data-page="18b.367" id="p18b.367"></span>
<span class="milestone ed1page page1" data-n="5.532" data-unit="ed1page" id="ed1page.5.532"></span>
<span class="milestone ed2page page1" data-n="12.168" data-unit="ed2page" id="ed2page.12.168"></span>
<span class="lb head" data-page="18b.367" data-line="15" id="l18b.367.15"></span>
            <blockquote class="quote lemma">
<span class="lb" data-page="18b.367" data-line="16" id="l18b.367.16"></span><span class="milestone ed2page" data-n="12.169" data-unit="ed2page" id="ed2page.12.169"></span>Ὅπως μὴ κατωτέρω ἄκρην τὴν χεῖρα ἕξει τοῦ
<span class="lb" data-page="18b.367" data-line="17" id="l18b.367.17"></span>ἀγκῶνος, ἀλλὰ σμικρῷ καὶ ἀνωτέρω, ὡς μὴ τὸ αἷμα ἐς
<span class="lb" data-page="18b.367" data-line="18" id="l18b.367.18"></span>ἄκρον ἐπιῤῥέῃ, ἀλλὰ ἀπολαμβάνηται.
</blockquote>
<span class="lb rule" data-page="18b.367" data-line="19" id="l18b.367.19"></span>
            <span class="pb" data-page="18b.368" id="p18b.368"></span>
            <p>
<span class="lb" data-page="18b.368" data-line="1" id="l18b.368.1"></span>Ὅτι μὲν οὖν οὕτως σχηματίζεσθαι προσήκει τὸν πῆχυν
<span class="lb" data-page="18b.368" data-line="2" id="l18b.368.2"></span>ὡς ὑποτετάσθαι μὲν τῇ κερκίδι, γωνίαν δὲ ὀρθὴν ἐργάζεσθαι
<span class="lb" data-page="18b.368" data-line="3" id="l18b.368.3"></span>πρὸς μὲν τὸ τοῦ βραχίονος ὀστοῦν ἔμπροσθεν εἴρηται.
<span class="lb" data-page="18b.368" data-line="4" id="l18b.368.4"></span>δυναμένου δὲ τούτου γίγνεσθαι καὶ κατωτέρω τῆς
<span class="lb" data-page="18b.368" data-line="5" id="l18b.368.5"></span>ἄκρας χειρὸς, ὡς πρὸς τὸν ἀγκῶνα, καὶ ἀνωτέρω, εἰκότως
<span class="lb" data-page="18b.368" data-line="6" id="l18b.368.6"></span>ἐπιδιωρίσατο καὶ περὶ τοῦδε, κελεύσας ἀνωτέρω βραχὺ τὴν
<span class="lb" data-page="18b.368" data-line="7" id="l18b.368.7"></span>ἄκραν τοῦ ἀγκῶνος χεῖρα ἔχειν. ἴσμεν γὰρ τὰ κατάῤῥοπα
<span class="lb" data-page="18b.368" data-line="8" id="l18b.368.8"></span>σχήματα ῥευμάτων αἴτια γιγνόμενα τοῖς πέρασι τῶν κώλων
<span class="lb" data-page="18b.368" data-line="9" id="l18b.368.9"></span>καὶ διὰ τοῦθ’ ὡς οἱ δι’ ὅλης τῆς ἡμέρας περιπατήσαντες,
<span class="lb" data-page="18b.368" data-line="10" id="l18b.368.10"></span>οἱ δ’ ἀλεώτερά πως ἔχοντες τὰ σκέλη πρὸ παντὸς ποιοῦνται,
<span class="lb" data-page="18b.368" data-line="11" id="l18b.368.11"></span>νύκτωρ αὐτὰ σχηματίζειν ὑψηλότερα τοῦ ὅλου σώματος.
<span class="lb" data-page="18b.368" data-line="12" id="l18b.368.12"></span>οὕτως οὖν κἀπὶ τῆς ὅλης χειρὸς ὁ Ἱπποκράτης κελεύει φυλάττεσθαι
<span class="lb" data-page="18b.368" data-line="13" id="l18b.368.13"></span>μὲν τὸ κατάῤῥοπον σχῆμα, μεταδιώκειν δὲ τὸ
<span class="lb" data-page="18b.368" data-line="14" id="l18b.368.14"></span>ἀνάῤῥοπον. κἂν ἐπὶ πλέον δ’ αὐτὴν ὑψηλοτέραν ἐκέλευσε
<span class="lb" data-page="18b.368" data-line="15" id="l18b.368.15"></span>τοῦ ἀγκῶνος ἴσχειν, εἰ μὴ καὶ τοῦτο τὸ σχῆμα τοῖς ἐν αὐτῷ
<span class="lb" data-page="18b.368" data-line="16" id="l18b.368.16"></span>χρονίζουσιν ὀδύνην παρεῖχεν, ὅλῃ τε τῇ χειρὶ καὶ μάλιστα
<span class="lb" data-page="18b.368" data-line="17" id="l18b.368.17"></span>τοῖς προσθίοις τοῦ βραχίονος μυσίν. ὅτι μὲν οὖν ὀδυνῶδές
<span class="lb" data-page="18b.368" data-line="18" id="l18b.368.18"></span>ἐστιν ἡ πεῖρά σε διδάξει. τὴν δ’ αἰτίαν τῆς ὀδύνης
<span class="pb" data-page="18b.369" id="p18b.369"></span>
<span class="lb" data-page="18b.369" data-line="1" id="l18b.369.1"></span>ἡ φύσις τῶν κινούντων μυῶν τὴν κατ’ ἀγκῶνα διάρθρωσιν
<span class="lb" data-page="18b.369" data-line="2" id="l18b.369.2"></span>ἐπιδείξεται. εἰσὶ γὰρ οἱ κατὰ τὸ πρόσω τε κἀκ τῶν ἔνδον
<span class="lb" data-page="18b.369" data-line="3" id="l18b.369.3"></span>μερῶν τοῦ βραχίονος, οὓς ὅταν κάμπτωμεν τὸν πῆχυν ἐπὶ
<span class="lb" data-page="18b.369" data-line="4" id="l18b.369.4"></span>τὴν ἰδίαν κεφαλὴν ἀνασπῶντες καὶ τείνοντες ἄνω συνανασπῶμεν
<span class="lb" data-page="18b.369" data-line="5" id="l18b.369.5"></span>καὶ συνανατείνομεν ἑαυτοῖς ὅλον τὸν πῆχυν, εἰς ὅσον
<span class="lb" data-page="18b.369" data-line="6" id="l18b.369.6"></span>ἐμπεφύκασι τοῖς κάτω μέρεσιν ἑαυτῶν, ὡς μὴ τὸ αἷμα ἐς
<span class="lb" data-page="18b.369" data-line="7" id="l18b.369.7"></span>ἄκρον ἐπιῤῥέῃ, ἀλλ’ ἀπολαμβάνηται ἐς ἄκρην. τοῦτο ἀναφέρειν
<span class="lb" data-page="18b.369" data-line="8" id="l18b.369.8"></span>ἐχρῆν πρὸς τὸ μὴ κατωτέρω τοῦ ἀγκῶνος ἄκραν τὴν
<span class="lb" data-page="18b.369" data-line="9" id="l18b.369.9"></span>χεῖρα ἔχειν. διὰ μέσου δὲ ἀμφοῖν εἴρηται τὸ, ἀλλὰ μικρῷ
<span class="lb" data-page="18b.369" data-line="10" id="l18b.369.10"></span>ἀνωτέρω, ὡς εἶναι τὸν ὅλον λόγον τοιοῦτον. ὅκως δὲ μὴ
<span class="lb" data-page="18b.369" data-line="11" id="l18b.369.11"></span>κατωτέρω ἄκραν τὴν χεῖρα ἕξει τοῦ ἀγκῶνος, ὡς μὴ τὸ
<span class="lb" data-page="18b.369" data-line="12" id="l18b.369.12"></span>αἷμα ἐς ἄκρον ἀπολαμβάνηται, ἀλλὰ σμικρῷ ἀνωτέρω.
</p>
<span class="lb rule" data-page="18b.369" data-line="13" id="l18b.369.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.24">
<span class="pb page1" data-page="18b.371" id="p18b.371"></span>
<span class="milestone ed1page page1" data-n="5.532" data-unit="ed1page" id="ed1page.5.532"></span>
<span class="milestone ed2page page1" data-n="12.170" data-unit="ed2page" id="ed2page.12.170"></span>
<span class="lb head" data-page="18b.371" data-line="9" id="l18b.371.9"></span>
            <blockquote class="quote lemma">
<span class="lb" data-page="18b.371" data-line="10" id="l18b.371.10"></span>Ἐρείδων μὲν οὖν, μὴ πιέζων δὲ κάρτα.
</blockquote>
<span class="lb rule" data-page="18b.371" data-line="11" id="l18b.371.11"></span>
            <p>
<span class="lb" data-page="18b.371" data-line="12" id="l18b.371.12"></span>Τὴν συμμετρίαν τῆς ἐπιβολῆς τῶν δεσμῶν ἐν τούτῳ
<span class="lb" data-page="18b.371" data-line="13" id="l18b.371.13"></span>τῷ λόγῳ διδάσκει. χρὴ γὰρ ἐρηρεῖσθαι μὲν αὐτοὺς εἰς
<span class="lb" data-page="18b.371" data-line="14" id="l18b.371.14"></span>τοσοῦτον, ὡς φυλάττειν ἀκίνητον τὰ κεχωρισμένα πέρατα
<span class="lb" data-page="18b.371" data-line="15" id="l18b.371.15"></span>τῶν ὀστῶν, οὐ μὴν οὕτως γε πεπιέχθαι σφοδρῶς, ὡς ὀδύνην
<span class="lb" data-page="18b.371" data-line="16" id="l18b.371.16"></span>παρέχειν τῷ κάμνοντι. πᾶσα γὰρ ὀδύνη χρονίζουσα
<span class="lb" data-page="18b.371" data-line="17" id="l18b.371.17"></span>καὶ μάλιστα ἐκθλίψεως αἰτία φλεγμονῆς γίγνεται. σκοποὶ
<span class="lb" data-page="18b.371" data-line="18" id="l18b.371.18"></span>μὲν οὗτοι τῆς τῶν ἐπιδέσμων πιέσεως, ἀκριβῶς δ’ αὐτῶν
<span class="pb" data-page="18b.372" id="p18b.372"></span>
<span class="lb" data-page="18b.372" data-line="1" id="l18b.372.1"></span>στοχάζεσθαι κατ’ ἀρχὰς μὲν οὐχ οἷόν τε, πολλάκις δ’ ἐπιδήσας
<span class="lb" data-page="18b.372" data-line="2" id="l18b.372.2"></span>δυνατόν. προσέχων γὰρ τὸν νοῦν ἀκριβῶς τῷ ποσῷ
<span class="lb" data-page="18b.372" data-line="3" id="l18b.372.3"></span>τῆς τάσεως ἣν ἐποιήσω περιβάλλων τὸν ἐπίδεσμον εἶτ’ ἐρωτήσας
<span class="lb" data-page="18b.372" data-line="4" id="l18b.372.4"></span>τὸν ἐπιδούμενον, ὁποίας αἰσθάνεται τῆς περιβολῆς
<span class="lb" data-page="18b.372" data-line="5" id="l18b.372.5"></span>τῶν ὀθονίων, ἐκ δευτέρου περιβάλλων ἴσως προτέρῳ, ἐκλῦσαι
<span class="lb" data-page="18b.372" data-line="6" id="l18b.372.6"></span>δεῖ τὴν τάσιν ἢ ἐπαυξῆσαι· θλίβεσθαι μὲν γὰρ εἰπόντος
<span class="lb" data-page="18b.372" data-line="7" id="l18b.372.7"></span>πρόδηλον ὡς ἐκλῦσαι προσῆκεν. οὕτω δὲ εἶναι χαλαρὸν
<span class="lb" data-page="18b.372" data-line="8" id="l18b.372.8"></span>εἰπόντος, ὡς μηδ’ ὅτι περίκειται γινώσκειν ἐπαυξῆσαι. καὶ
<span class="lb" data-page="18b.372" data-line="9" id="l18b.372.9"></span>μέντοι καὶ πρὶν ἐπ’ αὐτοῦ τοῦ τὸ κάταγμα σχόντος ἄρχεσθαι
<span class="lb" data-page="18b.372" data-line="10" id="l18b.372.10"></span>τῆς ἐπιδέσεως, ἔνεστί σοι προγυμνάσασθαι, παιδάριον
<span class="lb" data-page="18b.372" data-line="11" id="l18b.372.11"></span>ὑγιὲς ἐπιδέσαντι πολλάκις· ἀλλὰ τῷ πυνθάνεσθαι τὰς ἀρτίως
<span class="lb" data-page="18b.372" data-line="12" id="l18b.372.12"></span>εἰρημένας πεύσεις. ἑτοιμότερος γὰρ οὕτως ἔσῃ πρὸς
<span class="lb" data-page="18b.372" data-line="13" id="l18b.372.13"></span>τὰς ἐν τοῖς κατάγμασι ἐπιδέσεις, ἔτι κἀκεῖνο προσεννοῶν, ὅτι
<span class="lb" data-page="18b.372" data-line="14" id="l18b.372.14"></span>τῶν σωμάτων ὅσα μὲν ἰσχυρὰ καὶ σκληρότερα βιαιοτέρας
<span class="lb" data-page="18b.372" data-line="15" id="l18b.372.15"></span>ἀνέχεται τῆς πιέσεως, ὅσα δ’ ἀσθενῆ καὶ μαλακὰ τῆς ἀνειμένης
<span class="lb" data-page="18b.372" data-line="16" id="l18b.372.16"></span>ταῦτα χρῄζει.
</p>
<span class="lb rule" data-page="18b.372" data-line="17" id="l18b.372.17"></span>
          </article>

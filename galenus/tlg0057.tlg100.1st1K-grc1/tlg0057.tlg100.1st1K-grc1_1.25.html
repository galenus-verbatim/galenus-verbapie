<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.25">
<span class="pb page1" data-page="18b.373" id="p18b.373"></span>
<span class="milestone ed1page page1" data-n="5.532" data-unit="ed1page" id="ed1page.5.532"></span>
<span class="milestone ed2page page1" data-n="12.170" data-unit="ed2page" id="ed2page.12.170"></span>
<span class="lb head" data-page="18b.373" data-line="1" id="l18b.373.1"></span>
            <blockquote class="quote lemma">
<span class="lb" data-page="18b.373" data-line="2" id="l18b.373.2"></span>Ἐπὴν δὲ περιβάλλῃ κατὰ τὠυτὸ δὶς ἢ τρὶς ἐπὶ τὸ ἄνω νεμέσθω
<span class="lb" data-page="18b.373" data-line="3" id="l18b.373.3"></span>ἐπιδέων, ἵνα αἱ ἐπιῤῥοαὶ τοῦ αἵματος ἀπολαμβάνωνται
<span class="lb" data-page="18b.373" data-line="4" id="l18b.373.4"></span>καὶ τελευτησάτω κεῖθι.
</blockquote>
<span class="lb rule" data-page="18b.373" data-line="5" id="l18b.373.5"></span>
            <p>
<span class="lb" data-page="18b.373" data-line="6" id="l18b.373.6"></span>Αὐτὸς εἶπε τὴν αἰτίαν, δι’ ἣν ἄνω πρῶτον κελεύει τὴν
<span class="lb" data-page="18b.373" data-line="7" id="l18b.373.7"></span>νομὴν τῶν ὀθονίων ποιεῖσθαι. βούλεται γὰρ τὰς ἐπιῤῥοὰς
<span class="lb" data-page="18b.373" data-line="8" id="l18b.373.8"></span>τοῦ αἵματος κωλύεσθαι τῶν ἄνω μερῶν τοῦ κώλου.
<span class="lb" data-page="18b.373" data-line="9" id="l18b.373.9"></span><span class="milestone ed2page" data-n="12.171" data-unit="ed2page" id="ed2page.12.171"></span>κατὰ δὲ τὴν εἰρημένην ἐπίδεσιν οὐ μόνον ἀπείργεται τὸ
<span class="lb" data-page="18b.373" data-line="10" id="l18b.373.10"></span>ἐπιῤῥέον, ἀλλὰ καὶ τὸ περιεχόμενον ἐν τοῖς περὶ τὸ κάταγμα
<span class="lb" data-page="18b.373" data-line="11" id="l18b.373.11"></span>μέρεσιν ἐκθλίβεται. ἡ μὲν οὖν ἐπιῤῥοὴ μίαν ὁδὸν ἔχει τὴν
<span class="lb" data-page="18b.373" data-line="12" id="l18b.373.12"></span>ἄνωθεν<span class="milestone ed1page" data-n="5.533" data-unit="ed1page" id="ed1page.5.533"></span> κάτω, ἡ δ’ ἔκθλιψις ἀμφοτέρας, τήν τ’
<span class="lb" data-page="18b.373" data-line="13" id="l18b.373.13"></span>ἄνωθεν κάτω καὶ τὴν κάτωθεν ἄνω. καὶ γὰρ εἰς τὸ κάτω
<span class="lb" data-page="18b.373" data-line="14" id="l18b.373.14"></span>τοῦ κώλου δυνατὸν ἐκθλῖψαί τι καὶ εἰς τὸ ἄνω. καὶ συμβουλεύει
<span class="lb" data-page="18b.373" data-line="15" id="l18b.373.15"></span>γε ἀμφοῖν ἐστοχάσθαι δύο κελεύων ἐπιδέσμοις χρῆσθαι·
<span class="lb" data-page="18b.373" data-line="16" id="l18b.373.16"></span>τὴν μὲν γὰρ ἀρχὴν ἔχουσιν ἀμφοτέροις ἀπὸ τοῦ
<span class="lb" data-page="18b.373" data-line="17" id="l18b.373.17"></span>πεπονθότος, ὡς κατὰ μῆκος σκοπούντων, ἐντεῦθεν δὲ τοῦ
<span class="lb" data-page="18b.373" data-line="18" id="l18b.373.18"></span>προτέρου μὲν ἄνω, τοῦ δευτέρου δὲ κάτω νεμομένου. βέλτιον
<span class="pb" data-page="18b.374" id="p18b.374"></span>
<span class="lb" data-page="18b.374" data-line="1" id="l18b.374.1"></span>γὰρ ἐκθλίβεσθαι τὸ αἷμα τοῦ πεπονθότος μορίου πρός τε
<span class="lb" data-page="18b.374" data-line="2" id="l18b.374.2"></span>τὰ ὑπερκείμενα μέρη τοῦ κώλου καὶ τὸ σῶμα ἅπαν, ἐπειδὴ
<span class="lb" data-page="18b.374" data-line="3" id="l18b.374.3"></span>τὸ ἄκρον ἔλαττόν ἐστιν ἢ ὥστε δέξασθαι χωρὶς βλάβης δαψιλῆ
<span class="lb" data-page="18b.374" data-line="4" id="l18b.374.4"></span>χυμὸν, ὅπου μετὰ τὸν πρῶτον ἐπίδεσμον ἐκθλίβοντα
<span class="lb" data-page="18b.374" data-line="5" id="l18b.374.5"></span>τοῦ πεπονθότος μορίου τὸ αἷμα πρὸς τὴν ἀρχὴν τῆς χειρὸς,
<span class="lb" data-page="18b.374" data-line="6" id="l18b.374.6"></span>ἐὰν ὁ δεύτερος βιαιότερον σφίγξῃ, φλεγμονὴ γίνεται
<span class="lb" data-page="18b.374" data-line="7" id="l18b.374.7"></span>κατά τε τὸν καρπὸν καὶ τοὺς δακτύλους. διὰ ταῦτα τοιγαροῦν
<span class="lb" data-page="18b.374" data-line="8" id="l18b.374.8"></span>ἄνω πρῶτον ἐκπιέζειν χρὴ, μάλιστα μὲν εἰ οἷόν τε
<span class="lb" data-page="18b.374" data-line="9" id="l18b.374.9"></span>πᾶν τὸ λυπῆσον, εἰ δ’ ὑπολείποιτό τι σμικρὸν, ἐκθλίβειν
<span class="lb" data-page="18b.374" data-line="10" id="l18b.374.10"></span>τοῦτο εἰς κάτω διὰ τοῦ δευτέρου τῶν ἐπιδέσμων· εἰ δὲ
<span class="lb" data-page="18b.374" data-line="11" id="l18b.374.11"></span>βιαιότερος αὐτοῦ τὴν γνώμην ὅλην παρακολουθήσας τῇ περὶ
<span class="lb" data-page="18b.374" data-line="12" id="l18b.374.12"></span>τῆς ἐπιδέσεως διδασκαλίᾳ.
</p>
<span class="lb rule" data-page="18b.374" data-line="13" id="l18b.374.13"></span>
          </article>

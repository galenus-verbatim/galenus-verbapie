<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.30">
<span class="pb page1" data-page="18b.376" id="p18b.376"></span>
<span class="milestone ed1page page1" data-n="5.533" data-unit="ed1page" id="ed1page.5.533"></span>
<span class="milestone ed2page page1" data-n="12.172" data-unit="ed2page" id="ed2page.12.172"></span>
<span class="lb head" data-page="18b.376" data-line="14" id="l18b.376.14"></span>
            <blockquote class="quote lemma">
<span class="lb" data-page="18b.376" data-line="15" id="l18b.376.15"></span>Ὡς ἂν αὐτέῳ ἱκανὸν γένηται τὸ ὀθόνιον ἀναπαλινδρομῆσαι
<span class="lb" data-page="18b.376" data-line="16" id="l18b.376.16"></span>κεῖθι, ἵνα περ τὸ ἕτερον ἐτελεύτησεν.
</blockquote>
<span class="lb rule" data-page="18b.376" data-line="17" id="l18b.376.17"></span>
            <p>
<span class="lb" data-page="18b.376" data-line="18" id="l18b.376.18"></span>Ὁ μὲν οὖν Ἱπποκράτης ἐπιδέσμοις δύο χρῆται πρὸ
<span class="lb" data-page="18b.376" data-line="19" id="l18b.376.19"></span>τῆς τῶν σπληνῶν ἐπιβολῆς, ἄλλοι δέ τινες ἐχρήσαντο τρισὶν,
<span class="pb" data-page="18b.377" id="p18b.377"></span>
<span class="lb" data-page="18b.377" data-line="1" id="l18b.377.1"></span>ἑνὶ μὲν ἐκ τοῦ κατάγματος ἄνω νεμομένῳ, καθάπερ ὁ
<span class="lb" data-page="18b.377" data-line="2" id="l18b.377.2"></span>Ἱπποκράτης ἐκέλευσε, δευτέρῳ δὲ ἐκ τοῦ κατάγματος κάτω
<span class="lb" data-page="18b.377" data-line="3" id="l18b.377.3"></span>καὶ τρίτῳ κάτωθεν ἄνω κατ’ ἀμφοτέρων ὁμοῦ τῶν προτέρων
<span class="lb" data-page="18b.377" data-line="4" id="l18b.377.4"></span>ἑλισσομένων. καὶ μέντοι καὶ τῶν τριῶν ἐπιδέσμων ὁ
<span class="lb" data-page="18b.377" data-line="5" id="l18b.377.5"></span>δεύτερος αὐτοῖς ἐστι βραχύτερος ἑκατέρου τῶν λοιπῶν, ἐκεῖνοι
<span class="lb" data-page="18b.377" data-line="6" id="l18b.377.6"></span>δ’ ἀλλήλοις ἴσοι διὰ τὸ τὸν μὲν πρῶτον αὐτῷ τε τῷ
<span class="lb" data-page="18b.377" data-line="7" id="l18b.377.7"></span>κατάγματι περιβάλλεσθαι δὶς ἢ τρὶς, ἑλίσσεσθαί τε περὶ τὸ
<span class="lb" data-page="18b.377" data-line="8" id="l18b.377.8"></span>κῶλον περιβολαῖς πυκνοτέραις, τὸν δὲ δεύτερον ἅπαξ μὲν
<span class="lb" data-page="18b.377" data-line="9" id="l18b.377.9"></span>τῷ κατάγματι περιβάλλεσθαι, τὰς δὲ περιβολὰς ἔχειν ἀραιοτέρας·
<span class="lb" data-page="18b.377" data-line="10" id="l18b.377.10"></span>τὸν δὲ τρίτον κατ’ ἀμφοῖν μὲν περιβάλλεσθαι. διὰ
<span class="lb" data-page="18b.377" data-line="11" id="l18b.377.11"></span>δὲ τὴν ἀραιότητα τῆς νομῆς οὐ γίγνεσθαι μακρότερον τοῦ
<span class="lb" data-page="18b.377" data-line="12" id="l18b.377.12"></span>πρώτου, ἀλλ’ ὅτι τοὺς εἰρημένους τρεῖς ἐπιδέσμους οἱ δύο
<span class="lb" data-page="18b.377" data-line="13" id="l18b.377.13"></span>περιέχουσιν ἐν ἑαυτοῖς, οὓς Ἱπποκράτης ἔγραψε, δῆλόν ἐστι,
<span class="lb" data-page="18b.377" data-line="14" id="l18b.377.14"></span>κἂν ἐγὼ μὴ λέγω, τοῦ δευτέρου τῶν ἐπιδέσμων εἰς δύο
<span class="lb" data-page="18b.377" data-line="15" id="l18b.377.15"></span>χρείας ὑπηρετοῦντος, ἃς ἐκεῖνοι διελόντες ἑνὶ μὲν ἐχρῶντο
<span class="lb" data-page="18b.377" data-line="16" id="l18b.377.16"></span>πρὸς τὴν ἐκ τοῦ κατεαγότος ἐπὶ τὸ κάτω νομὴν, ἑτέρῳ δὲ
<span class="lb" data-page="18b.377" data-line="17" id="l18b.377.17"></span>εἰς τὴν ἐντεῦθεν ἄνω πρὸς τὸ τοῦ πρώτου τῶν ἐπιδέσμων
<span class="lb" data-page="18b.377" data-line="18" id="l18b.377.18"></span>πέρας.
</p>
<span class="lb rule" data-page="18b.377" data-line="19" id="l18b.377.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.32">
<span class="pb page1" data-page="18b.378" id="p18b.378"></span>
<span class="milestone ed1page page1" data-n="5.533" data-unit="ed1page" id="ed1page.5.533"></span>
<span class="milestone ed2page page1" data-n="12.172" data-unit="ed2page" id="ed2page.12.172"></span>
<span class="lb head" data-page="18b.378" data-line="17" id="l18b.378.17"></span>
            <blockquote class="quote lemma">
<span class="lb" data-page="18b.378" data-line="18" id="l18b.378.18"></span><span class="milestone ed2page" data-n="12.173" data-unit="ed2page" id="ed2page.12.173"></span>Μετὰ δὲ ταῦτα σπλῆνας κατατείνειν χρὴ κεχρισμένους
<span class="lb" data-page="18b.378" data-line="19" id="l18b.378.19"></span>κηρωτῇ ὀλίγῃ· καὶ γὰρ προσηνέστερον καὶ εὐθετώτερον.
</blockquote>
<span class="lb rule" data-page="18b.378" data-line="20" id="l18b.378.20"></span>
            <span class="pb" data-page="18b.379" id="p18b.379"></span>
            <p>
<span class="lb" data-page="18b.379" data-line="1" id="l18b.379.1"></span>Οἱ σπλῆνες στήριγμα τῶν πρώτων δυοῖν ἐπιδέσμων εἰσὶν,
<span class="lb" data-page="18b.379" data-line="2" id="l18b.379.2"></span>οὓς ἰδίως ὑποδεσμίδας ὀνομάζει, ἐπιβάλλεται δ’ αὐτοῖς
<span class="lb" data-page="18b.379" data-line="3" id="l18b.379.3"></span>ἐναντίως. ἐκεῖνοι μὲν γὰρ ἐγκάρσιοι περὶ τὸ κῶλον ἑλίττονται,
<span class="lb" data-page="18b.379" data-line="4" id="l18b.379.4"></span>κατὰ μῆκος δὲ οἱ σπλῆνες ἐπιτείνονται, τὴν πρώτην
<span class="lb" data-page="18b.379" data-line="5" id="l18b.379.5"></span>τὴν ἐκ δυοῖν ὀθονίων ἐπίδεσιν ὅλην καταλαμβάνοντες. κεχρῆσθαι
<span class="lb" data-page="18b.379" data-line="6" id="l18b.379.6"></span>δ’ αὐτοὺς ὀλίγῃ κηρωτῇ κελεύει· περιῤῥυέντες γὰρ
<span class="lb" data-page="18b.379" data-line="7" id="l18b.379.7"></span>ἀστήρικτοι γιγνόμενοι διὰ τὸ πλῆθος αὐτῆς, ὥσπερ καὶ διὰ
<span class="lb" data-page="18b.379" data-line="8" id="l18b.379.8"></span>τὴν ὀλιγότητα τὴν ἀρχὴν οὐδὲν ἑνωθήσονται τοῖς ὑποδέσμοισιν.
<span class="lb" data-page="18b.379" data-line="9" id="l18b.379.9"></span>ἔστι γὰρ ὥσπερ τι πρὸς ἐκείνοις αὐτοῖς ἡ κηρωτή·
<span class="lb" data-page="18b.379" data-line="10" id="l18b.379.10"></span>φαίνεται δὲ κἀπὶ τῶν ἄλλων ἁπάντων ὅσα κόλλῃ συνδεῖται
<span class="lb" data-page="18b.379" data-line="11" id="l18b.379.11"></span>τὸ μέτριον αὐτῆς ἄριστον. ἐπὶ δὲ τῶν σπληνῶν καὶ
<span class="lb" data-page="18b.379" data-line="12" id="l18b.379.12"></span>θλίψις γίνεται ξηρῶν τ’ ἐπιτεθειμένων τῶν ὀθονίων, ᾧπερ
<span class="lb" data-page="18b.379" data-line="13" id="l18b.379.13"></span>ἀντίκειται τὸ προσηνέστερον, ὥσπερ γε καὶ τῷ εὐθετώτερον
<span class="lb" data-page="18b.379" data-line="14" id="l18b.379.14"></span>ἀντίκειται τὸ διὰ τὸ πλῆθος τῆς κηρωτῆς ἀνέδραστον. εἰκότως
<span class="lb" data-page="18b.379" data-line="15" id="l18b.379.15"></span>οὖν ἔφη, καὶ γὰρ προσηνέστερον καὶ εὐθετώτερον. ἐκ
<span class="lb" data-page="18b.379" data-line="16" id="l18b.379.16"></span>μὲν τοῦ μηδ’ ὅλως κεχρῆσθαι τῇ κηρωτῇ τοῦ σπληνὸς, ἀπολλυμένου
<span class="lb" data-page="18b.379" data-line="17" id="l18b.379.17"></span>τοῦ προσηνοῦς, ἐκ δὲ τοῦ πλέον ἢ χρὴ τοῦ εὐθέτου,
<span class="lb" data-page="18b.379" data-line="18" id="l18b.379.18"></span>τὸ γὰρ πλῆθος τῆς κηρωτῆς ὄλισθον αὐτῆς ἐργάζεται.
</p>
<span class="lb rule" data-page="18b.379" data-line="19" id="l18b.379.19"></span>
          </article>

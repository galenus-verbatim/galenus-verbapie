<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.33">
<span class="pb page1" data-page="18b.380" id="p18b.380"></span>
<span class="milestone ed1page page1" data-n="5.533" data-unit="ed1page" id="ed1page.5.533"></span>
<span class="milestone ed2page page1" data-n="12.173" data-unit="ed2page" id="ed2page.12.173"></span>
<span class="lb head" data-page="18b.380" data-line="1" id="l18b.380.1"></span>
            <blockquote class="quote lemma">
<span class="lb" data-page="18b.380" data-line="2" id="l18b.380.2"></span><span class="milestone ed1page" data-n="5.534" data-unit="ed1page" id="ed1page.5.534"></span>Ἔπειτα οὕτως ἐπιδεῖν τοῖσιν ὀθονίοισιν ὡς ἐναλλὰξ,
<span class="lb" data-page="18b.380" data-line="3" id="l18b.380.3"></span>ὁτὲ μὲν ἐπὶ δεξιὰ, ὁτὲ δὲ ἐπ’ ἀριστερά· καὶ τὰ μὲν
<span class="lb" data-page="18b.380" data-line="4" id="l18b.380.4"></span>πλείω κάτωθεν ἀρχόμενος ἐς τὸ ἄνω ἄγειν. ἔστι δ’ ὅτε
<span class="lb" data-page="18b.380" data-line="5" id="l18b.380.5"></span>καὶ ἄνωθεν ἐς τὸ κάτω.
</blockquote>
<span class="lb rule" data-page="18b.380" data-line="6" id="l18b.380.6"></span>
            <p>
<span class="lb" data-page="18b.380" data-line="7" id="l18b.380.7"></span>Αἱ μὲν ὑποδεσμίδες οὐκ ἐναλλὰξ ἀλλήλαις εἶχον τὴν
<span class="lb" data-page="18b.380" data-line="8" id="l18b.380.8"></span>νομὴν, ἀλλ’ ἐπὶ τοὐναντίον ἀμφότεραι τῆς εἰς τὸ παρὰ φύσιν
<span class="lb" data-page="18b.380" data-line="9" id="l18b.380.9"></span>ἐκτροπῆς ἐπανῆγον τὸ κῶλον. οἱ δὲ μετὰ τοὺς σπλῆνας
<span class="lb" data-page="18b.380" data-line="10" id="l18b.380.10"></span>ἀπόδεσμοι σκοπὸν ἔχοντες, ὅλον μὲν τὸ κῶλον ἀποδεῖν,
<span class="lb" data-page="18b.380" data-line="11" id="l18b.380.11"></span>ἅπασαν δὲ τὴν ἐπίδεσιν ὁποίαν παρέλαβον φυλάττειν ἔμπαλιν
<span class="lb" data-page="18b.380" data-line="12" id="l18b.380.12"></span>ἀλλήλοις ποιοῦνται τὴν νομὴν, ὁ μὲν ἐπὶ τὸ δεξιὸν
<span class="lb" data-page="18b.380" data-line="13" id="l18b.380.13"></span>μέρος, ὁ δ’ ἐπὶ θάτερον ἑλιττόμενος, ὡσαύτως δὲ κάτω μὲν
<span class="lb" data-page="18b.380" data-line="14" id="l18b.380.14"></span>ὁ ἕτερος, ἄνω δὲ ὁ ἕτερος. οὕτως γὰρ μάλιστα φυλάξουσι
<span class="lb" data-page="18b.380" data-line="15" id="l18b.380.15"></span>τὴν ἐπίδεσιν οἵαν παρέλαβον φυλάττειν ἔμπαλιν ἀλλήλοις.
<span class="lb" data-page="18b.380" data-line="16" id="l18b.380.16"></span>διόπερ αἱ μὲν ἐπὶ τὰ δεξιά τε καὶ ἀριστερὰ κατὰ πᾶν ἴσαι
<span class="lb" data-page="18b.380" data-line="17" id="l18b.380.17"></span>γιγνέσθωσαν, αἱ δ’ ἄνω καὶ κάτω μὴ πολὺ μὲν ἀλλήλων
<span class="lb" data-page="18b.380" data-line="18" id="l18b.380.18"></span>ὑπερεχέτωσαν. ὅμως δ’ οὖν ἡ κάτωθεν ἄνω πλεονεκτείτω·
<span class="pb" data-page="18b.381" id="p18b.381"></span>
<span class="lb" data-page="18b.381" data-line="1" id="l18b.381.1"></span>ἀσφαλέστερον γὰρ τοῦτο διὰ τὴν ὀλίγον ὕστερον εἰρημένην
<span class="lb" data-page="18b.381" data-line="2" id="l18b.381.2"></span>αἰτίαν, ἡνίκα εἰς τὴν ἀρχὴν τοῦ κώλου τὸ αἷμα συνεβούλευσεν
<span class="lb" data-page="18b.381" data-line="3" id="l18b.381.3"></span>ἐκθλίβειν ἀπὸ τοῦ κατάγματος.
</p>
<span class="lb rule" data-page="18b.381" data-line="4" id="l18b.381.4"></span>
          </article>

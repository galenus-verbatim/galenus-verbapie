<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.36">
<span class="pb page1" data-page="18b.382" id="p18b.382"></span>
<span class="milestone ed1page page1" data-n="5.534" data-unit="ed1page" id="ed1page.5.534"></span>
<span class="milestone ed2page page1" data-n="12.174" data-unit="ed2page" id="ed2page.12.174"></span>
<span class="lb head" data-page="18b.382" data-line="15" id="l18b.382.15"></span>
            <blockquote class="quote lemma">
<span class="lb" data-page="18b.382" data-line="16" id="l18b.382.16"></span>Πλῆθος δὲ τῶν ὀθονίων ἱκανὸν τὸ πρῶτον αἱ δύο μοῖραι.
</blockquote>
<span class="lb rule" data-page="18b.382" data-line="17" id="l18b.382.17"></span>
            <span class="pb" data-page="18b.383" id="p18b.383"></span>
            <p>
<span class="lb" data-page="18b.383" data-line="1" id="l18b.383.1"></span>Κατὰ τὴν πρώτην ἁπασῶν ἐπίδεσιν πᾶσαν ἀξιοῖ τὸ
<span class="lb" data-page="18b.383" data-line="2" id="l18b.383.2"></span>πλῆθος τῶν ὀθονίων ἔλαττον ὑπάρχειν, ἧς οὐ δεησόμεθα
<span class="lb" data-page="18b.383" data-line="3" id="l18b.383.3"></span>προϊόντος τοῦ χρόνου. ἐδίδαξε γάρ σε πηλίκα χρὴ πλείστοις
<span class="lb" data-page="18b.383" data-line="4" id="l18b.383.4"></span>ὀθονίοις χρῆσθαι μικρὸν ὕστερον. ἐπεὶ δὲ τὸ πλῆθος
<span class="lb" data-page="18b.383" data-line="5" id="l18b.383.5"></span>τῶν ὀθονίων ἔκ τε τοῦ ἀριθμοῦ καὶ τοῦ μήκους τῶν
<span class="lb" data-page="18b.383" data-line="6" id="l18b.383.6"></span>ἐπιδέσμων τε καὶ σπληνῶν αὐξάνεται ζητήσεις ὡς ποτέρα
<span class="lb" data-page="18b.383" data-line="7" id="l18b.383.7"></span>μείζους ἢ πλείους κελεύει σοι ποιεῖν τοὺς ἐπιδέσμους ἐπὶ
<span class="lb" data-page="18b.383" data-line="8" id="l18b.383.8"></span>προσήκοντι τῷ χρόνῳ, καὶ μέντοι καὶ πηλίκον εἶναι προσήκει
<span class="lb" data-page="18b.383" data-line="9" id="l18b.383.9"></span>ἕκαστον. τὸ μὲν οὖν πλάτος τε καὶ μῆκος αὐτὸς ὥρισεν
<span class="lb" data-page="18b.383" data-line="10" id="l18b.383.10"></span>ἐν τῷ κατ’ ἰητρεῖον εἰπὼν, τριῶν ἢ τεττάρων πήχεων
<span class="lb" data-page="18b.383" data-line="11" id="l18b.383.11"></span>μὲν μῆκος, δακτύλων δὲ πλάτος οὐδὲ νῦν εἰπεῖν παρέλειπε.
<span class="lb" data-page="18b.383" data-line="12" id="l18b.383.12"></span>δύο γὰρ ὑποδεσμίδας ἀξιοῖ ποιεῖσθαι δι’ ὅλης τῆς ἐπιδέσεως.
<span class="lb" data-page="18b.383" data-line="13" id="l18b.383.13"></span>τούς γε μὴν σπλῆνας ὅτι τριπήχεις ἢ τετραπήχεις
<span class="lb" data-page="18b.383" data-line="14" id="l18b.383.14"></span>εἶναι προσήκει καὶ τοῦτ’ αὐτὸς ἐδίδαξεν. ἀριθμὸν δ’ αὐτὸς
<span class="lb" data-page="18b.383" data-line="15" id="l18b.383.15"></span>εἰκὸς εἶναι τοσοῦτον, ὅσον δ’ ἂν αὐτάρκως περιλαμβάνῃ
<span class="lb" data-page="18b.383" data-line="16" id="l18b.383.16"></span>τὸ κῶλον. οἱ δ’ ἔξωθεν ἐπίδεσμοι κατὰ τῶν σπληνῶν ἐπιβαλλόμενοι
<span class="lb" data-page="18b.383" data-line="17" id="l18b.383.17"></span>δύο μὲν εἰς τὰ πολλὰ γενήσονται, κάτωθεν μὲν
<span class="pb" data-page="18b.384" id="p18b.384"></span>
<span class="lb" data-page="18b.384" data-line="1" id="l18b.384.1"></span>ἄνω τὴν φορὰν ποιούμενος ὁ ἕτερος αὐτῶν, ἄνωθεν δὲ κάτω
<span class="lb" data-page="18b.384" data-line="2" id="l18b.384.2"></span>πάλιν ὁ ἕτερος. ἐγχωρεῖ γε μὴν καὶ τρεῖς καὶ τέτταρας
<span class="lb" data-page="18b.384" data-line="3" id="l18b.384.3"></span>αὐτοὺς ποιεῖν, ἀλλ’ ἡμεῖς ἀεὶ δυοῖν χρώμεθα. πρὸς τούτους
<span class="lb" data-page="18b.384" data-line="4" id="l18b.384.4"></span>οὖν τις ἀποβλέπων τοὺς σκοποὺς εὔδηλον ὅτι στοχάσεται
<span class="lb" data-page="18b.384" data-line="5" id="l18b.384.5"></span>κατ’ ἀρχὰς μὲν ταῖς δύο μοίραις τῶν ὀθονίων χρῆσθαι.
<span class="lb" data-page="18b.384" data-line="6" id="l18b.384.6"></span>καθ’ ὃν <span class="milestone ed2page" data-n="12.175" data-unit="ed2page" id="ed2page.12.175"></span>δ’ ἂν χρόνον ἀφλέγμαντον ᾖ τὸ πεπονθὸς
<span class="lb" data-page="18b.384" data-line="7" id="l18b.384.7"></span>μέρος ταῖς τρισὶν. ἐν μὲν οὖν τῷ κατ’ ἰητρεῖον, ὡς ἔφην,
<span class="lb" data-page="18b.384" data-line="8" id="l18b.384.8"></span>ὥρισε τὸ μῆκος τῶν ἐπιδέσμων ἀξιοῦντος αὐτοῦ τριῶν ἢ
<span class="lb" data-page="18b.384" data-line="9" id="l18b.384.9"></span>τεττάρων εἶναι πήχεων τῶν ἰδίων δηλονότι τοῦ ἐπιδέσμου.
<span class="lb" data-page="18b.384" data-line="10" id="l18b.384.10"></span>γελοῖον γὰρ εἰ τύχῃ παιδίον δυοῖν ἢ τριῶν ἐτῶν οὕτω μακροῖς
<span class="lb" data-page="18b.384" data-line="11" id="l18b.384.11"></span>ὀθονίοις ἐπιδησόμενος ὡς ἀνδρὸς τελείου τεττάρων
<span class="lb" data-page="18b.384" data-line="12" id="l18b.384.12"></span>πήχεων εἶναι τὸ μῆκος ἢ τὸν τέλειον, οὕτως βραχέσιν ὡς
<span class="lb" data-page="18b.384" data-line="13" id="l18b.384.13"></span>τριῶν ἢ τεττάρων εἶναι τῶν τοῦ παιδίου, κατὰ μέντοι τοῦτο
<span class="lb" data-page="18b.384" data-line="14" id="l18b.384.14"></span>βιβλίον οὐχ ὥρισε τὸ μῆκος τῶν ἐπιδέσμων, ὥσπερ οὐδὲ
<span class="lb" data-page="18b.384" data-line="15" id="l18b.384.15"></span>τὸ πλάτος ἡμῖν ἀπολείπων στοχάζεσθαι. δῆλον γὰρ ὅτι
<span class="lb" data-page="18b.384" data-line="16" id="l18b.384.16"></span>πρὸς τὸ μέγεθος τοῦ κατάγματος ἁρμοττομένους ἡμᾶς εὑρίσκειν
<span class="lb" data-page="18b.384" data-line="17" id="l18b.384.17"></span>χρὴ τὸ μῆκος τῶν ἐπιδέσμων, ἀεὶ μὲν τῆς ἐπιδέσεως,
<span class="lb" data-page="18b.384" data-line="18" id="l18b.384.18"></span>ὡς αὐτὸς ἐκέλευσε, προσλαμβανούσης πολὺ τοῦ ὑγιοῦς,
<span class="pb" data-page="18b.385" id="p18b.385"></span>
<span class="lb" data-page="18b.385" data-line="1" id="l18b.385.1"></span>οὐκ ἀεὶ δὲ ταὐτὸ, ἀλλὰ κατὰ τὸ μέγεθος, ὡς ἔφη, τοῦ κατάγματος.
<span class="lb" data-page="18b.385" data-line="2" id="l18b.385.2"></span>εἰ δὲ δὶς ἢ τρὶς αὐτῷ τῷ κατάγματι περιβάλλειν
<span class="lb" data-page="18b.385" data-line="3" id="l18b.385.3"></span>χρὴ, μετὰ δὲ ταῦτα πυκναῖς ταῖς περιβολαῖς χρώμενον
<span class="lb" data-page="18b.385" data-line="4" id="l18b.385.4"></span>ἄνευ τελευτῆσαι πολὺ τοῦ ὑγιοῦς ἐπιβάλλοντα. τηλικοῦτον
<span class="lb" data-page="18b.385" data-line="5" id="l18b.385.5"></span>δηλονότι προσήκει τὸ πρῶτον ὀθόνιον ὑπάρχειν, ὡς ἐξαρκέσαι
<span class="lb" data-page="18b.385" data-line="6" id="l18b.385.6"></span>ταῖς πρώταις περιβολαῖς ταῖς εἰρημέναις. ὡσαύτως
<span class="lb" data-page="18b.385" data-line="7" id="l18b.385.7"></span>δὲ καὶ κατὰ τοὺς ἄλλους ἐπιδέσμους τὸ μῆκος αὐτάρκες γιγνέσθω,
<span class="lb" data-page="18b.385" data-line="8" id="l18b.385.8"></span>ὡς ταῖς ὑπ’ αὐτοῦ γεγραμμέναις λέξεσιν ἀρκέσαι.
<span class="lb" data-page="18b.385" data-line="9" id="l18b.385.9"></span>τό γε μὴν πλάτος τῶν ἐπιδέσμων ἐξ ὦν εἴρηκεν αὐτὸς σκοπῶν
<span class="lb" data-page="18b.385" data-line="10" id="l18b.385.10"></span>εὑρήσεις. ἡρμόσθω μὲν γὰρ, φησὶ, πεπιέχθω δὲ μή·
<span class="lb" data-page="18b.385" data-line="11" id="l18b.385.11"></span>τὸ δ’ ἡρμόσθαι τὸ οἷον ἐστηρίχθαι δηλοῖ. τοῦτο δ’ ἔσται
<span class="lb" data-page="18b.385" data-line="12" id="l18b.385.12"></span>μὴ πάνυ πλατέων παρεσκευάσθαι τῶν ὀθονίων, ῥυσοῦται
<span class="lb" data-page="18b.385" data-line="13" id="l18b.385.13"></span>γὰρ ἐν ταῖς περιβολαῖς τὰ τοιαῦτα, ἐπεὶ ἄλλως γε τὸ πλατύτερον
<span class="lb" data-page="18b.385" data-line="14" id="l18b.385.14"></span>ὀθόνιον, ὡς ἂν πλείονα τόπον περιλαμβάνον ἀσφαλέστερον
<span class="lb" data-page="18b.385" data-line="15" id="l18b.385.15"></span>κρατεῖ τὰ κατεαγότα μόρια τῶν ὀστῶν καὶ ὅσον
<span class="lb" data-page="18b.385" data-line="16" id="l18b.385.16"></span>ἐπὶ τοῦτο κάλλιστος ἂν ἦν πλατύτατος ὁ ἐπίδεσμος. ἀλλὰ
<span class="lb" data-page="18b.385" data-line="17" id="l18b.385.17"></span>γὰρ ἐπειδὴ ῥυσούμενος ὁ τοιοῦτος, ἐν οἷς ἂν παραθῇ τοῦτο
<span class="lb" data-page="18b.385" data-line="18" id="l18b.385.18"></span>πάθῃ μέρεσιν ἑαυτοῦ χαλαρώτερος γιγνόμενος, ἀπόλλυσι
<span class="pb" data-page="18b.386" id="p18b.386"></span>
<span class="lb" data-page="18b.386" data-line="1" id="l18b.386.1"></span>τὴν ἀσφαλῆ λαβὴν τῶν ὑποκειμένων σωμάτων, διὰ τοῦτο
<span class="lb" data-page="18b.386" data-line="2" id="l18b.386.2"></span>χρὴ μὴ πάνυ πλατὺν ὑπάρχειν αὐτόν. αὐξανέσθω δή σοι
<span class="lb" data-page="18b.386" data-line="3" id="l18b.386.3"></span>τὸ τοῦ ὑποδέσμου πλάτος ἄχρις ἂν ἐνδέχηται, ὡς μηδέπω
<span class="lb" data-page="18b.386" data-line="4" id="l18b.386.4"></span>γίγνεσθαι χαλαρὸν αὐτοῦ τὸ μέρος, διὸ καὶ τὰ τοιαῦτα
<span class="lb" data-page="18b.386" data-line="5" id="l18b.386.5"></span>πάντα κάλλιον ὁ τετριμμένος πράξει. στοχαστικοὶ γὰρ οἱ
<span class="lb" data-page="18b.386" data-line="6" id="l18b.386.6"></span>σκοποὶ καὶ οὐδεὶς τοιοῦτος, οἷον ἐν τῷ γράφειν τε καὶ ἀναγινώσκειν.
<span class="lb" data-page="18b.386" data-line="7" id="l18b.386.7"></span>διὰ τί δὲ πλείοσιν ὀθονίοις <span class="milestone ed1page" data-n="5.535" data-unit="ed1page" id="ed1page.5.535"></span>ὕστερον χρῆσθαι
<span class="lb" data-page="18b.386" data-line="8" id="l18b.386.8"></span>κελεύει, τηνικαῦτα ἀκούσῃ ὅταν ἐπὶ τὴν ῥῆσιν ἐν ᾗ
<span class="lb" data-page="18b.386" data-line="9" id="l18b.386.9"></span>ταῦτα γράφει παραγενώμεθα.
</p>
<span class="lb rule" data-page="18b.386" data-line="10" id="l18b.386.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.37">
<span class="pb page1" data-page="18b.386" id="p18b.386"></span>
<span class="milestone ed1page page1" data-n="5.535" data-unit="ed1page" id="ed1page.5.535"></span>
<span class="milestone ed2page page1" data-n="12.175" data-unit="ed2page" id="ed2page.12.175"></span>
<span class="lb head" data-page="18b.386" data-line="11" id="l18b.386.11"></span>
            <blockquote class="quote lemma">
<span class="lb" data-page="18b.386" data-line="12" id="l18b.386.12"></span>Σημεῖα δὲ τοῦ καλῶς ἰητρευμένου ταῦτα καὶ ὅρος ἐπιδεομένου
<span class="lb" data-page="18b.386" data-line="13" id="l18b.386.13"></span>εἰ ἐρωτῴης αὐτὸν εἰ πεπίεκται καὶ εἰ φαίη μὲν
<span class="lb" data-page="18b.386" data-line="14" id="l18b.386.14"></span>πεπιέχθαι, ἡσύχως δὲ καὶ μάλιστα εἰ κατὰ τὸ κάτηγμα
<span class="lb" data-page="18b.386" data-line="15" id="l18b.386.15"></span>φαίη. τοιαῦτα τοίνυν φάναι χρὴ πεπρηγμένα διὰ τέλεος
<span class="lb" data-page="18b.386" data-line="16" id="l18b.386.16"></span>τὸν ὀρθῶς ἐπιδεόμενον.
</blockquote>
<span class="lb rule" data-page="18b.386" data-line="17" id="l18b.386.17"></span>
            <p>
<span class="lb" data-page="18b.386" data-line="18" id="l18b.386.18"></span>Ἐπεὶ δὲ στοχαστικοῖς, οὐκ ἐπιστημονικοῖς σκοποῖς οὐδὲ
<span class="lb" data-page="18b.386" data-line="19" id="l18b.386.19"></span>ἡμᾶς χρησομένους ἐν ταῖς τῶν ὀθονίων περιβολαῖς, διὰ
<span class="pb" data-page="18b.387" id="p18b.387"></span>
<span class="lb" data-page="18b.387" data-line="1" id="l18b.387.1"></span>τοῦτο σημείοις ἀσφαλέσι κρίνειν ἀξιοῖ τὸ κατωρθωμένον τε
<span class="lb" data-page="18b.387" data-line="2" id="l18b.387.2"></span>καὶ διημαρτημένον αὐτοῖς. ἐὰν μὲν ἱκανῶς θλίβηται πρὸς
<span class="lb" data-page="18b.387" data-line="3" id="l18b.387.3"></span>τῶν ἐπιδέσμων ὁ κάμνων, ἐν τάχει λύσαντες ἄμεινον ἐπιδήσομεν,
<span class="lb" data-page="18b.387" data-line="4" id="l18b.387.4"></span>ἐὰν δὲ χαλαρώτεραι τοῦ προσήκοντος αἱ περιβολαὶ
<span class="lb" data-page="18b.387" data-line="5" id="l18b.387.5"></span>τῶν ὀθονίων ὦσι, μὴ πάνυ πολὺν ἀναμένωμεν χρόνον· ἡ
<span class="lb" data-page="18b.387" data-line="6" id="l18b.387.6"></span>μὲν γὰρ ἰσχυρὰ θλίψις ὀδύνην τε καὶ φλεγμονὴν καί ποτε
<span class="lb" data-page="18b.387" data-line="7" id="l18b.387.7"></span>καὶ νέκρωσιν <span class="milestone ed2page" data-n="12.176" data-unit="ed2page" id="ed2page.12.176"></span>ἐπιφέρει κατὰ τὸ τοῦ κώλου πέρας.
<span class="lb" data-page="18b.387" data-line="8" id="l18b.387.8"></span>ἡ χαλαρὰ δὲ ἐπιβολὴ τῶν ὀθονίων ἀκίνδυνος μὲν εἰς ταῦτα,
<span class="lb" data-page="18b.387" data-line="9" id="l18b.387.9"></span>διαστρέφεσθαι δὲ ἐπιτρέπει τῷ κώλῳ ἐπὶ τὸ κάταγμα. κατεπείγει
<span class="lb" data-page="18b.387" data-line="10" id="l18b.387.10"></span>τοιγαροῦν ἡ σφοδρὰ θλίψις, ὡς ἐν αὐτῇ τῇ ἡμέρᾳ
<span class="lb" data-page="18b.387" data-line="11" id="l18b.387.11"></span>κατεπιδεῖν ἀναγκάζειν, οὐ μήν γε ἡ χαλαρά· μίαν μὲν γὰρ
<span class="lb" data-page="18b.387" data-line="12" id="l18b.387.12"></span>ἀναμένει πάντως. δύναιτο δ’ ἄν ποτε καὶ τὰς δύο· διὰ
<span class="lb" data-page="18b.387" data-line="13" id="l18b.387.13"></span>τοῦτο γοῦν ἐρωτᾷν ἀκριβῶς χρὴ τὸ ἐπιδεδεμένον, ὁποίας
<span class="lb" data-page="18b.387" data-line="14" id="l18b.387.14"></span>τινὸς αἰσθάνεται τῆς τῶν ὀθονίων ἐπιβολῆς, ἵνα ἐξ ὧν ἀποκρίνεται
<span class="lb" data-page="18b.387" data-line="15" id="l18b.387.15"></span>διαγινώσκωμέν τι περὶ τῆς κατὰ τὴν ἐπίδεσιν ἐπανορθώσεως.
<span class="lb" data-page="18b.387" data-line="16" id="l18b.387.16"></span>προσῆκον δὲ, φησὶ, κατὰ τὸ κάταγμα δεῖν ἀποκρίνεσθαι
<span class="lb" data-page="18b.387" data-line="17" id="l18b.387.17"></span>τὸν ἐπιδεδεμένον αἰσθάνεσθαι μᾶλλον ἤπερ κατὰ
<span class="lb" data-page="18b.387" data-line="18" id="l18b.387.18"></span>τὰ ἄλλα μέρη τοῦ κώλου τῆς ἐκ τῶν ὀθονίων ἐπιδέσεως. ﻿
<span class="pb" data-page="18b.388" id="p18b.388"></span>
<span class="lb" data-page="18b.388" data-line="1" id="l18b.388.1"></span>αἰσθητικώτερόν τε γὰρ τοῦτο τῶν θλιβέντων ἐστὶ, διότι τε
<span class="lb" data-page="18b.388" data-line="2" id="l18b.388.2"></span>πέπονθεν ἡμεῖς τε μᾶλλον ἐπιέσαμεν ἐνταῦθα τὸν ἐπίδεσμον,
<span class="lb" data-page="18b.388" data-line="3" id="l18b.388.3"></span>ὡς ἂν βουλόμενοι τὸ πᾶν αἷμα ἐκθλίβειν, ἐφ’ ἑκατέρου τοῦ
<span class="lb" data-page="18b.388" data-line="4" id="l18b.388.4"></span>κώλου πόῤῥω τοῦ κατάγματος, οὕτω γὰρ ἔμελλεν ἀφλέγμαντον
<span class="lb" data-page="18b.388" data-line="5" id="l18b.388.5"></span>ἔσεσθαι τὸ πεπονθός.
</p>
<span class="lb rule" data-page="18b.388" data-line="6" id="l18b.388.6"></span>
          </article>

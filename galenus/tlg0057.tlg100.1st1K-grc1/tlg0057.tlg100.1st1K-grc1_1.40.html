<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.40">
<span class="pb page1" data-page="18b.391" id="p18b.391"></span>
<span class="milestone ed1page page1" data-n="5.535" data-unit="ed1page" id="ed1page.5.535"></span>
<span class="milestone ed2page page1" data-n="12.177" data-unit="ed2page" id="ed2page.12.177"></span>
<span class="lb head" data-page="18b.391" data-line="14" id="l18b.391.14"></span>
            <blockquote class="quote lemma">
<span class="lb" data-page="18b.391" data-line="15" id="l18b.391.15"></span>Ἀπολύσαντα δὲ χρὴ τριταῖον ἐόντα κατατεινάμενον καὶ
<span class="lb" data-page="18b.391" data-line="16" id="l18b.391.16"></span>διορθωσάμενον, κἢν μετρίως τὸ πρῶτον ἐτετυχήκεις ἐπιδήσας·
<span class="lb" data-page="18b.391" data-line="17" id="l18b.391.17"></span>ταύτην τὴν ἐπίδεσιν χρὴ ὀλίγῳ μᾶλλον ἢ ἐκείνην
<span class="lb" data-page="18b.391" data-line="18" id="l18b.391.18"></span>πιέσαι. βάλλεσθαι δὲ χρὴ τὰς ἀρχὰς κατὰ τὸ κάτηγμα,
<span class="lb" data-page="18b.391" data-line="19" id="l18b.391.19"></span>ὥσπερ καὶ τὸ πρότερον· ἢν μὲν τοῦτο πρότερον ἐπιδέῃς,
<span class="pb" data-page="18b.392" id="p18b.392"></span>
<span class="lb" data-page="18b.392" data-line="1" id="l18b.392.1"></span>ἐξαρείαται ἐκ τούτου οἱ ἰχῶρες ἐς τὰς ἐσχατιὰς ἔνθα καὶ
<span class="lb" data-page="18b.392" data-line="2" id="l18b.392.2"></span>ἔνθα. ἢν δέ τι ἄλλο πρότερον πιέζῃς, ἐς τοῦτο ἐξαρείαται
<span class="lb" data-page="18b.392" data-line="3" id="l18b.392.3"></span>ἐκ τοῦ πιεχθέντος, ἐς πολλὰ δ’ εὔχρηστον τὸ ξυνιέναι·
<span class="lb" data-page="18b.392" data-line="4" id="l18b.392.4"></span>οὕτως οὖν ἄρχεσθαι μὲν ἀεὶ χρὴ τὴν ἐπίδεσιν καὶ
<span class="lb" data-page="18b.392" data-line="5" id="l18b.392.5"></span>τὴν πίεσιν ἐκ τουτέου <span class="milestone ed1page" data-n="5.536" data-unit="ed1page" id="ed1page.5.536"></span>τοῦ χωρίου. τὰ δ’ ἄλλα
<span class="lb" data-page="18b.392" data-line="6" id="l18b.392.6"></span>κατὰ λόγον, ὡς ἂν προσωτέρω ἀπὸ τοῦ κατάγματος ἀγάγῃς
<span class="lb" data-page="18b.392" data-line="7" id="l18b.392.7"></span>ἐπὶ ἧσσον τὴν πίεσιν ποιέεσθαι. χαλαρὰ δὲ παντάπασιν
<span class="lb" data-page="18b.392" data-line="8" id="l18b.392.8"></span>μηδέποτε περιβάλλειν, ἀλλὰ προσπεπτωκότα. ἔπειτα
<span class="lb" data-page="18b.392" data-line="9" id="l18b.392.9"></span>δὲ πλείοσιν ὀθονίοισιν χρὴ ἐπιδεῖν ἑκάστην τῶν ἐπιδεσίων.
<span class="lb" data-page="18b.392" data-line="10" id="l18b.392.10"></span>ἐρωτώμενος δὲ φάτω ὀλίγῳ μᾶλλον οἱ πεπιέχθαι
<span class="lb" data-page="18b.392" data-line="11" id="l18b.392.11"></span>ἢ τὸ πρότερον καὶ μάλιστα φάτω κατὰ τὸ κάτηγμα· καὶ
<span class="lb" data-page="18b.392" data-line="12" id="l18b.392.12"></span>τὰ ἄλλα δὲ κατὰ λόγον καὶ ἀμφὶ τῷ οἰδήματι καὶ ἀμφὶ
<span class="lb" data-page="18b.392" data-line="13" id="l18b.392.13"></span>τῷ πονέειν καὶ ἀμφὶ τῷ ῥηίζειν κατὰ λόγον τῆς προτέρης
<span class="lb" data-page="18b.392" data-line="14" id="l18b.392.14"></span>ἐπιδέσιος γινέσθω. ἐπὴν δὲ τριταῖος ᾖ, χαλαρωτέρα
<span class="lb" data-page="18b.392" data-line="15" id="l18b.392.15"></span>οἱ δοκείτω εἶναι τὰ ἐπιδέσματα, ἔπειτα ἀπολύσαντα χρὴ
<span class="lb" data-page="18b.392" data-line="16" id="l18b.392.16"></span>αὖθις ἐπιδῆσαι ὀλίγῳ μᾶλλον πιέζοντα καὶ ἐν πᾶσι τοῖσιν
<span class="lb" data-page="18b.392" data-line="17" id="l18b.392.17"></span>ὀθονίοισιν οἷσί περ ἤμελλεν ἐπιδεῖσθαι καὶ ἔπειτα
<span class="lb" data-page="18b.392" data-line="18" id="l18b.392.18"></span>πάντα αὐτὸν ταῦτα καταλαβέτω, ἅπερ καὶ ἐν τῇσι πρώτῃσι
<span class="lb" data-page="18b.392" data-line="19" id="l18b.392.19"></span>περιόδοισιν τῶν ἐπιδεσίων.
</blockquote>
<span class="lb rule" data-page="18b.392" data-line="20" id="l18b.392.20"></span>
            <span class="pb" data-page="18b.393" id="p18b.393"></span>
            <p>
<span class="lb" data-page="18b.393" data-line="1" id="l18b.393.1"></span><span class="milestone ed2page" data-n="12.178" data-unit="ed2page" id="ed2page.12.178"></span>Ἐν μὲν τῇ πρώτῃ τῶν ἡμερῶν εἰ ὅσον προσήκει
<span class="lb" data-page="18b.393" data-line="2" id="l18b.393.2"></span>πιέζειν οὐ πιέσομεν ὀδυνωμένου τοῦ κάμνοντος ἐπὶ τῇ
<span class="lb" data-page="18b.393" data-line="3" id="l18b.393.3"></span>πληγῇ, πάντων δὲ καλῶς γεγενημένων ἐν τῇ τρίτῃ τῶν
<span class="lb" data-page="18b.393" data-line="4" id="l18b.393.4"></span>ἡμερῶν ἀνωδυνώτερον ἔχοντες τὸν ἄνθρωπον αὐξήσομεν τὴν
<span class="lb" data-page="18b.393" data-line="5" id="l18b.393.5"></span>τάσιν, οὐ μὴν οὐδὲ νῦν, εἰς ὅσον ἡ διάθεσις ἀπαιτεῖ. τοῦτο
<span class="lb" data-page="18b.393" data-line="6" id="l18b.393.6"></span>γὰρ ἐὰν ὀρθῶς πάντα γένηται, κατὰ δὲ τὴν πέμπτην ἡμέραν
<span class="lb" data-page="18b.393" data-line="7" id="l18b.393.7"></span>ὑπάρξει, διὸ καὶ τοῖς ὀθονίος πλείστοις χρῆσθαι τηνικαῦτα
<span class="lb" data-page="18b.393" data-line="8" id="l18b.393.8"></span>καὶ τῇ τάσει τελεωτάτῃ μεμνημένων ἡμῶν, ὡς ἁπάντων
<span class="lb" data-page="18b.393" data-line="9" id="l18b.393.9"></span>τῇ προσηκούσῃ τάξει γιγνομένων ὁ λόγος οὗτος αὐτῷ
<span class="lb" data-page="18b.393" data-line="10" id="l18b.393.10"></span>περαίνεται, ὡς εἴ γε διὰ τὸ πλημμεληθὲν ἐν τῷ μεταξὺ μηδέπω
<span class="lb" data-page="18b.393" data-line="11" id="l18b.393.11"></span>τελέως ἀφλέγμαντος ἡ χεὶρ εἴη τῇ πέμπτῃ τῶν ἡμερῶν,
<span class="lb" data-page="18b.393" data-line="12" id="l18b.393.12"></span>οὐδ’ ἡμεῖς χρησόμεθα τοῖς ὀθονίοις πᾶσιν. ἡ μὲν
<span class="lb" data-page="18b.393" data-line="13" id="l18b.393.13"></span>γὰρ ἀσφάλεια τῆς τῶν κατεαγότων ἐπιδέσεως καὶ τοῦ πλήθους
<span class="lb" data-page="18b.393" data-line="14" id="l18b.393.14"></span>τῶν ὀθονίων, ὡς αὐτὸς ἔφη γίγνεται. μάλιστα δ’
<span class="lb" data-page="18b.393" data-line="15" id="l18b.393.15"></span>αὐτῇ χρώμεθα κατ’ ἐκεῖνον τὸν καιρὸν, ἐν ᾧ προσεσταλμένον
<span class="lb" data-page="18b.393" data-line="16" id="l18b.393.16"></span>μὲν ἱκανῶς φαίνεται τὸ περὶ τὸ κάταγμα χωρίον, αὐτὸ
<span class="lb" data-page="18b.393" data-line="17" id="l18b.393.17"></span>δὲ τὸ συντετριμμένον ὀστοῦν χαλαρὸν καὶ εὐπαράγωγον εἰς
<span class="lb" data-page="18b.393" data-line="18" id="l18b.393.18"></span>κατόρθωσιν. ἐὰν οὖν ποτε συμβῇ μὴ γενέσθαι τοῦτο κατὰ
<span class="lb" data-page="18b.393" data-line="19" id="l18b.393.19"></span>τὴν πέμπτην ἡμέραν, ἀναμενοῦμεν ἑτέραν περίοδον λύσεως
<span class="pb" data-page="18b.394" id="p18b.394"></span>
<span class="lb" data-page="18b.394" data-line="1" id="l18b.394.1"></span>εἰς τὴν ἑτέραν ἑβδόμην ἀφικνουμένην δηλονότι. διὰ τρίτης
<span class="lb" data-page="18b.394" data-line="2" id="l18b.394.2"></span>γὰρ ἀξιοῖ λύειν καὶ μετεπιδεῖν, ἄχρις ἂν εἰς νάρθηκας ἐμβάλλῃ
<span class="lb" data-page="18b.394" data-line="3" id="l18b.394.3"></span>τὸ κάταγμα χάριν τοῦ καταντλεῖν ὕδατι θερμῷ κενώσεως
<span class="lb" data-page="18b.394" data-line="4" id="l18b.394.4"></span>ἕνεκα τῶν ἐν τῷ κατεαγότι μορίῳ χυμῶν, ὅσοι λεπτοὶ
<span class="lb" data-page="18b.394" data-line="5" id="l18b.394.5"></span>καὶ ὀῤῥώδεις εἰσὶ διαπνέεσθαι δεόμενοι. ἅμα δὲ καὶ παρηγορητικὸν
<span class="lb" data-page="18b.394" data-line="6" id="l18b.394.6"></span>ὀδύνης τοῦτο καὶ κνήσεως ἰατικὸν, ὡς ὅταν γε
<span class="lb" data-page="18b.394" data-line="7" id="l18b.394.7"></span>μήτε κνήσεως αἰσθάνηται μήτε ὀδύνης ὁ ἄνθρωπος ἅπαντά
<span class="lb" data-page="18b.394" data-line="8" id="l18b.394.8"></span>τε τὰ λελεγμένα σημεῖα τοῦ περαίνεσθαι καλῶς τὰ περὶ
<span class="lb" data-page="18b.394" data-line="9" id="l18b.394.9"></span>τὸ κάταγμα φαίνηται, κἂν διὰ τετάρτης λύσῃς, οὐδὲν βλάψεις
<span class="lb" data-page="18b.394" data-line="10" id="l18b.394.10"></span>καὶ μάλιστα χειμῶνος, ἔτι δὲ μᾶλλον ἀνθρώπους
<span class="lb" data-page="18b.394" data-line="11" id="l18b.394.11"></span>ἀγροίκους ἀλουτεῖν εἰθισμένους τὰ πολλά. τοὺς δὲ καθ’
<span class="lb" data-page="18b.394" data-line="12" id="l18b.394.12"></span>ἑκάστην ἡμέραν εἰωθότας λούεσθαι καὶ μᾶλλον εἰ δὶς τοῦτο
<span class="lb" data-page="18b.394" data-line="13" id="l18b.394.13"></span>ποιεῖν, οὐ χρὴ διὰ μακροῦ λούειν, ἔτι δὲ μᾶλλον εἰ καὶ μαλακόσαρκοι
<span class="lb" data-page="18b.394" data-line="14" id="l18b.394.14"></span>φύσει τύχοιεν εἶναι.
</p>
<span class="lb rule" data-page="18b.394" data-line="15" id="l18b.394.15"></span>
          </article>

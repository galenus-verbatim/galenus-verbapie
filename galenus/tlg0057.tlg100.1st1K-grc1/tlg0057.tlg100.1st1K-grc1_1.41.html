<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.41">
<span class="pb page1" data-page="18b.394" id="p18b.394"></span>
<span class="milestone ed1page page1" data-n="5.536" data-unit="ed1page" id="ed1page.5.536"></span>
<span class="milestone ed2page page1" data-n="12.178" data-unit="ed2page" id="ed2page.12.178"></span>
<span class="lb head" data-page="18b.394" data-line="16" id="l18b.394.16"></span>
            <blockquote class="quote lemma">
<span class="lb" data-page="18b.394" data-line="17" id="l18b.394.17"></span>Ἐπὴν δὲ τριταῖος γένηται, ἑβδομαῖος δὲ ἀπὸ τῆς πρώτης
<span class="lb" data-page="18b.394" data-line="18" id="l18b.394.18"></span>ἐπιδέσιος, ἢν ὀρθῶς ἐπιδέηται, τὸ μὲν οἴδημα ἐν ἄκρῃ τῇ
<span class="pb" data-page="18b.395" id="p18b.395"></span>
<span class="lb" data-page="18b.395" data-line="1" id="l18b.395.1"></span>χειρὶ ἔσται, οὐδὲ τοῦτο λίην μέγα. τὸ δ’ ἐπιδεόμενον
<span class="lb" data-page="18b.395" data-line="2" id="l18b.395.2"></span>χωρίον ἐν πάσῃσι τῇσιν ἐπιδέσεσιν ἐπὶ τὸ λεπτότερον
<span class="lb" data-page="18b.395" data-line="3" id="l18b.395.3"></span>καὶ ἰσχνότερον εὑρεθήσεται. ἐν δὲ τῇ ἑβδόμῃ καὶ πάνυ
<span class="lb" data-page="18b.395" data-line="4" id="l18b.395.4"></span>λεπτὸν καὶ τὰ ὀστέα τὰ κατεηγότα ἐπὶ μᾶλλον κινεύμενα
<span class="lb" data-page="18b.395" data-line="5" id="l18b.395.5"></span>καὶ εὐπαράγωγα ἐς κατόρθωσιν. καὶ ἢν ᾖ ταῦτα τοιαῦτα,
<span class="lb" data-page="18b.395" data-line="6" id="l18b.395.6"></span>κατορθωσάμενον χρὴ ἐπιδῆσαι ὡς ἐς νάρθηκας, ὀλίγῳ
<span class="lb" data-page="18b.395" data-line="7" id="l18b.395.7"></span>μᾶλλον πιέσαντας ἢ τὸ πρότερον, ἢν μὴ πόνος τις πλείων
<span class="lb" data-page="18b.395" data-line="8" id="l18b.395.8"></span>ᾖ ἀπὸ τοῦ οἰδήματος τοῦ ἐν ἄκρῃ τῇ χειρί. ἐπὴν δ’
<span class="lb" data-page="18b.395" data-line="9" id="l18b.395.9"></span>ἐπιδήσῃς τοῖσιν ὀθονίοισι τοὺς νάρθηκας περιθεῖναι χρὴ
<span class="lb" data-page="18b.395" data-line="10" id="l18b.395.10"></span>καὶ περιλαβεῖν ἐν τοῖσι δεσμοῖσιν ὡς χαλαρωτάτοισιν,
<span class="lb" data-page="18b.395" data-line="11" id="l18b.395.11"></span>ὁκόσον ἠρεμέειν ὥστε μηδὲν ξυμβάλλεσθαι ἐς τὴν πίεσιν
<span class="lb" data-page="18b.395" data-line="12" id="l18b.395.12"></span>τῆς χειρὸς τὴν τῶν ναρθήκων πρόσθεσιν. μετὰ δὲ ταῦτα
<span class="lb" data-page="18b.395" data-line="13" id="l18b.395.13"></span>ὅ τε πόνος αἵ τε ῥᾳστῶναι αἱ αὐταὶ γινέσθωσαν, αἵπερ καὶ
<span class="lb" data-page="18b.395" data-line="14" id="l18b.395.14"></span>ἐν τῇσι πρώτῃσι περιόδοισι τῶν ἐπιδεσίων. ἐπὴν δὲ
<span class="lb" data-page="18b.395" data-line="15" id="l18b.395.15"></span>τριταῖος ἐὼν φῇ χαλαρὸν εἶναι, τότ’ <span class="milestone ed2page" data-n="12.179" data-unit="ed2page" id="ed2page.12.179"></span>ἔπειτα χρὴ
<span class="lb" data-page="18b.395" data-line="16" id="l18b.395.16"></span>τοὺς νάρθηκας ἐρείσασθαι, μάλιστα μὲν κατὰ τὸ κάτηγμα,
<span class="lb" data-page="18b.395" data-line="17" id="l18b.395.17"></span>ἀτὰρ καὶ τἄλλα κατὰ λόγον, εἴπερ καὶ ἡ ἐπίδεσις ἐχάλα
<span class="lb" data-page="18b.395" data-line="18" id="l18b.395.18"></span>μᾶλλον ἢ ἐπίεζε. παχύτατον δὲ χρὴ εἶναι τὸν νάρθηκα,
<span class="lb" data-page="18b.395" data-line="19" id="l18b.395.19"></span>ᾗ ἐξέστη τὸ κάτηγμα, μὴ μὲν πολλῷ. ἐπιτηδεύειν
<span class="pb" data-page="18b.396" id="p18b.396"></span>
<span class="lb" data-page="18b.396" data-line="1" id="l18b.396.1"></span>δὲ χρὴ μάλιστα μὲν κατ’ ἰθυωρίην τοῦ μεγάλου δακτύλου,
<span class="lb" data-page="18b.396" data-line="2" id="l18b.396.2"></span>ὡς μὴ κείσεται ὁ νάρθηξ, ἀλλὰ τῇ ἢ τῇ, μηδὲ κατὰ
<span class="lb" data-page="18b.396" data-line="3" id="l18b.396.3"></span>τὴν τοῦ σμικροῦ δακτύλου ἰθυωρίην, ᾗ τὸ ὀστέον ὑπερέχειν
<span class="lb" data-page="18b.396" data-line="4" id="l18b.396.4"></span>ἐν τῷ καρπῷ, ἀλλὰ τῇ ἢ τῇ. ἢν δὲ ἄρα πρὸς τὸ
<span class="lb" data-page="18b.396" data-line="5" id="l18b.396.5"></span>κάτηγμα ξυμφέρει κεῖσθαι κατὰ ταῦτά τινας τῶν ναρθήκων
<span class="lb" data-page="18b.396" data-line="6" id="l18b.396.6"></span>βραχυτέρους αὐτοὺς χρὴ τῶν ἄλλων ποιέειν, ὡς
<span class="lb" data-page="18b.396" data-line="7" id="l18b.396.7"></span>μὴ ἐξικνέωνται πρὸς τὰ ὀστέα τὰ ὑπερέχοντα παρὰ τὸν
<span class="lb" data-page="18b.396" data-line="8" id="l18b.396.8"></span>καρπὸν, κίνδυνος γὰρ ἑλκώσιος καὶ νεύρων ψιλώσιος. χρὴ
<span class="lb" data-page="18b.396" data-line="9" id="l18b.396.9"></span>δὲ διὰ τρίτης ἐρείδειν τοῖσι νάρθηξιν πάνυ ἡσυχῇ οὕτω
<span class="lb" data-page="18b.396" data-line="10" id="l18b.396.10"></span>τῇ γνώμῃ ἔχοντας, ὡς οἱ νάρθηκας φυλακῆς εἵνεκα τῆς
<span class="lb" data-page="18b.396" data-line="11" id="l18b.396.11"></span>ἐπιδέσιος προσκέωνται, ἀλλ’ οὐ τῆς πιέσιος εἵνεκεν ἐπιδέωνται.
<span class="lb" data-page="18b.396" data-line="12" id="l18b.396.12"></span>ἢν μὲν οὖν εὖ εἰδῇς ὅτι ἱκανῶς τὰ ὀστέα ἀπίθυνται
<span class="lb" data-page="18b.396" data-line="13" id="l18b.396.13"></span>ἐν τῇσι προτέρῃσιν ἐπιδέσεσιν καὶ μήτε κνησμοί
<span class="lb" data-page="18b.396" data-line="14" id="l18b.396.14"></span>τινες λυπέωσι μήτε τις ἕλκωσις μηδεμία ὑποπτεύηται
<span class="lb" data-page="18b.396" data-line="15" id="l18b.396.15"></span>εἶναι, ἐᾷν χρὴ ἐπιδεδέσθαι ἐν τοῖσι νάρθηξιν, ἔστ’ ἂν
<span class="lb" data-page="18b.396" data-line="16" id="l18b.396.16"></span>ὑπὲρ εἴκοσιν ἡμέρας γίνηται· ἐν τριήκοντα δὲ μάλιστα
<span class="lb" data-page="18b.396" data-line="17" id="l18b.396.17"></span><span class="milestone ed1page" data-n="5.537" data-unit="ed1page" id="ed1page.5.537"></span>τῇσι ξυμπάσῃσι κρατύνεται ὀστέα τὰ ἐν τῷ πήχει
<span class="lb" data-page="18b.396" data-line="18" id="l18b.396.18"></span>τὸ ἐπίπαν.
</blockquote>
<span class="lb rule" data-page="18b.396" data-line="19" id="l18b.396.19"></span>
            <span class="pb" data-page="18b.397" id="p18b.397"></span>
            <p>
<span class="lb" data-page="18b.397" data-line="1" id="l18b.397.1"></span>Εἰ τοιοῦτον ἐδυνάμεθα ποιῆσαι τὸ κατεαγὸς ἐν τῇ
<span class="lb" data-page="18b.397" data-line="2" id="l18b.397.2"></span>τρίτῃ τῶν ἡμερῶν, ὁποῖον εἰς τὰ πολλὰ κατὰ τὴν ἑβδόμην
<span class="lb" data-page="18b.397" data-line="3" id="l18b.397.3"></span>γίνεται, τοὺς νάρθηκας ἀναγκαῖον περιεβάλλομεν. ἐπεὶ δὲ,
<span class="lb" data-page="18b.397" data-line="4" id="l18b.397.4"></span>ὡς εἶπεν αὐτὸς, ἐν τῇ ζ΄ πάνυ λεπτὸν φαίνηται, δι’ οὖ ῥήματος
<span class="lb" data-page="18b.397" data-line="5" id="l18b.397.5"></span>ἐδήλωσε τὸ καὶ τῆς ὑγιεινῆς αὐτὸ καταστάσεως ὡς
<span class="lb" data-page="18b.397" data-line="6" id="l18b.397.6"></span>εἶχε πρότερον ἰσχνότερον γίγνεσθαι, διὰ τοῦτο κατ’ αὐτὴν
<span class="lb" data-page="18b.397" data-line="7" id="l18b.397.7"></span>τὴν ἡμέραν αὐτῷ περιτίθησι τοὺς νάρθηκας ἐπιμελέστατα
<span class="lb" data-page="18b.397" data-line="8" id="l18b.397.8"></span>δηλονότι διαπλάσας νῦν τὸ κῶλον, ὡς ἂν καὶ τῶν ὀστῶν
<span class="lb" data-page="18b.397" data-line="9" id="l18b.397.9"></span>μὲν χαλαρῶν. εἰ δὲ χρεία τῶν ναρθήκων ἐστὶν, ἥπερ δὴ
<span class="lb" data-page="18b.397" data-line="10" id="l18b.397.10"></span>καὶ τῶν σπληνῶν ἔμπροσθεν εἴρηται, κρατεῖσθαι τὸ κατεαγὸς
<span class="lb" data-page="18b.397" data-line="11" id="l18b.397.11"></span>ὀστοῦν. ἐπεὶ δὲ συμφῦναι πρὸς ἑαυτὸ καθάπερ ἡ σὰρξ
<span class="lb" data-page="18b.397" data-line="12" id="l18b.397.12"></span>οὐ δύναται διὰ τὴν φυσικὴν ξηρότητα, οἷον δεσμός τις ὢν
<span class="lb" data-page="18b.397" data-line="13" id="l18b.397.13"></span>ὁ πῶρος αὐτῶν γίγνεται περιφυόμενος τοῖς χείλεσι τοῦ κατάγματος.
<span class="lb" data-page="18b.397" data-line="14" id="l18b.397.14"></span>ἡ γένεσις δ’ αὐτῷ τὸ ἐξ αὐτοῦ τοῦ συντριβέντος
<span class="lb" data-page="18b.397" data-line="15" id="l18b.397.15"></span>ὀστοῦ τῆς τροφῆς περίττωμα· καὶ ὅταν γε μὴ καλῶς
<span class="lb" data-page="18b.397" data-line="16" id="l18b.397.16"></span>ὁ κάμνων ᾖ διαιτώμενος ἢ καὶ πληθωρικὸς ὑπάρχων, πολὺ
<span class="lb" data-page="18b.397" data-line="17" id="l18b.397.17"></span>τοῦτο τὸ περίττωμα, ὃ προχεόμενον ὅλους διαβρέχει τοὺς
<span class="lb" data-page="18b.397" data-line="18" id="l18b.397.18"></span>ἐπιδέσμους αἵματι παχεῖ παραπλήσιον. ὅσον οὖν αὐτοῦ
<span class="lb" data-page="18b.397" data-line="19" id="l18b.397.19"></span>κατὰ τὴν ἔγχυσιν ἐπὶ τοῖς χείλεσι τῶν τοῦ κατεαγότος ὀστοῦ ﻿
<span class="pb" data-page="18b.398" id="p18b.398"></span>
<span class="lb" data-page="18b.398" data-line="1" id="l18b.398.1"></span>μερῶν ἐπιπαγῇ, τοῦτο τῷ χρόνῳ μεταβαλλόμενον ὑπ’ αὐτοῦ
<span class="lb" data-page="18b.398" data-line="2" id="l18b.398.2"></span>τοῦ ψαύοντος ὀστοῦ παραπλήσιον αὐτῷ γίγνεται καὶ
<span class="lb" data-page="18b.398" data-line="3" id="l18b.398.3"></span>καλεῖται πῶρος. ἐὰν οὖν σείηται καὶ διακινῆται τὰ χείλη
<span class="lb" data-page="18b.398" data-line="4" id="l18b.398.4"></span>τοῦ κατάγματος, ἥ τε πίεσις αὐτοῦ κωλυθήσεται καὶ διὰ
<span class="lb" data-page="18b.398" data-line="5" id="l18b.398.5"></span>τοῦτο καί ἡ τοῖ κατάγματος πώρωσίς γε καὶ γένεσις. ὁποῖον
<span class="lb" data-page="18b.398" data-line="6" id="l18b.398.6"></span>γάρ τι τοῖς ἑνουμένοις ξύλοις ἐστὶν ἡ κόλλη, τοιοῦτον τοῖς
<span class="lb" data-page="18b.398" data-line="7" id="l18b.398.7"></span>συντριβομένοις ὀστοῖς ὁ πῶρος. εἰκότως οὖν ἡσυχίας ἀκριβῶς
<span class="lb" data-page="18b.398" data-line="8" id="l18b.398.8"></span>δεῖται τὰ διὰ πώρου κολλώμενα κατάγματα· σεισθεὶς
<span class="lb" data-page="18b.398" data-line="9" id="l18b.398.9"></span>γὰρ ὁ πηγνύμενος πῶρος διαλύεται παραπλησίως τῇ τὰ
<span class="lb" data-page="18b.398" data-line="10" id="l18b.398.10"></span>ξύλα συναγούσῃ κόλλῃ καὶ τῷ πηγνυμένῳ γάλακτι. ταύτην
<span class="lb" data-page="18b.398" data-line="11" id="l18b.398.11"></span>οὖν αὐτῷ τὴν ἡσυχίαν ἥ τ’ ἀκριβεστέρα πίεσις ἐκ τῶν ἐπιδέσμων
<span class="lb" data-page="18b.398" data-line="12" id="l18b.398.12"></span>καὶ ἡ τῶν ταῦτα κρατούντων ἔξωθεν γίγνεται. κρατεῖ
<span class="lb" data-page="18b.398" data-line="13" id="l18b.398.13"></span>δ’ αὐτὰ τό τε πλῆθος τῶν ὀθονίων καὶ οἱ νάρθηκες.
<span class="lb" data-page="18b.398" data-line="14" id="l18b.398.14"></span>τὰ δ’ ἐφεξῆς ἅπαντά εἰσι σαφῆ τοῖς προσέχουσι τὸν νοῦν·
<span class="lb" data-page="18b.398" data-line="15" id="l18b.398.15"></span>κελεύει γὰρ εἵ πού <span class="milestone ed2page" data-n="12.180" data-unit="ed2page" id="ed2page.12.180"></span>τι χαλαρὸν γίγνοιτο τῆς δέσεως
<span class="lb" data-page="18b.398" data-line="16" id="l18b.398.16"></span>ἐπισφίγγειν διὰ τρίτης τοὺς νάρθηκας, οὐ μέντοι λύειν ὅλην
<span class="lb" data-page="18b.398" data-line="17" id="l18b.398.17"></span>τὴν ἐπίδεσιν, εἰ μὴ κνησιῶν ὁ ἄνθρωπος τύχῃ σφοδρῶς ἢ
<span class="lb" data-page="18b.398" data-line="18" id="l18b.398.18"></span>καὶ τινα ἕλκωσιν ὑποπτεύοιμεν. ἡ δ’ αἰτία τοῦ κατ’ ἀρχὰς
<span class="lb" data-page="18b.398" data-line="19" id="l18b.398.19"></span>μὲν μᾶλλον, ὕστερον δ’ ἧττον κνησιᾷν ἡ κένωσίς ἐστι τοῦ
<span class="pb" data-page="18b.399" id="p18b.399"></span>
<span class="lb" data-page="18b.399" data-line="1" id="l18b.399.1"></span>πεπονθότος μορίου· κνησιῶσι γὰρ ὑπὸ τῶν ἐξερχομένων
<span class="lb" data-page="18b.399" data-line="2" id="l18b.399.2"></span>περιττωμάτων ἀτμωδῶν, δακνόμενοι μετρίως, ὡς ὅταν γε
<span class="lb" data-page="18b.399" data-line="3" id="l18b.399.3"></span>σφοδρῶς δάκνωνται μετ’ ὀδύνης αὐτοῖς ἤδη τὸ κνησιᾷν
<span class="lb" data-page="18b.399" data-line="4" id="l18b.399.4"></span>ὑπάρχειν. ὅταν οὖν κενὸν μόριον, ἢ οὐδὲν γεννᾷ περίττωμα
<span class="lb" data-page="18b.399" data-line="5" id="l18b.399.5"></span>τοιοῦτον ἢ παντάπασιν ἐλάχιστον.
</p>
<span class="lb rule" data-page="18b.399" data-line="6" id="l18b.399.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.42">
<span class="pb page1" data-page="18b.399" id="p18b.399"></span>
<span class="milestone ed1page page1" data-n="5.537" data-unit="ed1page" id="ed1page.5.537"></span>
<span class="milestone ed2page page1" data-n="12.180" data-unit="ed2page" id="ed2page.12.180"></span>
<span class="lb head" data-page="18b.399" data-line="7" id="l18b.399.7"></span>
            <blockquote class="quote lemma">
<span class="lb" data-page="18b.399" data-line="8" id="l18b.399.8"></span>Ἀτρεκὲς δὲ οὐδέν· μάλα γάρ τε καὶ φύσις φύσιος καὶ
<span class="lb" data-page="18b.399" data-line="9" id="l18b.399.9"></span>ἡλικίη ἡλικίης διαφέρει.
</blockquote>
<span class="lb rule" data-page="18b.399" data-line="10" id="l18b.399.10"></span>
            <p>
<span class="lb" data-page="18b.399" data-line="11" id="l18b.399.11"></span>Οὐχ ἁπλῶς εἰπὼν ἡλικίαν ἡλικίας διαφέρειν, ἀλλὰ
<span class="lb" data-page="18b.399" data-line="12" id="l18b.399.12"></span>προσθεὶς τὸν σύνδεσμον ἐπιδείκνυται καὶ ἄλλας αἰτίας εἶναι,
<span class="lb" data-page="18b.399" data-line="13" id="l18b.399.13"></span>δι’ ἃς οὐ πάντα τὰ τοῦ πήχεως κατάγματα τριάκονθ’ ἡμέρας
<span class="lb" data-page="18b.399" data-line="14" id="l18b.399.14"></span>κρατύνεται, τινὰ δὲ ἦττον· ἀλλ’ ἔστιν ἥ τε τοῦ ἔτους
<span class="lb" data-page="18b.399" data-line="15" id="l18b.399.15"></span>ὥρα καὶ χώρα καὶ φύσις τοῦ θεραπευομένου σώματος, ἥ τε
<span class="lb" data-page="18b.399" data-line="16" id="l18b.399.16"></span>τοῦ ἔτους κατάστασις αὐτοῦ καὶ δίαιτα καὶ ὁ τρόπος τῆς
<span class="lb" data-page="18b.399" data-line="17" id="l18b.399.17"></span>δέσεως. θᾶττον γὰρ κρατύνεται, τουτέστιν ἀσφαλῶς πωροῦται
<span class="lb" data-page="18b.399" data-line="18" id="l18b.399.18"></span>διά τε τὴν ὕλην ἑξῆς ὁ πῶρος γίγνεται συμμέτρως
<span class="pb" data-page="18b.400" id="p18b.400"></span>
<span class="lb" data-page="18b.400" data-line="1" id="l18b.400.1"></span>ἔχουσαν ἐν ποσότητί τε καὶ ποιότητι καὶ διὰ τὴν ῥώμην
<span class="lb" data-page="18b.400" data-line="2" id="l18b.400.2"></span>τῆς πηγνυούσης αὐτὴν δυνάμεως. εἰς χρόνον δὲ ἐκπίπτει
<span class="lb" data-page="18b.400" data-line="3" id="l18b.400.3"></span>πλείονα διά τε τὴν ἔνδειαν τῆς ὕλης· ὃ γάρ ἐν ἐλάττονι
<span class="lb" data-page="18b.400" data-line="4" id="l18b.400.4"></span>χρόνῳ δι’ εὐπορίας τῆς ὅλης αἱ δυνάμεις ἐργάζονται, τοῦτ’
<span class="lb" data-page="18b.400" data-line="5" id="l18b.400.5"></span>ἐν πλείονι δι’ ἀπορίαν. ἔστι δ’ ὅτε καὶ διὰ πλῆθος ἄμετρον.
<span class="lb" data-page="18b.400" data-line="6" id="l18b.400.6"></span>ἀποκλύζεται γὰρ ὁ πηγνύμενος πῶρος ὑπὸ τῆς ἐπιῤῥεούσης
<span class="lb" data-page="18b.400" data-line="7" id="l18b.400.7"></span>ἔνδοθεν ὑγρότητος, ὅταν ᾖ πολλή τε ἅμα καὶ συνεχής·
<span class="lb" data-page="18b.400" data-line="8" id="l18b.400.8"></span>ἔστι δὲ τὸ μὲν πάχος τῆς ὕλης ἐπιτηδειότερον εἰς τὸ
<span class="lb" data-page="18b.400" data-line="9" id="l18b.400.9"></span>παγῆναί τε καὶ γενέσθαι πῶρον. ἡ δ’ ὑγρότης ὅταν ὑδατώδης
<span class="lb" data-page="18b.400" data-line="10" id="l18b.400.10"></span>ἐστὶ καὶ λεπτὴ καὶ τὴν σύστασιν ἀνεπιτήδειος εἰς
<span class="lb" data-page="18b.400" data-line="11" id="l18b.400.11"></span>πώρου σύστασιν. ὅτι δὲ ἡ δύναμις ἡ μέν ἰσχυρὰ θᾶττον
<span class="lb" data-page="18b.400" data-line="12" id="l18b.400.12"></span>ἐργάζεται τὸ ἑαυτῆς ἔργον, ἡ δὲ ἀσθενεστέρα βραδύτερον
<span class="lb" data-page="18b.400" data-line="13" id="l18b.400.13"></span>οὐδὲ λόγου δεῖται. διὰ ταῦτα μὲν ἐν διαφόροις χρόνοις αἱ
<span class="lb" data-page="18b.400" data-line="14" id="l18b.400.14"></span>πωρώσεις γίγνονται τοῖς συντετριμμένοις ὀστοῖς, αὐτὰ δὲ
<span class="lb" data-page="18b.400" data-line="15" id="l18b.400.15"></span>ταῦτα τὰ νῦν λεγόμενα διὰ τὰς ἔμπροσθεν εἰρημένας αἰτίας
<span class="lb" data-page="18b.400" data-line="16" id="l18b.400.16"></span>ὑπαλλάττεται· καὶ γὰρ πλείων καὶ ἐλάττων ὕλη καὶ
<span class="lb" data-page="18b.400" data-line="17" id="l18b.400.17"></span>παχυτέρα καὶ λεπτοτέρα γίγνεται διά τε τὴν ἐξ ἀρχῆς
<span class="lb" data-page="18b.400" data-line="18" id="l18b.400.18"></span>ἑκάστου κρᾶσιν καὶ διὰ τὴν ἐπίκτητον, ἐν ᾧ θεραπεύεται
<span class="lb" data-page="18b.400" data-line="19" id="l18b.400.19"></span>χρόνῳ κατάγμασιν, ἔτι τε δίαιταν ἣν διαιτῶνται καὶ τρόπον
<span class="pb" data-page="18b.401" id="p18b.401"></span>
<span class="lb" data-page="18b.401" data-line="1" id="l18b.401.1"></span>ἐπιδέσεως ἣν ἐπιδοῦνται, τήν θ’ ἡλικίαν καὶ τὴν ὥραν καὶ
<span class="lb" data-page="18b.401" data-line="2" id="l18b.401.2"></span>τὴν χώραν, ἔξ ὧν ἁπάντων καὶ ἡ δύναμις ἤτοι γ’ ἀσθενὴς
<span class="lb" data-page="18b.401" data-line="3" id="l18b.401.3"></span>ἢ ἰσχυροτέρα γίγνεται.
</p>
<span class="lb rule" data-page="18b.401" data-line="4" id="l18b.401.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.43">
<span class="pb page1" data-page="18b.401" id="p18b.401"></span>
<span class="milestone ed1page page1" data-n="5.537" data-unit="ed1page" id="ed1page.5.537"></span>
<span class="milestone ed2page page1" data-n="12.180" data-unit="ed2page" id="ed2page.12.180"></span>
<span class="lb head" data-page="18b.401" data-line="5" id="l18b.401.5"></span>
            <blockquote class="quote lemma">
<span class="lb" data-page="18b.401" data-line="6" id="l18b.401.6"></span>Ἐπὴν δὲ λύσῃς, ὕδωρ θερμὸν καταχέαι χρὴ καὶ μετεπιδῆσαι
<span class="lb" data-page="18b.401" data-line="7" id="l18b.401.7"></span>ἧσσον μὲν ὀλίγῳ πιέσαντα ἢ τὸ πρόσθεν, ἐλάσσοσι
<span class="lb" data-page="18b.401" data-line="8" id="l18b.401.8"></span>δὲ τοῖσιν ὀθονίοισιν ἢ τὸ πρότερον, καὶ ἔπειτα διὰ τρίτης
<span class="lb" data-page="18b.401" data-line="9" id="l18b.401.9"></span>ἡμέρης λύσαντα ἐπιδεῖν, ἐπὶ μὲν ἧσσον πιέζοντα, ἐπὶ
<span class="lb" data-page="18b.401" data-line="10" id="l18b.401.10"></span>δὲ ἐλάσσοσι τοῖσιν ὀθονίοισιν.
</blockquote>
<span class="lb rule" data-page="18b.401" data-line="11" id="l18b.401.11"></span>
            <p>
<span class="lb" data-page="18b.401" data-line="12" id="l18b.401.12"></span>Ηὔξησεν ἀπ’ ἀρχῆς καὶ πλῆθος τῶν ὀθονίων καὶ τὴν
<span class="lb" data-page="18b.401" data-line="13" id="l18b.401.13"></span>πίεσιν ἄχρι τῆς τῶν ναρθήκων <span class="milestone ed2page" data-n="12.181" data-unit="ed2page" id="ed2page.12.181"></span>ἐπιδέσεως. ἐκείνους
<span class="lb" data-page="18b.401" data-line="14" id="l18b.401.14"></span>δὲ ἐπιθεὶς κατὰ τὴν ζ΄ ἡμέραν ἄλυτον ἐφύλαξε τὸ κῶλον
<span class="lb" data-page="18b.401" data-line="15" id="l18b.401.15"></span>ἄχρι τῆς κ΄, οἷον κρηπῖδα βεβαίαν βάλλεσθαι βουλόμενος τῆ
<span class="lb" data-page="18b.401" data-line="16" id="l18b.401.16"></span>πωρώσει. γιγνομένης δ’ αὐτῆς οὐκέτ’ ἐν ἡσυχίᾳ παντελῶς
<span class="lb" data-page="18b.401" data-line="17" id="l18b.401.17"></span>φυλάττει τὸ κάταγμα· προσήκει γὰρ ἀνατρέφειν τὸν πῶρον,
<span class="lb" data-page="18b.401" data-line="18" id="l18b.401.18"></span>ὅταν ἀσφαλῶς ῥιζωθῇ, τὸ δ’ ἀνατρέφειν γίγνεται τῇ χορηγίᾳ
<span class="pb" data-page="18b.402" id="p18b.402"></span>
<span class="lb" data-page="18b.402" data-line="1" id="l18b.402.1"></span>τῆς ὕλης, ἣν ὥσπερ ἀποστρέψαμεν ἐξ ἀρχῆς ἀπὸ τοῦ
<span class="lb" data-page="18b.402" data-line="2" id="l18b.402.2"></span>πεπονθότος εἰς ἕτερα μόρια τοῦ σώματος, οὕτω νῦν χρὴ
<span class="lb" data-page="18b.402" data-line="3" id="l18b.402.3"></span>προσκαλεῖσθαι καταχέοντας ὕδωρ θερμόν· καὶ ἐν αὐτῇ τῇ
<span class="lb" data-page="18b.402" data-line="4" id="l18b.402.4"></span>ἀρχῇ παντάπασιν αὐτὴν ἐκωλύομεν ἐπὶ τὸ πεπονθὸς ἔρχεσθαι,
<span class="lb" data-page="18b.402" data-line="5" id="l18b.402.5"></span>τῷ πλήθει τῶν ὀθονίων καὶ τῇ πιέσει αὐτὴν νῦν οὐ
<span class="lb" data-page="18b.402" data-line="6" id="l18b.402.6"></span>προσήκει κωλύειν ἐπιῤῥεῖν ἀφαιροῦντας κατὰ βραχὺ τῶν
<span class="lb" data-page="18b.402" data-line="7" id="l18b.402.7"></span>ὀθονίων, ἅμα τῷ καὶ τὴν πίεσιν κωλύειν.
</p>
<span class="lb rule" data-page="18b.402" data-line="8" id="l18b.402.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.45">
<span class="pb page1" data-page="18b.403" id="p18b.403"></span>
<span class="milestone ed1page page1" data-n="5.537" data-unit="ed1page" id="ed1page.5.537"></span>
<span class="milestone ed2page page1" data-n="12.181" data-unit="ed2page" id="ed2page.12.181"></span>
<span class="lb head" data-page="18b.403" data-line="9" id="l18b.403.9"></span>
            <blockquote class="quote lemma">
<span class="lb" data-page="18b.403" data-line="10" id="l18b.403.10"></span>Δίαιτα δὲ τουτέοισιν οἷσιν ἂν μὴ ἕλκεα ἔξ ἀρχῆς γένηται
<span class="lb" data-page="18b.403" data-line="11" id="l18b.403.11"></span>ἢ ὀστέα ἔξω ἐξίσχει, ἀρκέει <span class="milestone ed1page" data-n="5.538" data-unit="ed1page" id="ed1page.5.538"></span>ὑποφαύλη, ἐνδεέστερον
<span class="lb" data-page="18b.403" data-line="12" id="l18b.403.12"></span>δὲ χρὴ διαιτᾷν ἄχρι ἡμερέων δέκα, ἅτε ἤδη καὶ
<span class="lb" data-page="18b.403" data-line="13" id="l18b.403.13"></span>ἐλινύοντας.
</blockquote>
<span class="lb rule" data-page="18b.403" data-line="14" id="l18b.403.14"></span>
            <p>
<span class="lb" data-page="18b.403" data-line="15" id="l18b.403.15"></span>Τὸ φαῦλον οἱ παλαιοὶ σχεδὸν ἅπαντες εἰώθασι πολλάκις
<span class="lb" data-page="18b.403" data-line="16" id="l18b.403.16"></span>ἀντὶ τοῦ τυχόντος καὶ ἁπλοῦ λέγειν, ᾧ τὸ ἀκριβὲς ἀντίκειται
<span class="lb" data-page="18b.403" data-line="17" id="l18b.403.17"></span>καλούμενον, ὑπὸ τῶν Ἰώνων σκεθρόν. ὥσπερ οὖν
<span class="lb" data-page="18b.403" data-line="18" id="l18b.403.18"></span>τὴν ἀκριβῆ δίαιταν ὀνομάζει σκεθρὰν, οὕτω τὴν ἐναντίαν
<span class="pb" data-page="18b.404" id="p18b.404"></span>
<span class="lb" data-page="18b.404" data-line="1" id="l18b.404.1"></span>αὐτῇ φαύλην. καὶ κατὰ τοῦτο καὶ νῦν τὴν μετρίως ὑποφαύλην
<span class="lb" data-page="18b.404" data-line="2" id="l18b.404.2"></span>ἐκάλεσεν, ἥτις ἐστὶν ἡ μεταξὺ τῆς ἁπλῆς φαύλης
<span class="lb" data-page="18b.404" data-line="3" id="l18b.404.3"></span>καὶ τῆς ἀκριβοῦς. ἀκριβεῖ μὲν οὖν διαίτῃ διαιτᾷ τοὺς ἐξ
<span class="lb" data-page="18b.404" data-line="4" id="l18b.404.4"></span>ἀρχῆς ἔχοντας μεθ’ ἕλκους τὸ κάταγμα, καὶ μάλιστα εἰ προκύπτει
<span class="lb" data-page="18b.404" data-line="5" id="l18b.404.5"></span>τοῦ δέρματος ἔξω τοῦ συντριβέντος ὀστοῦ. ἁπλῇ δὲ,
<span class="lb" data-page="18b.404" data-line="6" id="l18b.404.6"></span>τουτέστι τῇ ἐπιτυχούσῃ, τοὺς ἐν ἀκινδύνῳ καθεστῶτας.
<span class="lb" data-page="18b.404" data-line="7" id="l18b.404.7"></span>ὑποφαύλῃ δὲ καὶ μέσῃ τοὺς κάταγμα ἔχοντας ἐν ταῖς πρώταις
<span class="lb" data-page="18b.404" data-line="8" id="l18b.404.8"></span>ἡμέραις διαιτᾷ. τὸν δ’ ὅρον τῶν πρώτων ἡμερῶν
<span class="lb" data-page="18b.404" data-line="9" id="l18b.404.9"></span>ἐποιήσατο τὴν ι΄, οὐχ ὡς <span class="milestone ed2page" data-n="12.182" data-unit="ed2page" id="ed2page.12.182"></span>οὐδέποτ’ ἂν πρωϊαίτερον
<span class="lb" data-page="18b.404" data-line="10" id="l18b.404.10"></span>ἢ ὀψιαίτερον εὐλόγως ἡμῶν παραλλαξάντων τὴν δίαιταν,
<span class="lb" data-page="18b.404" data-line="11" id="l18b.404.11"></span>ἀλλ’ ὡς ἐπὶ πολὺ συμβαῖνον οὕτως. διὰ τοῦτο δὲ μέσῃ
<span class="lb" data-page="18b.404" data-line="12" id="l18b.404.12"></span>χρῆται διαίτῃ, διότι μήτε κίνδυνος μέγας ἐστὶν ὡς ἐπὶ τῶν
<span class="lb" data-page="18b.404" data-line="13" id="l18b.404.13"></span>γυμνωθέντων ὀστῶν μήθ’ οὕτως ἀκίνδυνος ἡ διάθεσις, ὡς ἐπὶ
<span class="lb" data-page="18b.404" data-line="14" id="l18b.404.14"></span>τῶν ἕλκος ἐχόντων ἁπλοῦν ἐν σαρκώδει μορίῳ χωρὶς ὀστοῦ
<span class="lb" data-page="18b.404" data-line="15" id="l18b.404.15"></span>πάθους. τοῖς μέσως οὖν ἔχουσι τῶν ἀκινδύνων τε καὶ κινδυνωδῶν
<span class="lb" data-page="18b.404" data-line="16" id="l18b.404.16"></span>μέσην εἰκότως ὁρίζει καὶ δίαιταν ἄλλως τε καὶ
<span class="lb" data-page="18b.404" data-line="17" id="l18b.404.17"></span>ὅτι μέχρι τῆς ι΄ ἡμέρας οἱ συντετριμμένοι τὴν χεῖρα τελέως
<span class="lb" data-page="18b.404" data-line="18" id="l18b.404.18"></span>ἀργοῦσιν, ὅπερ ἑλινύειν οἱ Ἴωνες ὀνομάζουσιν. εὔλογον
<span class="pb" data-page="18b.405" id="p18b.405"></span>
<span class="lb" data-page="18b.405" data-line="1" id="l18b.405.1"></span>δ’ ἐστὶ τῶν κινουμένων τοὺς ἡσυχάζοντας ἀκριβέστερον
<span class="lb" data-page="18b.405" data-line="2" id="l18b.405.2"></span>διαιτᾶσθαι. μετὰ τὴν ι΄ οὖν τῶν πλείστων περιεχομένων
<span class="lb" data-page="18b.405" data-line="3" id="l18b.405.3"></span>ἀνειλημμένης τῆς χειρὸς εἰκότως ἄχρι τῆς ἡμέρας ἐκείνης
<span class="lb" data-page="18b.405" data-line="4" id="l18b.405.4"></span>μέσον εἶδος διαίτης συμβουλεύει παραλαμβάνειν, ἤδη δὲ
<span class="lb" data-page="18b.405" data-line="5" id="l18b.405.5"></span>καὶ ἐλινύοντας. ὡς τὰ πολλὰ μὲν ἐπὶ χρόνου τάττουσι τὸ
<span class="lb" data-page="18b.405" data-line="6" id="l18b.405.6"></span>ἤδη, λέγουσι δ’ αὐτὸ κἀν τοῖς περί τινων πίστευσιν, ὡς εἴ
<span class="lb" data-page="18b.405" data-line="7" id="l18b.405.7"></span>τις οὕτως εἶπεν, ἀλλὰ καὶ διὰ τόδε πιστευτέον τῷδε καὶ
<span class="lb" data-page="18b.405" data-line="8" id="l18b.405.8"></span>ποιητέον τόδε· καθ’ ὃ καὶ νῦν ὁ Ἱπποκράτης φαίνεται κεχρημένος,
<span class="lb" data-page="18b.405" data-line="9" id="l18b.405.9"></span>ἵν’ ὁ λόγος ᾖ τοιοῦτος, διαίτῃ μετρίῳ χρηστέον
<span class="lb" data-page="18b.405" data-line="10" id="l18b.405.10"></span>ἄχρι τῆς δεκάτης ἡμέρας, διά τε τὰ ἄλλα καὶ ἤδη διότι
<span class="lb" data-page="18b.405" data-line="11" id="l18b.405.11"></span>παντάπασιν ἡσυχάζει κατὰ τοῦτον τὸν χρόνον.
</p>
<span class="lb rule" data-page="18b.405" data-line="12" id="l18b.405.12"></span>
          </article>

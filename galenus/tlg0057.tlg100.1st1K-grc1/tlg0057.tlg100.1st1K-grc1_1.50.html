<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.50">
<span class="pb page1" data-page="18b.408" id="p18b.408"></span>
<span class="milestone ed1page page1" data-n="5.538" data-unit="ed1page" id="ed1page.5.538"></span>
<span class="milestone ed2page page1" data-n="12.183" data-unit="ed2page" id="ed2page.12.183"></span>
<span class="lb head" data-page="18b.408" data-line="1" id="l18b.408.1"></span>
            <blockquote class="quote lemma">
<span class="lb" data-page="18b.408" data-line="2" id="l18b.408.2"></span>Ἔτι δὲ τάδε χρὴ προσξυνιέναι ἐν τούτῳ τῷ ἁπλῷ τρόπῳ,
<span class="lb" data-page="18b.408" data-line="3" id="l18b.408.3"></span>ἃ οὐ κάρτα ἐπιμελέονται οἱ ἰητροὶ, καίτοι πᾶσαν μελέτην
<span class="lb" data-page="18b.408" data-line="4" id="l18b.408.4"></span>καὶ πᾶσαν ἐπίδεσιν οἷά τε διαφθείρειν ἐστὶ μὴ ὀρθῶς
<span class="lb" data-page="18b.408" data-line="5" id="l18b.408.5"></span>ποιεύμενα.
</blockquote>
<span class="lb rule" data-page="18b.408" data-line="6" id="l18b.408.6"></span>
            <p>
<span class="lb" data-page="18b.408" data-line="7" id="l18b.408.7"></span>Ἁπλοῦν τὸν τρόπον ὀνομάζει κατάγματός τε καὶ ἐξαρθρήματος,
<span class="lb" data-page="18b.408" data-line="8" id="l18b.408.8"></span>ἐφ’ οὗ μήθ’ ἕλκος ἐγένετο μήτ’ ὀστοῦν ἐγυμνώθη
<span class="lb" data-page="18b.408" data-line="9" id="l18b.408.9"></span>μήτ’ αὐτὸ τὸ κατεαγὸς ὀστοῦν πολυειδῶς συνετρίβη,
<span class="lb" data-page="18b.408" data-line="10" id="l18b.408.10"></span>ὅνπερ δὴ τρόπον κατάγματος οἱ νεώτεροι προσαγορεύουσιν
<span class="lb" data-page="18b.408" data-line="11" id="l18b.408.11"></span>ἀλφιτηδὸν, ὥσθ’ ἕκαστον μὲν, ὡς εἶπον, οὐχ ἁπλοῦν εἶναι,
<span class="lb" data-page="18b.408" data-line="12" id="l18b.408.12"></span>μόνον δ’ ἁπλοῦν ἐκεῖνο ἐφ’ οὗ μηδὲν ἄλλο προσεγένετο τῷ
<span class="lb" data-page="18b.408" data-line="13" id="l18b.408.13"></span>κατάγματι σύμπτωμα, οὕτως δ’ ὅτι χρῆται τῷ ὀνόματι
<span class="lb" data-page="18b.408" data-line="14" id="l18b.408.14"></span>σαφῶς ἐνδείκνυται κατ’ αὐτὸ τοῦτο βιβλίον, οὐ μετὰ ταῦτα
<span class="lb" data-page="18b.408" data-line="15" id="l18b.408.15"></span>πάνυ πολλὰ γράφων ἰδίως. εἰ δ’ ἂν τὰ ὀστέα κατέαγεν
<span class="lb" data-page="18b.408" data-line="16" id="l18b.408.16"></span>ἁπλῷ τρόπῳ τοῦ κατάγματος τὸ ἁμάρτημα γίγνεται μικρὸν
<span class="lb" data-page="18b.408" data-line="17" id="l18b.408.17"></span>μὲν τῇ φαντασίᾳ, τῷ γε μὴν πάντ’ ἀκριβῶς ἀθροῦντι μέγιστον
<span class="lb" data-page="18b.408" data-line="18" id="l18b.408.18"></span>δὴ τῇ δυνάμει. διαφθείρεται γοῦν ἡ ἔμπροσθεν ἐπιμέλεια
<span class="pb" data-page="18b.409" id="p18b.409"></span>
<span class="lb" data-page="18b.409" data-line="1" id="l18b.409.1"></span>πᾶσα παροφθέντος αὐτοῦ, καὶ τοῦτό τί ποτ’ ἐστὶν
<span class="lb" data-page="18b.409" data-line="2" id="l18b.409.2"></span>ἐφεξῆς σε διδάξει. γράφεται δὲ καὶ ἑτέρως ἡ αὐτὴ λέξις
<span class="lb" data-page="18b.409" data-line="3" id="l18b.409.3"></span>ὡδί πως, καίτοι πᾶσα μελέτη καὶ πᾶσα ἐπίδεσις οἵα τε
<span class="lb" data-page="18b.409" data-line="4" id="l18b.409.4"></span>διαφθείρεσθαί ἐστι μὴ ὀρθῶς ποιευμένη, ἵνα τὴν ἐπιμέλειαν
<span class="lb" data-page="18b.409" data-line="5" id="l18b.409.5"></span>αὐτὴν, ὅταν κατά τι πλημμεληθῇ, φαίνηται μεμφομένη
<span class="lb" data-page="18b.409" data-line="6" id="l18b.409.6"></span>ὡς ἱκανὴν διαφθεῖραι τὰ περὶ τὸ πεπονθὸς μέρος ὀρθῶς
<span class="lb" data-page="18b.409" data-line="7" id="l18b.409.7"></span>κεχρισμένα.
</p>
<span class="lb rule" data-page="18b.409" data-line="8" id="l18b.409.8"></span>
          </article>

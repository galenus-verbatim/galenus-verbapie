<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.51">
<span class="pb page1" data-page="18b.409" id="p18b.409"></span>
<span class="milestone ed1page page1" data-n="5.538" data-unit="ed1page" id="ed1page.5.538"></span>
<span class="milestone ed2page page1" data-n="12.183" data-unit="ed2page" id="ed2page.12.183"></span>
<span class="lb head" data-page="18b.409" data-line="9" id="l18b.409.9"></span>
            <blockquote class="quote lemma">
<span class="lb" data-page="18b.409" data-line="10" id="l18b.409.10"></span>Ἢν γὰρ τὰ μὲν ὀστέα ἄμφω καταγῇ ἢ τὸ κάτω μοῦνον, ὁ
<span class="lb" data-page="18b.409" data-line="11" id="l18b.409.11"></span>δὲ ἐπιδεδεμένος ἐν ταινίῃ τινὶ τὴν χεῖρα ἔχῃ ἀναλελαμμένος,
<span class="lb" data-page="18b.409" data-line="12" id="l18b.409.12"></span>τυγχάνῃ δὲ ἡ ταινίη κατὰ τὸ κάτηγμα πλείστη
<span class="lb" data-page="18b.409" data-line="13" id="l18b.409.13"></span>ἐοῦσα, ἔνθεν δὲ καὶ ἔνθεν ἡ χεὶρ ἀπαιωρέηται, τοῦτο
<span class="lb" data-page="18b.409" data-line="14" id="l18b.409.14"></span>ἀνάγκη τὸ ὀστέον εὑρεθῆναι διεστραμμένον ἔχοντα πρὸς
<span class="lb" data-page="18b.409" data-line="15" id="l18b.409.15"></span>τὸ ἄνω μέρος.
</blockquote>
<span class="lb rule" data-page="18b.409" data-line="16" id="l18b.409.16"></span>
            <p>
<span class="lb" data-page="18b.409" data-line="17" id="l18b.409.17"></span><span class="milestone ed2page" data-n="12.184" data-unit="ed2page" id="ed2page.12.184"></span>Ἀξιοῖ σε προσεπιβλέπειν ἀκριβῶς ὁποία τις
<span class="lb" data-page="18b.409" data-line="18" id="l18b.409.18"></span>ἡ ἀνάλυσις ἔσται τῆς ὅλης χειρὸς, ὅταν ἤδη περιέρχηται
<span class="lb" data-page="18b.409" data-line="19" id="l18b.409.19"></span>καὶ μηκέτι κατακείμενος ὁ ἄνθρωπος ᾖ, τουτέστι μετὰ τὴν
<span class="pb" data-page="18b.410" id="p18b.410"></span>
<span class="lb" data-page="18b.410" data-line="1" id="l18b.410.1"></span>δεκάτην ἡμέραν. ἔμπροσθεν μὲν γὰρ ὡς τὸ πολὺ κατέκειτο
<span class="lb" data-page="18b.410" data-line="2" id="l18b.410.2"></span>τῆς χειρὸς ἀποκειμένης σχηματισμὸν ἔμπροσθεν ἔμαθες,
<span class="lb" data-page="18b.410" data-line="3" id="l18b.410.3"></span>ὑψηλότερον δὲ ἐχούσης ἔμβραχύ τὸ ἄκρον αὐτῆς. ὁπότε
<span class="lb" data-page="18b.410" data-line="4" id="l18b.410.4"></span>δὲ ἤδη περιέρχηται, καθάπερ εἴθισται γίγνεσθαι, τοῦ τραχήλου
<span class="lb" data-page="18b.410" data-line="5" id="l18b.410.5"></span>ταινίαν ἐξαμμένου οὕτω πλατεῖαν, ὡς ὅλον ἐπ’ αὐτῇ
<span class="lb" data-page="18b.410" data-line="6" id="l18b.410.6"></span><span class="milestone ed1page" data-n="5.539" data-unit="ed1page" id="ed1page.5.539"></span>ὀχεῖσθαι τὸν πῆχυν τὴν ταινίαν τινὰ περιβάλλειν,
<span class="lb" data-page="18b.410" data-line="7" id="l18b.410.7"></span>ἀλλ’ ὁμαλῶς ἀποτείνειν ἅπαντι τῷ πήχει, μηδὲν ἑαυτοῦ ὄντι
<span class="lb" data-page="18b.410" data-line="8" id="l18b.410.8"></span>μέρος ἀστήρικτον, ἀφ’ οὗ τῷ συμφύτῳ μέρει ῥέπον τὸ τοῦ
<span class="lb" data-page="18b.410" data-line="9" id="l18b.410.9"></span>πήχεος ὀστοῦν κυρτωθήσεται πρὸς τὸ κάτω καὶ διαστραφήσεται.
<span class="lb" data-page="18b.410" data-line="10" id="l18b.410.10"></span>πρὶν μὲν γὰρ παθεῖν συνεχὲς ὅλον ὑπῆρχε, διαφθαρείσης
<span class="lb" data-page="18b.410" data-line="11" id="l18b.410.11"></span>δ’ αὐτοῦ τῆς ἑνώσεως, ἡνίκα συνετρίβη, δύναται τότε
<span class="lb" data-page="18b.410" data-line="12" id="l18b.410.12"></span>τὸ μὲν ἕτερον τῶν μερῶν αὐτῶν στηρίζεσθαι κατὰ τῆς
<span class="lb" data-page="18b.410" data-line="13" id="l18b.410.13"></span>ὑποτεταμένης ταινίας, τὸ δ’ ἕτερον ἅτε μηκέτι συνεχὲς
<span class="lb" data-page="18b.410" data-line="14" id="l18b.410.14"></span>ὂν ἐκείνῳ ῥέπον εἰς τὸ κάτω διαστρέφεσθαι. δύναται δὲ
<span class="lb" data-page="18b.410" data-line="15" id="l18b.410.15"></span>καὶ αὐτῶν μέρος ἐνίοτε διὰ τὸ μοχθηρῶς ὑποτετάσθαι τὴν
<span class="lb" data-page="18b.410" data-line="16" id="l18b.410.16"></span>ταινίαν, τὸ μὲν ἕτερον πέρας ὑπ’ αὐτῆς ὀχούμενον ὑψηλὸν
<span class="lb" data-page="18b.410" data-line="17" id="l18b.410.17"></span>διαμένειν, τὸ δ’ ἕτερον ὑποῤῥέον κάτω διαστρέφεσθαι
<span class="lb" data-page="18b.410" data-line="18" id="l18b.410.18"></span>ταύτῃ. κατὰ τέτταρας οὖν τρόπους ἡ ταινία μοχθηρῶς
<span class="pb" data-page="18b.411" id="p18b.411"></span>
<span class="lb" data-page="18b.411" data-line="1" id="l18b.411.1"></span>ὑποβλήσεται τῷ πήχει, πρῶτον μὲν ἐπειδὰν ἐπ’ αὐτῆς μόνης
<span class="lb" data-page="18b.411" data-line="2" id="l18b.411.2"></span>ὀχῆται τὸ κατεαγὸς αὐτὸ, τὸ δὲ ἑκατέρωθεν αἰωρῆται.
<span class="lb" data-page="18b.411" data-line="3" id="l18b.411.3"></span>δεύτερον δὲ ὅταν ἐστηριγμένων ἀκριβῶς τῶν περάτων τοῦ
<span class="lb" data-page="18b.411" data-line="4" id="l18b.411.4"></span>πήχεος τῇ ταινίᾳ, τοῦ τε ἄνω πρὸς τῷ ἀγκῶνι καὶ τοῦ κάτω
<span class="lb" data-page="18b.411" data-line="5" id="l18b.411.5"></span>πρὸς τῷ καρπῷ τὸ μέσον ἀστήρικτον ᾖ. τρίτον δὲ καὶ
<span class="lb" data-page="18b.411" data-line="6" id="l18b.411.6"></span>τέταρτον ποτὲ μὲν τῶν πρόσω τοῦ πήχεος μόνον ἀνεχομένων
<span class="lb" data-page="18b.411" data-line="7" id="l18b.411.7"></span>ὑπὸ τῆς ταινίας, ποτὲ δὲ τῶν ὀπίσω μόνων τούτων
<span class="lb" data-page="18b.411" data-line="8" id="l18b.411.8"></span>τῶν τεττάρων τρόπων τοὺς δύο μὲν ἔγραψεν, οἵπερ καὶ μάλιστα
<span class="lb" data-page="18b.411" data-line="9" id="l18b.411.9"></span>διαστρέφουσι τὸ κῶλον, τοὺς δύο δὲ παρέλιπε καὶ
<span class="lb" data-page="18b.411" data-line="10" id="l18b.411.10"></span>τοῖς ῥηθεῖσι συνεπινοεῖσθαι δυναμένους. ὧν δ’ οὖν εἶπεν
<span class="lb" data-page="18b.411" data-line="11" id="l18b.411.11"></span>ὁ ἕτερος ἐν τῇ προκειμένῃ νῦν ἡμῖν διδάσκεται λέξει, καθ’
<span class="lb" data-page="18b.411" data-line="12" id="l18b.411.12"></span>ἣν ἀξιοῖ πρῶτον μὲν ἐπὶ τῶν ἤτοι ἀμφότερα τὰ ὀστέα τοῦ
<span class="lb" data-page="18b.411" data-line="13" id="l18b.411.13"></span>πήχεος καταγέντων ἢ τὸ κάτωθεν ὅπερ ἰδίως ὀνομάζεται
<span class="lb" data-page="18b.411" data-line="14" id="l18b.411.14"></span>πῆχυς ἀκούειν ἡμᾶς τῶν λεγομένων· ἀλλὰ τοῦτο μὲν κοινὸν
<span class="lb" data-page="18b.411" data-line="15" id="l18b.411.15"></span>ἀμφοτέρων τῶν τρόπων, ὑπὲρ ὧν ποιήσεται τὸν λόγον, ἴδιον
<span class="lb" data-page="18b.411" data-line="16" id="l18b.411.16"></span>δ’ ἑκατέρου τοῦ μὲν προτέρου τοῦ νῦν διδασκομένου τὴν
<span class="lb" data-page="18b.411" data-line="17" id="l18b.411.17"></span>ὑποβεβλημένην τῷ πήχει ταινίαν στενωτέραν οὖσαν ὡς ὑποτείνεσθαι
<span class="lb" data-page="18b.411" data-line="18" id="l18b.411.18"></span>μὴ δύνασθαι παντὶ τῷ κώλῳ, μόνον ὀχεῖν ἐφ’
<span class="lb" data-page="18b.411" data-line="19" id="l18b.411.19"></span>ἑαυτῷ τὸ κάταγμα, τοῦ δὲ δευτέρου πάλιν ὡς μόνον τὸ
<span class="pb" data-page="18b.412" id="p18b.412"></span>
<span class="lb" data-page="18b.412" data-line="1" id="l18b.412.1"></span>κατεαγὸς ἀστήρικτον αἰωρεῖσθαι τῶν ἑκατέρωθεν ἀνειλημμένων.
<span class="lb" data-page="18b.412" data-line="2" id="l18b.412.2"></span>διαστρέφεσθαι δέ φησι κατὰ μὲν τὸν πρότερον ἄνω
<span class="lb" data-page="18b.412" data-line="3" id="l18b.412.3"></span>τὴν χεῖρα, κατὰ δὲ τὸν δεύτερον τρόπον κάτω διὰ τῆς ἐφεξῆς
<span class="lb" data-page="18b.412" data-line="4" id="l18b.412.4"></span>διδάσκει ῥήσεως. ὅτι δὲ κατὰ τὸν πρότερον ἄνω διὰ
<span class="lb" data-page="18b.412" data-line="5" id="l18b.412.5"></span>τήνδε, βασταζομένου γὰρ ὑπὸ τῆς ταινίας τοῦ κατεαγότος
<span class="lb" data-page="18b.412" data-line="6" id="l18b.412.6"></span>μέρους τῆς χειρὸς, ἑκατέρωθεν δὲ τῶν ἄλλων ῥεπόντων
<span class="lb" data-page="18b.412" data-line="7" id="l18b.412.7"></span>κάτω διὰ τὸ μηδεμίαν ἔχειν ἕδραν ἀσφαλῆ, συμβήσεται
<span class="lb" data-page="18b.412" data-line="8" id="l18b.412.8"></span>πωρωθῆναι τὸ πρὸς τῆς ταινίας ὀχούμενον ὑψηλότερον. ἐν
<span class="lb" data-page="18b.412" data-line="9" id="l18b.412.9"></span>ᾧ δ’ ἂν σχήματι πωρωθῇ τὸ κῶλον, ἐκεῖνο φυλάττει τοῦ
<span class="lb" data-page="18b.412" data-line="10" id="l18b.412.10"></span>λοιποῦ χρόνου παντὸς, ὥστε πολλάκις ἡμᾶς ἀναγκάζεσθαι
<span class="lb" data-page="18b.412" data-line="11" id="l18b.412.11"></span>πάλιν ἐπ’ ἀρχὴν ἄγειν τὰ οὕτω διαστραφέντα κατατείνοντας
<span class="lb" data-page="18b.412" data-line="12" id="l18b.412.12"></span>μὲν τὸ κῶλον, ἐργασαμένους δ’ αὖθις αὐτὸ τὸ ἐξ ἀρχῆς
<span class="lb" data-page="18b.412" data-line="13" id="l18b.412.13"></span>κάταγμα, περὶ οὗ καὶ πρόσθεν εἶπον, ὡς δ’ οὐδ’ ὅλως
<span class="lb" data-page="18b.412" data-line="14" id="l18b.412.14"></span>μὲν ἑνοῦται, συνδιαιτᾶται δ’ ὑπὸ τοῦ περιφύντος αὐτοῦ
<span class="lb" data-page="18b.412" data-line="15" id="l18b.412.15"></span>πώρου. τοῦτον οὖν ἐν τῇ κατατάσει διασπάσαντες αὖθις ἐν
<span class="lb" data-page="18b.412" data-line="16" id="l18b.412.16"></span>τῷ προσήκοντι σχήματι τὴν πώρωσιν ἐργασόμεθα τοῦ κατάγματος.
<span class="lb" data-page="18b.412" data-line="17" id="l18b.412.17"></span>ὅτι δ’ οὐχ ἑνοῦται πάντως τὰ συντριβόμενα τῶν
<span class="lb" data-page="18b.412" data-line="18" id="l18b.412.18"></span>ὀστῶν ἔνεστί σοι θεάσασθαι κἀπὶ τῶν ἄλλων ζώων. καὶ ﻿
<span class="pb" data-page="18b.413" id="p18b.413"></span>
<span class="lb" data-page="18b.413" data-line="1" id="l18b.413.1"></span>γὰρ ὑῶν ἡμέρων ἀγρίων τε καὶ <span class="milestone ed2page" data-n="12.185" data-unit="ed2page" id="ed2page.12.185"></span>βοῶν, αἰγῶν τε καὶ
<span class="lb" data-page="18b.413" data-line="2" id="l18b.413.2"></span>προβάτων, ἔτι τε ἀλεκτρυόνων καὶ ἀλεκτρυονίδων, ἐάν ποθ’
<span class="lb" data-page="18b.413" data-line="3" id="l18b.413.3"></span>εὕρῃς ἐπὶ συντρίμματι πεπωρωμένων ὀστοῦν, εὑρήσεις δὲ
<span class="lb" data-page="18b.413" data-line="4" id="l18b.413.4"></span>πολλὰ, καθάπερ καὶ ἡμεῖς εὕρομεν, ἐάν σοι τούτου μελέτη,
<span class="lb" data-page="18b.413" data-line="5" id="l18b.413.5"></span>πῶρον ἀποξύσας ὄψει παρακείμενα μὲν ἀλλήλοις τὰ χείλη
<span class="lb" data-page="18b.413" data-line="6" id="l18b.413.6"></span>τοῦ κατάγματος, οὐ μὴν ἡνωμένα τε καὶ συμπεφυκότα καθάπερ
<span class="lb" data-page="18b.413" data-line="7" id="l18b.413.7"></span>ἐπὶ τῶν τραυμάτων ἡ κολλωμένη σὰρξ ἑνοῦται. διὰ
<span class="lb" data-page="18b.413" data-line="8" id="l18b.413.8"></span>τί δ’ εἰ μὲν ἄμφω τὰ τοῦ πήχεος ὀστᾶ καταγῇ, ὅ τε ἴδιος
<span class="lb" data-page="18b.413" data-line="9" id="l18b.413.9"></span>ὀνομαζόμενος πῆχυς καὶ τὸ ἕτερον ὃ καλοῦσι κερκίδα συμβαίνει
<span class="lb" data-page="18b.413" data-line="10" id="l18b.413.10"></span>μεγίστην γίνεσθαι τὴν διαστροφὴν τοῦ κώλου κατὰ
<span class="lb" data-page="18b.413" data-line="11" id="l18b.413.11"></span>τὸ κάταγμα τῆς ἀναλήψεως πλημμεληθείσης. εἰ δὲ τὸ ἕτερον
<span class="lb" data-page="18b.413" data-line="12" id="l18b.413.12"></span>μόνον τὸ τοῦ πήχεος, ἧττον. εἰ δὲ τὸ τῆς κερκίδος
<span class="lb" data-page="18b.413" data-line="13" id="l18b.413.13"></span>μόνον, οὐδ’ ὅλως γίνεσθαι διαστροφὴν ἐπὶ τῆς μοχθηρᾶς
<span class="lb" data-page="18b.413" data-line="14" id="l18b.413.14"></span>ἀναλήψεως, οὐχ ἁπλῶς εὑρήσεις ὧν αὐτὸς εἶπέ σοι μεμνημένον,
<span class="lb" data-page="18b.413" data-line="15" id="l18b.413.15"></span>φησὶν, ὅ ἐστιν ὁ πῆχυς ἀντὶ θεμελίου γίγνεται τῷ
<span class="lb" data-page="18b.413" data-line="16" id="l18b.413.16"></span>κατεαγότι καὶ κωλύει τὴν διαστροφὴν αὐτοῦ. ἄνευ μέντοι
<span class="lb" data-page="18b.413" data-line="17" id="l18b.413.17"></span>τῆς κερκίδος, ὅταν ἀπαθὴς μένῃ, συναπευθύνει μέν πως
<span class="lb" data-page="18b.413" data-line="18" id="l18b.413.18"></span>ἑαυτῷ τὸν πῆχυν, ὅταν ὀρθῶς ἐπιδεθῇ. τελέως δ’ ἀδιάστροφον
<span class="pb" data-page="18b.414" id="p18b.414"></span>
<span class="lb" data-page="18b.414" data-line="1" id="l18b.414.1"></span>οὐ δύναται φυλάξαι, πλημμεληθείσης τῆς ἀναλήψεως,
<span class="lb" data-page="18b.414" data-line="2" id="l18b.414.2"></span>ἐπειδὴ κάτωθεν ὑποτεταγμένος ὁ πῆχυς οὐδὲν ἔχει
<span class="lb" data-page="18b.414" data-line="3" id="l18b.414.3"></span>στηρίζον ἑαυτὸν, ὅτι μὴ τὴν ἐπίδεσιν.
</p>
<span class="lb rule" data-page="18b.414" data-line="4" id="l18b.414.4"></span>
          </article>

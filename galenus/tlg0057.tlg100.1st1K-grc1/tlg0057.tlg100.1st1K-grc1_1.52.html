<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.52">
<span class="pb page1" data-page="18b.414" id="p18b.414"></span>
<span class="milestone ed1page page1" data-n="5.539" data-unit="ed1page" id="ed1page.5.539"></span>
<span class="milestone ed2page page1" data-n="12.185" data-unit="ed2page" id="ed2page.12.185"></span>
<span class="lb head" data-page="18b.414" data-line="5" id="l18b.414.5"></span>
            <blockquote class="quote lemma">
<span class="lb" data-page="18b.414" data-line="6" id="l18b.414.6"></span>Ἢν δὲ κατεηγότων τῶν ὀστέων οὕτως ἄκρην τε τὴν χεῖρα
<span class="lb" data-page="18b.414" data-line="7" id="l18b.414.7"></span>ἐν τῇ ταινίῃ ἔχει καὶ παρὰ τὸν ἀγκῶνα, ὁ δὲ ἄλλος πῆχυς
<span class="lb" data-page="18b.414" data-line="8" id="l18b.414.8"></span>μὴ μετέωρος ᾖ, οὗτος εὑρεθήσεται τὸ ὀστέον ἐς τὸ
<span class="lb" data-page="18b.414" data-line="9" id="l18b.414.9"></span>κάτω μέρος διεστραμμένον ἔχων.
</blockquote>
<span class="lb rule" data-page="18b.414" data-line="10" id="l18b.414.10"></span>
            <p>
<span class="lb" data-page="18b.414" data-line="11" id="l18b.414.11"></span>Τὸν δεύτερον τρόπον ἐνταῦθα διδάσκει ὑπ’ ἐμοῦ τεττάρων
<span class="lb" data-page="18b.414" data-line="12" id="l18b.414.12"></span>ὀλίγῳ ἔμπροσθεν εἰρημένων ὑπεναντίως ἔχοντα τῷ
<span class="lb" data-page="18b.414" data-line="13" id="l18b.414.13"></span>πρώτῳ· ὑπ’ ἐκείνου μὲν γὰρ ἐπὶ τῆς ταινίας μόνον ἐβαστάζετο
<span class="lb" data-page="18b.414" data-line="14" id="l18b.414.14"></span>τὸ κάταγμα. νυνὶ δὲ τῶν ἄλλων ἁπάντων βασταζομένων
<span class="lb" data-page="18b.414" data-line="15" id="l18b.414.15"></span>μερῶν τοῦ πήχεος οὐ βαστάζεται μόνον ἐκεῖνο, καθ’ ὃ
<span class="lb" data-page="18b.414" data-line="16" id="l18b.414.16"></span>τὸ κάταγμα γέγονεν. ὥσπερ οὖν ἐπὶ τῆς ἔμπροσθεν εἰρημένης
<span class="lb" data-page="18b.414" data-line="17" id="l18b.414.17"></span>ἀναλήψεως, ἐπειδὴ τὸ μὲν ὀχούμενον ὑπὸ τῆς ταινίας
<span class="lb" data-page="18b.414" data-line="18" id="l18b.414.18"></span>τοῦ κώλου μέρος, ἔνθα τὸ κάταγμα ὑπάρχει, ὑψηλότερον ᾖ,
<span class="pb" data-page="18b.415" id="p18b.415"></span>
<span class="lb" data-page="18b.415" data-line="1" id="l18b.415.1"></span>τὸ δ’ ἄλλο πᾶν ἐφ’ ἑκατέρου ταπεινότερον εὐλόγως ἔφη διαστρέφεσθαι
<span class="lb" data-page="18b.415" data-line="2" id="l18b.415.2"></span>πρὸς τὸ ἄνω τὸν ὅλον πῆχυν. οὕτω τοίνυν,
<span class="lb" data-page="18b.415" data-line="3" id="l18b.415.3"></span>ἐπειδὴ τὸ κάταγμα μόνον οὐκ ὀχεῖται, ταπεινωθήσεται τοῦτο
<span class="lb" data-page="18b.415" data-line="4" id="l18b.415.4"></span>τὸ μέρος τοῦ κώλου μόνον ὑποῤῥέον εἰς τὸ κάτω καὶ ταύτῃ
<span class="lb" data-page="18b.415" data-line="5" id="l18b.415.5"></span>κυρτωθῆναι συμβήσεται τὸν πῆχυν καὶ διὰ τοῦτο πόῤῥωθεν
<span class="lb" data-page="18b.415" data-line="6" id="l18b.415.6"></span>τὸ διεστραμμένον εἰς τὸ κάτω φέρεσθαι. ἡ μὲν οὖν ὅλη
<span class="lb" data-page="18b.415" data-line="7" id="l18b.415.7"></span>διάνοια τῆς προκειμένης ῥήσεως εἴρηταί μοι. γραφαὶ δ’
<span class="lb" data-page="18b.415" data-line="8" id="l18b.415.8"></span>εὑρίσκονται δύο κατὰ ταῦτα ἐναντιώταται μὲν, ὡς ἄν τῳ
<span class="lb" data-page="18b.415" data-line="9" id="l18b.415.9"></span>δόξειεν αὐταῖς ταῖς φωναῖς μόναις, προσέχοντι δὲ τὸν νοῦν
<span class="lb" data-page="18b.415" data-line="10" id="l18b.415.10"></span>ὁμολογούσαις μὲν ἀλλήλαις κατὰ τὰ δηλούμενα πράγματα.
<span class="lb" data-page="18b.415" data-line="11" id="l18b.415.11"></span>μετέωρον τοίνυν πῆχυν οἱ μὲν τὸν ἀστήρικτον ἀκούουσιν
<span class="lb" data-page="18b.415" data-line="12" id="l18b.415.12"></span>ἐπὶ μόνου τοῦ ἀέρος ὀχούμενον, οἱ δὲ τοὐναντίον ἅπαν ἐπὶ
<span class="lb" data-page="18b.415" data-line="13" id="l18b.415.13"></span>τῆς ταινίας ἐστηριγμένον, ὡς τοῦ μὴ τοιούτου ῥέποντός γε
<span class="lb" data-page="18b.415" data-line="14" id="l18b.415.14"></span>κάτω καὶ δι’ αὐτὸ τοῦτο ταπεινοτέρου γιγνομένου, ὅπερ ἐστὶν
<span class="lb" data-page="18b.415" data-line="15" id="l18b.415.15"></span>ἐναντίον τῷ μετεώρῳ. εἰκότως οὖν αἱ γραφαὶ μαχόμεναι
<span class="lb" data-page="18b.415" data-line="16" id="l18b.415.16"></span>μὲν ἀλλήλαις ἐγένοντο κατὰ τὴν λέξιν, ὁμολογοῦσαι δὲ κατὰ
<span class="lb" data-page="18b.415" data-line="17" id="l18b.415.17"></span>διάνοιαν. τῆς γὰρ μετεώρου φωνῆς ἐπ’ ἐναντία σημαινόμενα
<span class="lb" data-page="18b.415" data-line="18" id="l18b.415.18"></span>πρὸς τῶν ἐξηγητῶν ἀχθείσης εἰκότως οἱ μὲν ἄνευ
<span class="pb" data-page="18b.416" id="p18b.416"></span>
<span class="lb" data-page="18b.416" data-line="1" id="l18b.416.1"></span>τῆς ἀποφάσεως ἔγραψαν, ὁ δ’ ὅλος πῆχυς μὴ μετέωρος ἢ
<span class="lb" data-page="18b.416" data-line="2" id="l18b.416.2"></span>κατὰ τὸ δοκοῦν καθ’ ἑκάτερα τῆς μετεώρου φωνῆς σημαινόμενα
<span class="lb" data-page="18b.416" data-line="3" id="l18b.416.3"></span>ἀπευθύνοντες τὴν γραφήν.
</p>
<span class="lb rule" data-page="18b.416" data-line="4" id="l18b.416.4"></span>
          </article>

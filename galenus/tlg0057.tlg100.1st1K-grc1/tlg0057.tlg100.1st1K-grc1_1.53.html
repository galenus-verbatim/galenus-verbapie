<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.53">
<span class="pb page1" data-page="18b.416" id="p18b.416"></span>
<span class="milestone ed1page page1" data-n="5.539" data-unit="ed1page" id="ed1page.5.539"></span>
<span class="milestone ed2page page1" data-n="12.185" data-unit="ed2page" id="ed2page.12.185"></span>
<span class="lb head" data-page="18b.416" data-line="5" id="l18b.416.5"></span>
            <blockquote class="quote lemma">
<span class="lb" data-page="18b.416" data-line="6" id="l18b.416.6"></span><span class="milestone ed2page" data-n="12.186" data-unit="ed2page" id="ed2page.12.186"></span>Χρὴ οὖν ἐν ταινίῃ πλάτος ἐχούσῃ μαλθακῇ τὸ πλεῖστον
<span class="lb" data-page="18b.416" data-line="7" id="l18b.416.7"></span>τοῦ πήχεος καὶ τὸν καρπὸν τῆς χειρὸς ὁμαλῶς
<span class="lb" data-page="18b.416" data-line="8" id="l18b.416.8"></span>αἰωρέεσθαι.
</blockquote>
<span class="lb rule" data-page="18b.416" data-line="9" id="l18b.416.9"></span>
            <p>
<span class="lb" data-page="18b.416" data-line="10" id="l18b.416.10"></span>Ἐν ταύτῃ τῇ ῥήσει καὶ περὶ τῶν παραλελειμμένων
<span class="lb" data-page="18b.416" data-line="11" id="l18b.416.11"></span>δυοῖν ἀναλήψεων ἐνεδείξετο. λέγω δ’ ἀναλήψεις δύο κοινὸν
<span class="lb" data-page="18b.416" data-line="12" id="l18b.416.12"></span><span class="milestone ed1page" data-n="5.540" data-unit="ed1page" id="ed1page.5.540"></span>μὲν ἐχούσας τὸ κατ’ ἄκρον τὸν πῆχυν ὑποτετάσθαι
<span class="lb" data-page="18b.416" data-line="13" id="l18b.416.13"></span>τὰς ταινίας, ἴδιον δὲ ἑκατέρας τὸ κατὰ τὸν καρπὸν
<span class="lb" data-page="18b.416" data-line="14" id="l18b.416.14"></span>μόνον ἢ κατὰ τὸν ἀγκῶνα. προειρηκὼς γὰρ ἐπὶ τῆς κατὰ
<span class="lb" data-page="18b.416" data-line="15" id="l18b.416.15"></span>τὸ σύντριμμα μόνον ὑποβεβλημμένης ταινίας ἔτι τὸ τῆς
<span class="lb" data-page="18b.416" data-line="16" id="l18b.416.16"></span>κατ’ ἄμφω τὰ πέρατα καὶ μετὰ ταῦτα γράψας τὴν νῦν
<span class="lb" data-page="18b.416" data-line="17" id="l18b.416.17"></span>προκειμένην ῥῆσιν, ἐν ᾗ κελεύει τὸ πλεῖστον τοῦ πήχεος
<span class="lb" data-page="18b.416" data-line="18" id="l18b.416.18"></span>καὶ τὸν καρπὸν ὁμαλῶς ἐστηρίχθαι κατὰ τῆς ταινίας, εὔδηλός
<span class="pb" data-page="18b.417" id="p18b.417"></span>
<span class="lb" data-page="18b.417" data-line="1" id="l18b.417.1"></span>ἐστι καὶ τὰς ὑπολοίπους δύο μεμφόμενος ἀναλήψεις
<span class="lb" data-page="18b.417" data-line="2" id="l18b.417.2"></span>οὐκ ἐχούσας ὃ κελεύει μάλιστα ἔχειν. οὐδετέρα γὰρ αὐτῶν
<span class="lb" data-page="18b.417" data-line="3" id="l18b.417.3"></span>τὸν καρπὸν ἅμα καὶ τὸ πλεῖστον τοῦ πήχεος ὁμαλῶς στηρίζει,
<span class="lb" data-page="18b.417" data-line="4" id="l18b.417.4"></span>οὐ μὴν ἥξει ἐν ταύταις ἰδίας διδασκαλίας, μάλιστα
<span class="lb" data-page="18b.417" data-line="5" id="l18b.417.5"></span>μὲν, ὡς ἔφην, ὅτι συνεπινοοῦνται ταῖς εἰρημέναις, ἔπειτα δὲ
<span class="lb" data-page="18b.417" data-line="6" id="l18b.417.6"></span>καὶ διότι μικρὰ παντάπασί τισιν ἡ ἀπ’ αὐτῶν γίγνεται
<span class="lb" data-page="18b.417" data-line="7" id="l18b.417.7"></span>βλάβη, τῆς ἐπιδέσεως ἀμέμπτως ἐχούσης· αἱ γάρ τοι προειρημέναι
<span class="lb" data-page="18b.417" data-line="8" id="l18b.417.8"></span>δύο ἀναλήψεις διὰ τοῦτ’ ἦσαν ἱκανῶς μοχθηραὶ,
<span class="lb" data-page="18b.417" data-line="9" id="l18b.417.9"></span>διότι τὸ κάταγμα τοῖς ἑκατέρωθεν αὐτοῦ μέρεσιν ἐναντίως
<span class="lb" data-page="18b.417" data-line="10" id="l18b.417.10"></span>διέκειτο, ποτὲ μὲν ἄνω μόνον ὑπὸ τῆς ταινίας ἀνασπώμενον
<span class="lb" data-page="18b.417" data-line="11" id="l18b.417.11"></span>οὐδενὸς ἄλλου μορίου κατ’ αὐτῆς ἐστηριγμένου, ποτὲ δὲ κάτω
<span class="lb" data-page="18b.417" data-line="12" id="l18b.417.12"></span>μόνον.
</p>
<span class="lb rule" data-page="18b.417" data-line="13" id="l18b.417.13"></span>
          </article>

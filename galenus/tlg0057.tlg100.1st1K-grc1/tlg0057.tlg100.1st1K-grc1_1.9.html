<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.9">
<span class="pb page1" data-page="18b.342" id="p18b.342"></span>
<span class="milestone ed1page page1" data-n="5.527" data-unit="ed1page" id="ed1page.5.527"></span>
<span class="milestone ed2page page1" data-n="12.160" data-unit="ed2page" id="ed2page.12.160"></span>
<span class="lb head" data-page="18b.342" data-line="4" id="l18b.342.4"></span>
            <blockquote class="quote lemma">
<span class="lb" data-page="18b.342" data-line="5" id="l18b.342.5"></span>Τὴν μὲν οὖν χεῖρα, περὶ οὗ ὁ λόγος, ἐδόκεέ τις καταδῆσαι
<span class="lb" data-page="18b.342" data-line="6" id="l18b.342.6"></span>καταπρηνέα ποιήσας, ὁ δ’ ἠνάγκαζεν οὕτως ἔχειν ὥσπερ
<span class="lb" data-page="18b.342" data-line="7" id="l18b.342.7"></span>οἱ τοξεύοντες, ἐπὴν τὸν ὦμον ἐμβάλλωσι, καὶ οὕτως
<span class="lb" data-page="18b.342" data-line="8" id="l18b.342.8"></span><span class="milestone ed1page" data-n="5.528" data-unit="ed1page" id="ed1page.5.528"></span>ἔχουσαν ἐπέδει, νομίζων ἑωυτῷ εἶναι τοῦτο αὐτέῃ τὸ κατὰ
<span class="lb" data-page="18b.342" data-line="9" id="l18b.342.9"></span>φύσιν καὶ μαρτύριον ἐπήγετο τά τε ὀστέα ἅπαντα τὰ ἐν
<span class="lb" data-page="18b.342" data-line="10" id="l18b.342.10"></span>τῷ πήχει, ὅτι ἰθυωρίην κατ’ ἄλληλα εἶχε τήν τε ὁμόχροιαν,
<span class="lb" data-page="18b.342" data-line="11" id="l18b.342.11"></span>ὅτι αὐτὴ καθ’ ἑωυτὴν τὴν ἰθυωρίην ἔχει. οὕτω
<span class="lb" data-page="18b.342" data-line="12" id="l18b.342.12"></span>καὶ ἐκ τοῦ ἔξωθεν μέρεος καὶ ἐκ τοῦ ἔσωθεν. οὕτω δὲ
<span class="lb" data-page="18b.342" data-line="13" id="l18b.342.13"></span>ἔφη καὶ τὰς σάρκας καὶ τὰ νεῦρα πεφυκέναι καὶ τὴν
<span class="lb" data-page="18b.342" data-line="14" id="l18b.342.14"></span>τοξικὴν ἐπήγετο μαρτύριον, ταῦτα λέγων καὶ ταῦτα ποιέων
<span class="lb" data-page="18b.342" data-line="15" id="l18b.342.15"></span>σοφὸς ἐδόκεεν εἶναι. τῶν δὲ ἄλλων τεχνέων ἐπελελήθη
<span class="lb" data-page="18b.342" data-line="16" id="l18b.342.16"></span>καὶ ὁκόσα ἰσχύϊ ἐργάζονται καὶ ὁκόσα τεχνήμασιν, οὐκ
<span class="lb" data-page="18b.342" data-line="17" id="l18b.342.17"></span>εἰδὼς ὅτι ἄλλο ἐν ἄλλῳ τὸ κατὰ φύσιν σχῆμά ἐστι καὶ ﻿
<span class="pb" data-page="18b.343" id="p18b.343"></span>
<span class="lb" data-page="18b.343" data-line="1" id="l18b.343.1"></span>ἐν τῷ αὐτέῳ ἔργῳ ἕτερα τῆς δεξιῆς χειρὸς σχήματα κατὰ
<span class="lb" data-page="18b.343" data-line="2" id="l18b.343.2"></span>φύσιν ἐστὶ καὶ ἕτερα τῆς ἀριστερῆς, ἢν οὕτω τύχῃ.
<span class="lb" data-page="18b.343" data-line="3" id="l18b.343.3"></span>ἄλλο μὲν γὰρ σχῆμα ἐν ἀκοντισμῷ κατὰ φύσιν, ἄλλο δὲ
<span class="lb" data-page="18b.343" data-line="4" id="l18b.343.4"></span>ἐν σφενδόνῃσιν, ἄλλο δὲ ἐν λιθοβολίῃσιν, ἄλλο ἐν πυγμῇ,
<span class="lb" data-page="18b.343" data-line="5" id="l18b.343.5"></span>ἄλλο ἐν τῷ ἐλιννύειν. ὁκόσας δ’ ἄν τις τέχνας εὕροι,
<span class="lb" data-page="18b.343" data-line="6" id="l18b.343.6"></span>ἐν ᾗσιν οὐ τὸ αὐτὸ σχῆμα τῶν χειρέων κατὰ φύσιν ἐστὶ
<span class="lb" data-page="18b.343" data-line="7" id="l18b.343.7"></span>καὶ ἐν ἑκάστῃ τῶν τεχνέων, ἀλλὰ πρὸς τὸ ἅρμενον, ὃ ἂν
<span class="lb" data-page="18b.343" data-line="8" id="l18b.343.8"></span>ἔχῃ ἕκαστος, καὶ πρὸς τὸ ἔργον, ὃ ἂν ἐπιτελέσασθαι θέλῃ,
<span class="lb" data-page="18b.343" data-line="9" id="l18b.343.9"></span>σχηματίζονται αἱ χεῖρες. τοξικὴν δὲ ἀσκέοντι εἰκὸς τοῦτο
<span class="lb" data-page="18b.343" data-line="10" id="l18b.343.10"></span>τὸ σχῆμα κράτιστον εἷναι τῆς ἑτέρης χειρός.
</blockquote>
<span class="lb rule" data-page="18b.343" data-line="11" id="l18b.343.11"></span>
            <p>
<span class="lb" data-page="18b.343" data-line="12" id="l18b.343.12"></span>Χρὴ καὶ τῶν τοιούτων ἅπαξ που μνημονεῦσαι, καὶ ἡμῖν
<span class="lb" data-page="18b.343" data-line="13" id="l18b.343.13"></span>οὕτως πραχθήσεται. τῶν δοξοσόφων δέ τις ἰατρῶν ἐπανορθώμενος
<span class="lb" data-page="18b.343" data-line="14" id="l18b.343.14"></span>ὡς ᾤετο τὴν προκειμένην λέξιν, ὡς οὐκ ὀρθῶς
<span class="lb" data-page="18b.343" data-line="15" id="l18b.343.15"></span>ἔχουσαν ἔγραψεν ὡδί· τὴν οὖν χεῖρα, περὶ ἧς ὁ λόγος, ἐνδεικνύμενος
<span class="lb" data-page="18b.343" data-line="16" id="l18b.343.16"></span>ἡμῖν δηλονότι τὴν ἑαυτοῦ παιδείαν, ἣν ἐπαιδεύετο
<span class="lb" data-page="18b.343" data-line="17" id="l18b.343.17"></span>παρὰ γραμματικοῖς τε καὶ ῥήτορσιν, ὡς ἀγνοεῖν τὸ
<span class="pb" data-page="18b.344" id="p18b.344"></span>
<span class="lb" data-page="18b.344" data-line="1" id="l18b.344.1"></span>συνηθέστατον εἶδος τῆς ἑρμηνείας, ἅπασι τοῖς παλαιοῖς
<span class="lb" data-page="18b.344" data-line="2" id="l18b.344.2"></span>ἐλλειπτικῶς δηλονότι γιγνόμενόν ἐστι τὸ πλῆρες, ὃ δεῖ προσυπακούειν
<span class="lb" data-page="18b.344" data-line="3" id="l18b.344.3"></span>ἡμᾶς τοιόνδε. τὴν οὖν χεῖρα, περὶ ἦς ὁ λόγος,
<span class="lb" data-page="18b.344" data-line="4" id="l18b.344.4"></span>ἣν ἔδωκέ τις καταδῆσαι πρηνέα ποιήσας· ὡς τὸ πολὺ μὲν
<span class="lb" data-page="18b.344" data-line="5" id="l18b.344.5"></span>ἐν τῷ προσήκοντι σχήματι τὴν χεῖρα παρέχουσι τοῖς ἰατροῖς
<span class="lb" data-page="18b.344" data-line="6" id="l18b.344.6"></span>οἱ ἰδιῶται, τινὲς δὲ αὐτῶν ὑπὸ περιεργίας τὸν μὲν
<span class="lb" data-page="18b.344" data-line="7" id="l18b.344.7"></span>φυσικὸν σκοπὸν ὑπερβαίνουσιν, ὅστις ᾖ, τὸ ἀνώδυνον, πρηνὲς
<span class="lb" data-page="18b.344" data-line="8" id="l18b.344.8"></span>τοῦτο εἶναι νομίζοντες βέλτιον. οὐ μὴν ὑπτίαν γέ τις
<span class="lb" data-page="18b.344" data-line="9" id="l18b.344.9"></span>ἰδιώτης ἰατρῷ παρέχει τὴν χεῖρα, πάνυ γὰρ ἀποκεχώρηκε
<span class="lb" data-page="18b.344" data-line="10" id="l18b.344.10"></span>τοῦ ἀνωδύνου τοῦτο τὸ σχῆμα. τῶν ἰατρῶν δ’ ἔνιοι δι’
<span class="lb" data-page="18b.344" data-line="11" id="l18b.344.11"></span>ἀμαθίαν ἅμα καὶ δοξοσοφίαν προσίενταί ποτ’ αὐτὸ καὶ διὰ
<span class="lb" data-page="18b.344" data-line="12" id="l18b.344.12"></span>τοῦτο παραπλησίως τοῖς τοξεύουσι τὴν ὅλην χεῖρα σχηματίζονται,
<span class="lb" data-page="18b.344" data-line="13" id="l18b.344.13"></span>οἱ μὲν ἀκριβῶς<span class="milestone ed2page" data-n="12.161" data-unit="ed2page" id="ed2page.12.161"></span> ὑπτίαν, οἱ δὲ ὀλίγου δεῖν
<span class="lb" data-page="18b.344" data-line="14" id="l18b.344.14"></span>οὕτως ἔχουσαν. ἐπεὶ δ’ οὖν ἁμαρτάνοντες οὐ κατὰ τοῦτο
<span class="lb" data-page="18b.344" data-line="15" id="l18b.344.15"></span>μόνον, ἀλλ’ ὅτι καὶ ἀποτεταμένην οὐδ’ ἢν λογισμὸς αὐτῶν
<span class="lb" data-page="18b.344" data-line="16" id="l18b.344.16"></span>ἦν ὁ Ἱπποκράτης ἔγραψε τοιῶσδε. τῶν σχηματισάντων ὅλην
<span class="lb" data-page="18b.344" data-line="17" id="l18b.344.17"></span>τὴν χεῖρα παραπλησίως τοῖς τοξεύουσι τὰ ὀστᾶ κατ’ εὐθὺ
<span class="pb" data-page="18b.345" id="p18b.345"></span>
<span class="lb" data-page="18b.345" data-line="1" id="l18b.345.1"></span>γίγνεται καὶ ὁμόχροια τῶν τῆς ὅλης χειρὸς μελῶν. ἀλλὰ
<span class="lb" data-page="18b.345" data-line="2" id="l18b.345.2"></span>ταῦτα μὲν πιθανώτατά ἐστι καὶ ἀπ’ ἀλλήλων ἐρχόμενα, τὸ
<span class="lb" data-page="18b.345" data-line="3" id="l18b.345.3"></span>δὲ καὶ τὰς σάρκας καὶ τὰ νεῦρα τοῖς ὀστοῖς ὡσαύτως ἐν
<span class="lb" data-page="18b.345" data-line="4" id="l18b.345.4"></span>τούτῳ τῷ σχήματι τὴν κατ’ εὐθὺ θέσιν ἅπασι τοῖς ἑαυτῶν
<span class="lb" data-page="18b.345" data-line="5" id="l18b.345.5"></span>μέρεσι φυλάττειν οὐκέτ’ ἀληθές. εἰ δέ γ’ ἦν οὕτως
<span class="lb" data-page="18b.345" data-line="6" id="l18b.345.6"></span>ἀληθὲς οὐκ ἀπίθανον ἂν ᾖ μόνον, ἀλλὰ καὶ βεβαιότατον
<span class="lb" data-page="18b.345" data-line="7" id="l18b.345.7"></span>γνώρισμα τοῦ κατὰ φύσιν εἶναι τὸ τοιοῦτον σχῆμα. ταῦτα
<span class="lb" data-page="18b.345" data-line="8" id="l18b.345.8"></span>μὲν οὖν ἀνεκτὰ ἔτι· τὴν δὲ τοξικὴν ἐπάγεσθαι μαρτύριον
<span class="lb" data-page="18b.345" data-line="9" id="l18b.345.9"></span>ἀνόητον ἐσχάτως ἐστὶ καὶ βέλτιον ἦν μηδ’ ὅλως αὐτὸ λελέχθαι
<span class="lb" data-page="18b.345" data-line="10" id="l18b.345.10"></span>πρὸς Ἱπποκράτους ἢ μετὰ σπουδῆς ἐλελέγχθαι. τὰ
<span class="lb" data-page="18b.345" data-line="11" id="l18b.345.11"></span>γὰρ ἐσχάτως ἠλίθια καταφρονεῖσθαι μᾶλλον ἢ ἐλέγχεσθαι
<span class="lb" data-page="18b.345" data-line="12" id="l18b.345.12"></span>προσήκει. τόν γε διὰ τῶν γραμμάτων ἔλεγχον, ὡς τόν γε
<span class="lb" data-page="18b.345" data-line="13" id="l18b.345.13"></span>κατὰ τὸν βίον, ἐπ’ αὐτῶν τῶν ἔργων οὐδ’ ἐγὼ κωλύω γίγνεσθαι,
<span class="lb" data-page="18b.345" data-line="14" id="l18b.345.14"></span>καὶ μάλισθ’ ὅταν ὁ τὰ τοιαῦτα φλυαρῶν πείσῃ
<span class="lb" data-page="18b.345" data-line="15" id="l18b.345.15"></span>τοὺς ἀκούοντας ἑαυτῷ τὴν θεραπείαν ἐπιγράψαι τοῦ κάμνοντος.
<span class="lb" data-page="18b.345" data-line="16" id="l18b.345.16"></span>συμβαίνει γε μὴν ἀντιλέγειν ἡμῖν ἐνίοτε καὶ διὰ
<span class="lb" data-page="18b.345" data-line="17" id="l18b.345.17"></span>γραμμάτων ἠλιθίαις δόξαις, ὅταν πολλοὺς ἴδωμεν ὡς ἀληθέσιν
<span class="lb" data-page="18b.345" data-line="18" id="l18b.345.18"></span>αὐταῖς πεπεισμένους, ὅπερ καὶ νῦν ὁ Ἱπποκράτης
<span class="pb" data-page="18b.346" id="p18b.346"></span>
<span class="lb" data-page="18b.346" data-line="1" id="l18b.346.1"></span>ἔπαθεν ἐπιδεικνὺς, οὐδὲν εἶναι κοινὸν ἐπιδέσει τε καὶ τοξικῇ.
<span class="lb" data-page="18b.346" data-line="2" id="l18b.346.2"></span>τὰ δὲ περὶ τῶν ὀστῶν τε καὶ τῶν νεύρων καὶ τῶν
<span class="lb" data-page="18b.346" data-line="3" id="l18b.346.3"></span>σαρκῶν τῆς εὐθύτητος, ὡς εἰ καὶ μηδένα δι’ αὐτῶν ἐλέγξειν
<span class="lb" data-page="18b.346" data-line="4" id="l18b.346.4"></span>ἔμελλε, κατὰ πρῶτον ἦν λόγον ἀναγκαῖα πρὸς τὴν τοῦ βελτίστου
<span class="lb" data-page="18b.346" data-line="5" id="l18b.346.5"></span>σχήματος εὕρεσιν, οὖ κεφάλαιόν ἐστιν ἐπιλογιστικῶς
<span class="lb" data-page="18b.346" data-line="6" id="l18b.346.6"></span>μὲν ἡ ἀνωδυνία· καὶ γὰρ τοῖς ἰδιώταις τοῦτο δῆλον·
<span class="lb" data-page="18b.346" data-line="7" id="l18b.346.7"></span>ἀναλογιστικῶς δὲ καὶ κατ’ αὐτὴν τοῦ πράγματος τὴν φύσιν
<span class="lb" data-page="18b.346" data-line="8" id="l18b.346.8"></span>ἡ τῶν μορίων εὐθύτης, ὅπερ οὐκέτ’ ἰδιώτῃ δῆλον, ἀλλὰ μόνοις
<span class="lb" data-page="18b.346" data-line="9" id="l18b.346.9"></span>τοῖς ἀνατομικοῖς. ὧν δ’ ἐφεξῆς λέγει, τὰ πλεῖστα σαφῆ
<span class="lb" data-page="18b.346" data-line="10" id="l18b.346.10"></span>τέ ἐστι καὶ οὐδ’ ἔχοντα ζητήματα, διὸ παρέρχεσθαι μὲν
<span class="lb" data-page="18b.346" data-line="11" id="l18b.346.11"></span>ἐμοὶ προσήκει τὰ τοιαῦτα πάντα, τοῖς δὲ ἀναγινώσκουσι
<span class="lb" data-page="18b.346" data-line="12" id="l18b.346.12"></span>τὸ βιβλίον ἐγχρονίζειν τε καὶ μὴ παρατρέχειν. ὁ δὲ ἠνάγκαζεν
<span class="lb" data-page="18b.346" data-line="13" id="l18b.346.13"></span>οὕτως ἔχειν, ὅκωσπερ οἱ τοξεύοντες, ἐπὴν τὸν ὦμον
<span class="lb" data-page="18b.346" data-line="14" id="l18b.346.14"></span>ἐμβάλωσιν. ἀσαφές ἐστι καὶ ἄδηλον ὅπερ εἴρηται. διὰ τοῦτό
<span class="lb" data-page="18b.346" data-line="15" id="l18b.346.15"></span>τινες ὑπέλαβον μὲν αὐτὸν οὕτως εἰρηκέναι τὴν λέξιν. ἐπειδὴ
<span class="lb" data-page="18b.346" data-line="16" id="l18b.346.16"></span>τῆς χειρὸς ἀποτεινομένης ἐμβαίνει τοῦ βραχίονος ἡ κεφαλὴ,
<span class="lb" data-page="18b.346" data-line="17" id="l18b.346.17"></span>τῇ κοιλότητι τοῦ τῆς ὠμοπλάτης αὐχένος οὐκ ἐμβεβηκυῖα,
<span class="pb" data-page="18b.347" id="p18b.347"></span>
<span class="lb" data-page="18b.347" data-line="1" id="l18b.347.1"></span>πρότερον ὁπότε καθεῖτο. παράκειται γὰρ μόνον καὶ ψαύσει
<span class="lb" data-page="18b.347" data-line="2" id="l18b.347.2"></span>τηνικαῦτα, ἅπερ αὐτὸς εἶπεν ἐν τῇδε τῇ λέξει. ὁμιλέει
<span class="lb" data-page="18b.347" data-line="3" id="l18b.347.3"></span>δὲ ὁ βραχίων τῷ κοίλῳ τῆς ὠμοπλάτης πλαγίως, ὁπότε
<span class="lb" data-page="18b.347" data-line="4" id="l18b.347.4"></span>παρὰ τὰς πλευρὰς ᾖ παρατεταμένη ἡ χείρ. ἔνιοι ἐκ μεταφορᾶς
<span class="lb" data-page="18b.347" data-line="5" id="l18b.347.5"></span>οὕτως εἰρῆσθαί φασιν ἀπὸ τῆς ἐμβολῆς τῶν νηῶν,
<span class="lb" data-page="18b.347" data-line="6" id="l18b.347.6"></span>ἃς ποιοῦνται καταδῦσαι βουλόμενοι τὰς ἐναντίας. ὅταν
<span class="lb" data-page="18b.347" data-line="7" id="l18b.347.7"></span>γὰρ ἀποσιμώσαντες τὴν πρῷραν ἐπιτηδείαν ἐργάσωνται πρὸς
<span class="lb" data-page="18b.347" data-line="8" id="l18b.347.8"></span>τὸ σφοδρῶς ἐῤῥαγεῖσαν ἐφ’ ἑτέραν εἰ καὶ μάλιστα κατὰ
<span class="lb" data-page="18b.347" data-line="9" id="l18b.347.9"></span>τὸ πλάγιον ὅλην αὐτὴν διαλῦσαί τε καὶ καταδῦσαι, παρεσκευάσθαι
<span class="lb" data-page="18b.347" data-line="10" id="l18b.347.10"></span>φασὶν ὡς εἰς ἐμβολὴν τηνικαῦτα. καὶ παρὰ
<span class="lb" data-page="18b.347" data-line="11" id="l18b.347.11"></span>τοῖς κωμικοῖς δὲ τὰ προτεινόμενα τοῦ σώματος ὡς εἰς ἐμβολὴν
<span class="lb" data-page="18b.347" data-line="12" id="l18b.347.12"></span>παρεσκευάσθαι λέγεται, καθότι καὶ ὁ Ἀριστοφάνης
<span class="lb" data-page="18b.347" data-line="13" id="l18b.347.13"></span>ἐδήλωσεν εἰπών·
</p>
            <div class="l"><span class="lb" data-page="18b.347" data-line="14" id="l18b.347.14"></span>Χωρεῖ ἐπὶ γραμμὴν λορδὸς ὡς εἰς ἐμβολήν.</div>
            <p>
<span class="lb" data-page="18b.347" data-line="15" id="l18b.347.15"></span>αἱ δ’ ἐφεξῆς τῇδε λέξεις ἅπασαι σαφεῖς εἰσι τοῖς προσέχουσι
<span class="lb" data-page="18b.347" data-line="16" id="l18b.347.16"></span><span class="milestone ed2page" data-n="12.162" data-unit="ed2page" id="ed2page.12.162"></span>τὸν νοῦν ἄχρι τῆς ὑπογεγραμμένης·
</p>
<span class="lb rule" data-page="18b.347" data-line="17" id="l18b.347.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:1.Prooemium">
<span class="pb page1" data-page="18b.318" id="p18b.318"></span>
<span class="milestone ed1page page1" data-n="4.524" data-unit="ed1page" id="ed1page.5.524"></span>
<span class="milestone ed2page page1" data-n="11.151" data-unit="ed2page" id="ed2page.12.151"></span>
            <h2>ΓΑΛΗΝΟΥ ΕΙΣ ΤΟ ΙΠΠΟΚΡΑΤΟΥΣ
<br></br>ΠΕΡΙ ΑΓΜΩΝ ΥΠΟΜΝΗΜΑ Α.
</h2>
            <p>
<span class="lb" data-page="18b.318" data-line="1" id="l18b.318.1"></span><span class="milestone ed2page" data-n="12.151" data-unit="ed2page" id="ed2page.12.151"></span><span class="milestone ed1page" data-n="5.524" data-unit="ed1page" id="ed1page.5.524"></span>Προοίμιον. Πρὸ τῆς τῶν κατὰ
<span class="lb" data-page="18b.318" data-line="2" id="l18b.318.2"></span>μέρος ἐξηγήσεως ἄμεινον ἀκηκοέναι καθόλου περὶ πάσης
<span class="lb" data-page="18b.318" data-line="3" id="l18b.318.3"></span>ἐξηγήσεως, ὡς ἔστιν ἡ δύναμις αὐτῆς, ὅσα τῶν ἐν τοῖς
<span class="lb" data-page="18b.318" data-line="4" id="l18b.318.4"></span>συγγράμμασίν ἐστιν ἀσαφῆ, ταῦτ’ ἐργάσασθαι σαφῆ. τὸ δ’
<span class="lb" data-page="18b.318" data-line="5" id="l18b.318.5"></span>ἀποδεῖξαί τι τῶν γεγραμμένων <span class="milestone ed2page" data-n="12.152" data-unit="ed2page" id="ed2page.12.152"></span>ὡς ἀληθὲς ἢ ὡς
<span class="lb" data-page="18b.318" data-line="6" id="l18b.318.6"></span>ψεῦδος ἐλέγξαι, καὶ εἰ κατηγόρησέ τις σοφιστικῶς ἀπολογήσασθαι,
<span class="lb" data-page="18b.318" data-line="7" id="l18b.318.7"></span>κεχώρισται μὲν ἐξηγήσεως, εἴθισται δὲ γίγνεσθαι
<span class="lb" data-page="18b.318" data-line="8" id="l18b.318.8"></span>πρὸς ἁπάντων ὡς εἰπεῖν τῶν γραφόντων ὑπομνήματα. καὶ
<span class="pb" data-page="18b.319" id="p18b.319"></span>
<span class="lb" data-page="18b.319" data-line="1" id="l18b.319.1"></span>νὴ Δία οὐδὲν κωλύει καὶ τούτου μετρίως ἅπτεσθαι τὸν ἐξηγητήν.
<span class="lb" data-page="18b.319" data-line="2" id="l18b.319.2"></span>τὸ δ’ ἀγωνίζεσθαι τελέως ὑπὲρ τῶν τοῦ γράφοντος
<span class="lb" data-page="18b.319" data-line="3" id="l18b.319.3"></span>δογμάτων ἐκπέπτωκε τὸν ὅρον τῆς ἐξηγήσεως. οὐ πρὸς
<span class="lb" data-page="18b.319" data-line="4" id="l18b.319.4"></span>τοῦτον οὖν τὸν σκοπὸν, ἀλλὰ πρὸς τὸν εἰρημένον ἀποβλέπων
<span class="lb" data-page="18b.319" data-line="5" id="l18b.319.5"></span>ἐγὼ προσθήσω ταῖς ὄντως ἐξηγήσεσιν ἑκάστοτε βραχέα
<span class="lb" data-page="18b.319" data-line="6" id="l18b.319.6"></span>τῆς πίστεως ἕνεκα τῶν εἰρημένων. οὔσης μέντοι καὶ κατὰ
<span class="lb" data-page="18b.319" data-line="7" id="l18b.319.7"></span>ταύτην τὴν ἐξήγησιν διαφορᾶς διττῆς, ὅτι καὶ τὸ ἀσαφὲς
<span class="lb" data-page="18b.319" data-line="8" id="l18b.319.8"></span>αὐτὸ διττόν ἐστιν, ἄμεινον εἶναί μοι δοκεῖ καὶ περὶ τούτου
<span class="lb" data-page="18b.319" data-line="9" id="l18b.319.9"></span>προειπεῖν, εἰρήσεται δὲ καὶ αὐτὰ ταῦτα διὰ βραχέων, οἷον
<span class="lb" data-page="18b.319" data-line="10" id="l18b.319.10"></span>ἐπιτομή τις, ὧν ἰδίᾳ λέλεκται διὰ μακροτέρων ἐν τῷ περὶ
<span class="lb" data-page="18b.319" data-line="11" id="l18b.319.11"></span>ἐξηγήσεως ὑπομνήματι. δέδεικται δὲ ἐν ἐκείνῳ τὸ μὲν ὄντως
<span class="lb" data-page="18b.319" data-line="12" id="l18b.319.12"></span>ἀσαφὲς αὐτὸ δι’ ἑαυτὸ τοιοῦτον ὑπάρχον, τὸ δὲ ἐν αὐτῷ
<span class="lb" data-page="18b.319" data-line="13" id="l18b.319.13"></span>πρότερον τὴν γένεσιν οὐκ ἔχον, ἐπειδὴ τῶν ἀκουόντων
<span class="lb" data-page="18b.319" data-line="14" id="l18b.319.14"></span>τοῦ λόγου διαφοραὶ πάμπολλαι τυγχάνουσιν οὖσαι κατά τε
<span class="lb" data-page="18b.319" data-line="15" id="l18b.319.15"></span>τὸ προπαιδεύεσθαι καὶ γεγυμνάσθαι περὶ λόγους ἢ παντάπασί
<span class="lb" data-page="18b.319" data-line="16" id="l18b.319.16"></span>γε ἀγυμνάστους ὑπάρχειν, εἶναί τε φύσει τοὺς μὲν
<span class="lb" data-page="18b.319" data-line="17" id="l18b.319.17"></span>ὀξεῖς τε καὶ συνετοὺς, τοὺς δὲ ἀμβλεῖς καὶ ἀσυνέτους. αὐτίκα
<span class="lb" data-page="18b.319" data-line="18" id="l18b.319.18"></span>γοῦν ἐν αὐτῷ τῷ προκειμένῳ βιβλίῳ τῷ περὶ τῶν καταγμάτων,
<span class="pb" data-page="18b.320" id="p18b.320"></span>
<span class="lb" data-page="18b.320" data-line="1" id="l18b.320.1"></span>ἔνθα μέν φησιν ὁ Ἱπποκράτης· ῥητέον οὖν ὁκόσας
<span class="lb" data-page="18b.320" data-line="2" id="l18b.320.2"></span>ἂν ἐθέλει τῶν ἁμαρτάδων τῶν ἰητρῶν τὰς μὲν διδάξαι,
<span class="lb" data-page="18b.320" data-line="3" id="l18b.320.3"></span>τὰς δὲ ἀποδιδάξαι, τὴν ἀσάφειαν ἔχει αὐτὴ δι’ ἑαυτὴν
<span class="lb" data-page="18b.320" data-line="4" id="l18b.320.4"></span>ἡ λέξις, οὐ προσδεχομένων ἡμῶν εἶναί τινας ἁμαρτίας, ἃς
<span class="lb" data-page="18b.320" data-line="5" id="l18b.320.5"></span>διδάξαι χρὴ, τοιοῦτόν ἐστι κἀκεῖνο· καὶ ἡ ἀνάτασις τοῦ ἄρθρου
<span class="lb" data-page="18b.320" data-line="6" id="l18b.320.6"></span>κέκλασται ἐν τουτέῳ τῷ σχήματι. τὸ γὰρ ἐκτεταμένης
<span class="lb" data-page="18b.320" data-line="7" id="l18b.320.7"></span>τῆς χειρὸς σχῆμα κεκλασμένον, φησὶν, ἔχει τὸ ἄρθρον
<span class="lb" data-page="18b.320" data-line="8" id="l18b.320.8"></span>τὸ κατ’ ἀγκῶνα. δοκεῖ δὲ τοῦτ’ ἄτοπον εἶναι κεκλάσθαι
<span class="lb" data-page="18b.320" data-line="9" id="l18b.320.9"></span>φάναι τὸ εὐθύ. τὸ μέντοι λελεγμένον οὕτως· εἰ τοῦ βραχίονος
<span class="lb" data-page="18b.320" data-line="10" id="l18b.320.10"></span>τὸ γιγγλυμοειδὲς ἐν τῇ τοῦ πήχεος βαθμίδι, ἐν τοιουτέῳ
<span class="lb" data-page="18b.320" data-line="11" id="l18b.320.11"></span>τῷ σχήματι ἐρεῖδον, ἰθυωρίην ποιέει τοῖσιν ὀστέοισι
<span class="lb" data-page="18b.320" data-line="12" id="l18b.320.12"></span>τοῦ πήχεος καὶ τοῦ βραχίονος, ὡς ἓν εἴη τὸ πᾶν. εἰ μέντοι
<span class="lb" data-page="18b.320" data-line="13" id="l18b.320.13"></span>τις ἑώρακεν ὁποῖόν ἐστι τῶν ὀστῶν ἑκάτερον, ὑπὲρ ὧν
<span class="lb" data-page="18b.320" data-line="14" id="l18b.320.14"></span>ὁ λόγος ἐστὶν, οὐδεμίαν ἀσάφειαν ἔχει. τῷ δ’ ἀγνοοῦντι
<span class="lb" data-page="18b.320" data-line="15" id="l18b.320.15"></span>τῆς κατ’ ἀγκῶνα διαρθρώσεως τὴν φύσιν ἀσαφὴς εἰκότως
<span class="lb" data-page="18b.320" data-line="16" id="l18b.320.16"></span>ἡ λέξις φαίνεται. δοκεῖ δέ μοι βέλτιον εἶναι καὶ τὰ τοιαῦτα
<span class="lb" data-page="18b.320" data-line="17" id="l18b.320.17"></span>πάντα ἐξηγεῖσθαι, διὰ τὸ τοὺς πλείστους τῶν ἀναγινωσκόντων
<span class="lb" data-page="18b.320" data-line="18" id="l18b.320.18"></span>τὸ βιβλίον ἀμαθεῖς ἀνατομῆς εἶναι. τὰ μέντοι μηδὲν
<span class="pb" data-page="18b.321" id="p18b.321"></span>
<span class="lb" data-page="18b.321" data-line="1" id="l18b.321.1"></span>ἐχόντων τοιοῦτον παρέρχεσθαι προσήκει, τοσοῦτον προειπόντα
<span class="lb" data-page="18b.321" data-line="2" id="l18b.321.2"></span>περὶ αὐτῶν ἔτι τοῖς ἀναγνωσομένοις τὸ βιβλίον, ἐάν
<span class="lb" data-page="18b.321" data-line="3" id="l18b.321.3"></span>τινα λέξιν ὧν ἐξηγησάμην ἀσαφὲς ἔχειν τι νομίσῃς, ἐπίσκεψαι
<span class="lb" data-page="18b.321" data-line="4" id="l18b.321.4"></span>μὲν πρῶτον εἰ μὲν τὸ βιβλίον ἡμάρτηταί σου παραβάλλων
<span class="lb" data-page="18b.321" data-line="5" id="l18b.321.5"></span>τε καὶ ἀντεξετάζων τοῖς ἀξιοπίστοις ἀντιγράφοις· εἶτ’
<span class="lb" data-page="18b.321" data-line="6" id="l18b.321.6"></span>ἂν ὀρθῶς ἔχειν φαίνηται, δεύτερόν τε καὶ τρίτον ἀνάγνωθι
<span class="lb" data-page="18b.321" data-line="7" id="l18b.321.7"></span>τὴν αὐτὴν λέξιν προσέχων ἀκριβῶς αὐτῇ τὸν νοῦν. ἐγὼ γὰρ
<span class="lb" data-page="18b.321" data-line="8" id="l18b.321.8"></span>ὅταν μὲν παρὼν παρόντι συναναγινώσκω τι βιβλίον, ἀκριβῶς
<span class="lb" data-page="18b.321" data-line="9" id="l18b.321.9"></span>στοχάζεσθαι δύναμαι τοῦ μέτρου τῆς ἐξηγήσεως, ἀποβλέπων
<span class="lb" data-page="18b.321" data-line="10" id="l18b.321.10"></span>ἑκάστοτε πρὸς τὴν τοῦ μανθάνοντος ἕξιν. ὅταν δὲ
<span class="lb" data-page="18b.321" data-line="11" id="l18b.321.11"></span>γράφω πᾶσιν, οὔτε τοῦ ἄριστα παρεσκευασμένου οὔτε τοῦ
<span class="lb" data-page="18b.321" data-line="12" id="l18b.321.12"></span>χείριστα στοχάζομαι. τὸ μὲν γὰρ τοῖς πλείστοις ἀσαφὲς
<span class="lb" data-page="18b.321" data-line="13" id="l18b.321.13"></span>ἔσται, τὸ δὲ ἀνιᾶται χρονίζοντας ἐν τοῖς σαφέσιν. ἄριστον
<span class="lb" data-page="18b.321" data-line="14" id="l18b.321.14"></span>οὖν ἡγοῦμαι τῶν μέσην ἕξιν ἐχόντων στοχάζεσθαι· τούτου
<span class="lb" data-page="18b.321" data-line="15" id="l18b.321.15"></span>δὲ ἀποτυγχάνων ἐπὶ τοὺς ἑκτικωτέρους ἐπόπτειν μᾶλλον.
<span class="lb" data-page="18b.321" data-line="16" id="l18b.321.16"></span>οὐδὲ γὰρ ὅλως <span class="milestone ed2page" data-n="12.153" data-unit="ed2page" id="ed2page.12.153"></span>ὑπομνήμασιν ἐντυγχάνειν ἀξιῶ, τοὺς
<span class="lb" data-page="18b.321" data-line="17" id="l18b.321.17"></span>κατωτέρους τῆς μέσης ἕξεως, οἷς ἀγαπητόν ἐστι παρὰ διδασκάλων
<span class="pb" data-page="18b.322" id="p18b.322"></span>
<span class="lb" data-page="18b.322" data-line="1" id="l18b.322.1"></span>ἀκούσασι πολλάκις τὰ αὐτὰ κατ’ ἄλλην καὶ ἄλλην
<span class="lb" data-page="18b.322" data-line="2" id="l18b.322.2"></span>λέξιν ἑρμηνευόμενα συνιέναι τῶν λεγομένων.
</p>
<span class="lb rule" data-page="18b.322" data-line="3" id="l18b.322.3"></span>
          </article>

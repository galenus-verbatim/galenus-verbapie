<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.10">
<span class="pb page1" data-page="18b.438" id="p18b.438"></span>
<span class="milestone ed1page page1" data-n="5.543" data-unit="ed1page" id="ed1page.5.543"></span>
<span class="milestone ed2page page1" data-n="12.194" data-unit="ed2page" id="ed2page.12.194"></span>
<span class="lb head" data-page="18b.438" data-line="15" id="l18b.438.15"></span>
            <blockquote class="quote lemma">
<span class="lb" data-page="18b.438" data-line="16" id="l18b.438.16"></span>Ἢν δέ τι κινηθῇ ἐκ τῆς χώρης ἢ τῶν δακτύλων ἄρθρον ἢ
<span class="lb" data-page="18b.438" data-line="17" id="l18b.438.17"></span>ἄλλο τι τῶν ὀστέων τοῦ ταρσοῦ καλεομένου ἀναγκάζειν
<span class="lb" data-page="18b.438" data-line="18" id="l18b.438.18"></span>μὲν χρὴ ἐς τὴν ἑωυτοῦ χώρην ἕκαστον, ὥσπερ καὶ τὰ ἐν
<span class="lb" data-page="18b.438" data-line="19" id="l18b.438.19"></span>τῇ χειρὶ εἴρηται.
</blockquote>
<span class="lb rule" data-page="18b.438" data-line="20" id="l18b.438.20"></span>
            <span class="pb" data-page="18b.439" id="p18b.439"></span>
            <p>
<span class="lb" data-page="18b.439" data-line="1" id="l18b.439.1"></span>Οὐχ ὡς προειρηκώς τι περὶ τῶν ἐν τῇ χειρὶ συνισταμένων
<span class="lb" data-page="18b.439" data-line="2" id="l18b.439.2"></span>ὀστῶν εἶπε τὸ, ὥσπερ καὶ τὰ ἐν τῇ χειρὶ, ἀλλ’ εἰ
<span class="lb" data-page="18b.439" data-line="3" id="l18b.439.3"></span>καὶ οὕτως ἔτυχεν εἰπών· ἀναγκάζειν μὲν χρὴ εἰς τὴν ἑαυτοῦ
<span class="lb" data-page="18b.439" data-line="4" id="l18b.439.4"></span>χώραν ἕκαστον τῶν ἐν τῷ ποδὶ, κατὰ δὲ τὸν αὐτὸν
<span class="lb" data-page="18b.439" data-line="5" id="l18b.439.5"></span>τρόπον χρὴ καὶ τὰ ἐν τῇ χειρί. γέγραπται δὲ ἐν τισὶ μὲν
<span class="lb" data-page="18b.439" data-line="6" id="l18b.439.6"></span>ἀναγκάζειν, ἐν τισὶ δὲ καταναγκάζειν εἴρηται. σημαίνει δ’
<span class="lb" data-page="18b.439" data-line="7" id="l18b.439.7"></span>ἡ λέξις τοῖον, εἰ εἶπε μὲν τιθέντα ἐν τῇ οἰκείᾳ χώρᾳ τὸ
<span class="lb" data-page="18b.439" data-line="8" id="l18b.439.8"></span>κινηθὲν ὀστοῦν. κινεῖται δὲ ἀποῤῥηγνυμένων τῶν συναπτόντων
<span class="lb" data-page="18b.439" data-line="9" id="l18b.439.9"></span>αὐτὰ πρὸς τὰ πλησιάζοντα συνδέσμων, ἀλλὰ οὔτε
<span class="lb" data-page="18b.439" data-line="10" id="l18b.439.10"></span>πάντες οἱ περιέχοντες ἐγκύκλως σύνδεσμοι τὸ κινηθὲν ὀστοῦν
<span class="lb" data-page="18b.439" data-line="11" id="l18b.439.11"></span>ἀποῤῥήγνυνται. σπάνιον γὰρ ἀκριβῶς τὸ τοιοῦτον καταλιπὸν
<span class="lb" data-page="18b.439" data-line="12" id="l18b.439.12"></span>ἅπασαν τὴν ἑαυτοῦ χώραν τὸ βλαβὲν οὕτως ἀναπηδᾷν
<span class="lb" data-page="18b.439" data-line="13" id="l18b.439.13"></span>πρὸς τὸ δέρμα καὶ μάλιστα οἷς ἐστι χαλαρὸν, ὥστε γε σύντομον
<span class="lb" data-page="18b.439" data-line="14" id="l18b.439.14"></span>ἀνθίσταται τὴν ἑαυτοῦ φορὰν τοῦ κινηθέντος ὀστοῦ.
<span class="lb" data-page="18b.439" data-line="15" id="l18b.439.15"></span>διὰ τοῦτο οὖν οὐδὲ <span class="milestone ed2page" data-n="12.195" data-unit="ed2page" id="ed2page.12.195"></span>εἰς τὸ κάτω τοῦ ποδὸς εἴωθε
<span class="lb" data-page="18b.439" data-line="16" id="l18b.439.16"></span>τὰ πολλὰ τὸ κινηθὲν ὀστοῦν ἐξίσχειν, ὅτι σκληρὸν καὶ παχὺ
<span class="lb" data-page="18b.439" data-line="17" id="l18b.439.17"></span>τὸ ταύτης δέρμα τὸ καλούμενον ἴχνος· ἀλλὰ καὶ διότι τὰ
<span class="lb" data-page="18b.439" data-line="18" id="l18b.439.18"></span>πλήττοντα τοὐπίπαν ἐκ τῶν ἄνω μερῶν ἐμπίπτει τῷ ποδί.
<span class="pb" data-page="18b.440" id="p18b.440"></span>
<span class="lb" data-page="18b.440" data-line="1" id="l18b.440.1"></span>μόνος οὖν οὗτος εἰς τὸ κάτω μέρος ἐκστήσεται τὸ κινηθὲν
<span class="lb" data-page="18b.440" data-line="2" id="l18b.440.2"></span>ὀστοῦν, ὅταν ἀφ’ ὑψηλοῦ τινος ὁ ἄνθρωπος ἐπὶ λίαν τραχεῖς
<span class="lb" data-page="18b.440" data-line="3" id="l18b.440.3"></span>ἐξοχὰς ἢ ὀξείας ἔχοντα πηδήσεται. τὰ μὲν οὖν πάντοθεν
<span class="lb" data-page="18b.440" data-line="4" id="l18b.440.4"></span>ἀπολυθέντα τελέως, ὁκόταν τῆς ἑαυτοῦ χώρας εἴτε κάτω
<span class="lb" data-page="18b.440" data-line="5" id="l18b.440.5"></span>τοῦ ποδὸς εἴτ’ ἄνωθεν χωρήσειε χαλεπώτερόν ἐστιν εἰς τὴν
<span class="lb" data-page="18b.440" data-line="6" id="l18b.440.6"></span>οἰκείαν ἐμβαλεῖν χώραν. εἰ δέ γε καὶ σπανίως τυχηθείη
<span class="lb" data-page="18b.440" data-line="7" id="l18b.440.7"></span>τινὰ τὸ ἔργον, ἀλλὰ καὶ τὸ φυλάξαι γε τὴν χώραν ἀεὶ χαλαρόν.
<span class="lb" data-page="18b.440" data-line="8" id="l18b.440.8"></span>ἔνθα γὰρ ὀστοῦν πάλιν σφοδρότερον κινηθῇ, κλήσεται
<span class="lb" data-page="18b.440" data-line="9" id="l18b.440.9"></span>τοὺς κρατοῦντας αὐτὸ συνδέσμους, οὐκ ἔχοντα δὲ ἐκ
<span class="lb" data-page="18b.440" data-line="10" id="l18b.440.10"></span>μέρους μὲν ἐχόμενα φυλαττομένων ἡμῶν τῶν συνδέσμων, ἐκ
<span class="lb" data-page="18b.440" data-line="11" id="l18b.440.11"></span>μέρους δ’ ἀπολελυμένα καθάπερ ἂν ἀποῤῥαγῶσιν εἰ προκύπτειν
<span class="lb" data-page="18b.440" data-line="12" id="l18b.440.12"></span>εἴωθε, διατείνοντας οὖν ὅλον τὸν πόδα καταναγκάζειν
<span class="lb" data-page="18b.440" data-line="13" id="l18b.440.13"></span>αὐτὸν προσήκει.
</p>
<span class="lb rule" data-page="18b.440" data-line="14" id="l18b.440.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.11">
<span class="pb page1" data-page="18b.440" id="p18b.440"></span>
<span class="milestone ed1page page1" data-n="5.543" data-unit="ed1page" id="ed1page.5.543"></span>
<span class="milestone ed2page page1" data-n="12.195" data-unit="ed2page" id="ed2page.12.195"></span>
<span class="lb head" data-page="18b.440" data-line="15" id="l18b.440.15"></span>
            <blockquote class="quote lemma">
<span class="lb" data-page="18b.440" data-line="16" id="l18b.440.16"></span>Καὶ ἰητρεύειν δὲ κηρωτῇ καὶ σπλήνεσιν καὶ ὀθονίοισιν,
<span class="lb" data-page="18b.440" data-line="17" id="l18b.440.17"></span>ὥσπερ καὶ τὰ κατήγματα, πλὴν τῶν ναρθήκων. τὸν μὲν
<span class="lb" data-page="18b.440" data-line="18" id="l18b.440.18"></span>αὐτὸν τρόπον πιεζεῦντα, διὰ τρίτης δὲ ἐπιδέοντα. ὑποκρινέσθω
<span class="pb" data-page="18b.441" id="p18b.441"></span>
<span class="lb" data-page="18b.441" data-line="1" id="l18b.441.1"></span>δὲ ὁ ἐπιδεόμενος παραπλήσια οἷάπερ καὶ ἐν
<span class="lb" data-page="18b.441" data-line="2" id="l18b.441.2"></span>τοῖσι κατήγμασι καὶ περὶ τοῦ πεπιέχθαι καὶ περὶ τοῦ
<span class="lb" data-page="18b.441" data-line="3" id="l18b.441.3"></span>χαλαρὰν εἶναι.
</blockquote>
<span class="lb rule" data-page="18b.441" data-line="4" id="l18b.441.4"></span>
            <p>
<span class="lb" data-page="18b.441" data-line="5" id="l18b.441.5"></span>Ὁποίαν ἐπὶ τῶν καταγμάτων ἐκέλευσε θεραπείαν, τοιαύτην
<span class="lb" data-page="18b.441" data-line="6" id="l18b.441.6"></span>ἀξιοῖ σε ποιεῖσθαι καὶ νῦν ἐπὶ τῶν ἐν ἄκροις τοῖς κώλοις
<span class="lb" data-page="18b.441" data-line="7" id="l18b.441.7"></span>κινηθέντων ὀστῶν· καὶ γὰρ ἀπὸ διατάσεως ἄρξασθαι
<span class="lb" data-page="18b.441" data-line="8" id="l18b.441.8"></span>χρὴ χάριν τοῦ καλῶς διαπλάσαι τὰ κεκινημένα τῶν ὀστῶν
<span class="lb" data-page="18b.441" data-line="9" id="l18b.441.9"></span>καὶ μετὰ τὴν διάπλασιν ἐπιδοῦντα τῶν αὐτῶν ὑποστοχάζεσθαι
<span class="lb" data-page="18b.441" data-line="10" id="l18b.441.10"></span>σκοπῶν. ἀφλέγμαντόν τε μὲν γὰρ εἶναι βουλόμεθα τὸ
<span class="lb" data-page="18b.441" data-line="11" id="l18b.441.11"></span>μόριον ἐσφίγχθαι τε καὶ διακρατεῖσθαι τὸ πεπλασμένον
<span class="lb" data-page="18b.441" data-line="12" id="l18b.441.12"></span>ὀστοῦν ὑπὸ τῶν ὀθονίων. ἐδείχθη δ’ ἔμπροσθεν ταῦτα οὐ
<span class="lb" data-page="18b.441" data-line="13" id="l18b.441.13"></span>δυνάμενα γενέσθαι καλῶς ἄνευ τοῦ τὸ μὲν ἐν τοῖς πεπονθόσι
<span class="lb" data-page="18b.441" data-line="14" id="l18b.441.14"></span>μορίοις αἷμα πρὸς τὴν ἀρχὴν τοῦ κώλου καὶ τὸ πέρας
<span class="lb" data-page="18b.441" data-line="15" id="l18b.441.15"></span>ἐκθλίβεσθαι, κωλύεσθαι δ’ ἐπιῤῥεῖν ἄλλο. πρὸς ταῦτα δ’
<span class="lb" data-page="18b.441" data-line="16" id="l18b.441.16"></span>οὖν, εἴ τι μεμνήμεθα, σκοποῦντες εὕρομεν ἅπασαν τὴν καταγματικὴν
<span class="lb" data-page="18b.441" data-line="17" id="l18b.441.17"></span>ἐπίδεσιν ἣν κελεύει ποιεῖσθαι πλὴν τῶν ναρθήκων,
<span class="lb" data-page="18b.441" data-line="18" id="l18b.441.18"></span>ἐπειδὴ τοῦ μέρους ἡ φύσις οὐ προσίεται τὴν τούτων
<span class="pb" data-page="18b.442" id="p18b.442"></span>
<span class="lb" data-page="18b.442" data-line="1" id="l18b.442.1"></span>ἐπίθεσιν. ὁμαλὴν γὰρ εἶναι δεῖ τὴν ἐπιφάνειαν τῶν μερῶν
<span class="lb" data-page="18b.442" data-line="2" id="l18b.442.2"></span>οἷς μέλλομεν νάρθηκας, οὐ μὴν τοιοῦτός ἐστιν ὁ ταρσὸς
<span class="lb" data-page="18b.442" data-line="3" id="l18b.442.3"></span>τοῦ ποδός.
</p>
<span class="lb rule" data-page="18b.442" data-line="4" id="l18b.442.4"></span>
          </article>

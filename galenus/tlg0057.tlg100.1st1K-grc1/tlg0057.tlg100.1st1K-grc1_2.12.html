<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.12">
<span class="pb page1" data-page="18b.442" id="p18b.442"></span>
<span class="milestone ed1page page1" data-n="5.543" data-unit="ed1page" id="ed1page.5.543"></span>
<span class="milestone ed2page page1" data-n="12.195" data-unit="ed2page" id="ed2page.12.195"></span>
<span class="lb head" data-page="18b.442" data-line="5" id="l18b.442.5"></span>
            <blockquote class="quote lemma">
<span class="lb" data-page="18b.442" data-line="6" id="l18b.442.6"></span><span class="milestone ed1page" data-n="5.544" data-unit="ed1page" id="ed1page.5.544"></span>Ὑγιῆ δὲ γίνεται ἐν εἴκοσιν ἡμέρῃσι τελέως ἅπαντα
<span class="lb" data-page="18b.442" data-line="7" id="l18b.442.7"></span>πλὴν ὁκόσα κοινωνέει τοῖσι τῆς κνήμης ὀστέοισι καὶ αὐτέῃ
<span class="lb" data-page="18b.442" data-line="8" id="l18b.442.8"></span>τῇ ἵξει. ξυμφέρει δὲ κατακεῖσθαι τοῦτον τὸν χρόνον·
<span class="lb" data-page="18b.442" data-line="9" id="l18b.442.9"></span>ἀλλὰ γὰρ οὐ τολμέουσιν ὑπερορῶντες τὸ νόσημα, ἀλλὰ
<span class="lb" data-page="18b.442" data-line="10" id="l18b.442.10"></span>περιέρχονται πρὶν ὑγιέες γενέσθαι. διὰ τοῦτο καὶ οἱ
<span class="lb" data-page="18b.442" data-line="11" id="l18b.442.11"></span>πλεῖστοι οὐκ ἐξυγιαίνουσι τελέως, ἀλλὰ πολλάκις ἐπιβάλλειν
<span class="lb" data-page="18b.442" data-line="12" id="l18b.442.12"></span>αὐτοὺς ὁ πόνος ὑπομιμνήσκει εἰκότως· ὅλον γὰρ τὸ
<span class="lb" data-page="18b.442" data-line="13" id="l18b.442.13"></span>ἄχθος τοῦ σώματος οἱ πόδες ὀχέουσιν. ὁκόταν οὖν μήπω
<span class="lb" data-page="18b.442" data-line="14" id="l18b.442.14"></span>ὑγιέες <span class="milestone ed2page" data-n="12.196" data-unit="ed2page" id="ed2page.12.196"></span>ἐόντες ὁδοιπορέουσι φλαύρως ξυναλθάσσεται
<span class="lb" data-page="18b.442" data-line="15" id="l18b.442.15"></span>τὰ ἄρθρα κινηθέντα. διὰ τοῦτο ἄλλοτε καὶ
<span class="lb" data-page="18b.442" data-line="16" id="l18b.442.16"></span>ἄλλοτε ὀδυνῶνται τὰ πρὸς τῇ κνήμῃ, τὰ δὲ κοινωνέοντα
<span class="lb" data-page="18b.442" data-line="17" id="l18b.442.17"></span>τοῖσι τῆς κνήμης ὀστέοισιν μείζω τε τῶν ἑτέρων ἐστὶ
<span class="lb" data-page="18b.442" data-line="18" id="l18b.442.18"></span>καὶ κινηθέντων τούτων πολυχρονιωτέρα ἡ ἄλθαξις. ἴησις
<span class="lb" data-page="18b.442" data-line="19" id="l18b.442.19"></span>μὲν οὖν ἡ αὐτή.
</blockquote>
<span class="lb rule" data-page="18b.442" data-line="20" id="l18b.442.20"></span>
            <span class="pb" data-page="18b.443" id="p18b.443"></span>
            <p>
<span class="lb" data-page="18b.443" data-line="1" id="l18b.443.1"></span>Λέγει τῆς ὅλης κνήμης εἴγε καὶ τὸ κατὰ τὴν ἴξιν αὐτὸ
<span class="lb" data-page="18b.443" data-line="2" id="l18b.443.2"></span>σημαίνει τὸ κατ’ εὐθὺ πολλάκις ἐν πολλοῖς εἰρημένον, ἀλλὰ
<span class="lb" data-page="18b.443" data-line="3" id="l18b.443.3"></span>καὶ κατωτέρω τρὶς ἐφεξῆς κέχρηται τῷ ὀνόματι περὶ κνήμης
<span class="lb" data-page="18b.443" data-line="4" id="l18b.443.4"></span>διαλεγόμενος ἐν τῇ ῥήσει· τοῦ γὰρ μηροῦ ἡ κεφαλὴ ὑπεροχέει
<span class="lb" data-page="18b.443" data-line="5" id="l18b.443.5"></span>τὸ ὕπερθεν τοῦ σώματος αὕτη τε ἔσωθεν πέφυκε τοῦ
<span class="lb" data-page="18b.443" data-line="6" id="l18b.443.6"></span>σκέλους καὶ οὐκ ἔξωθεν, ἀλλὰ κατὰ τὴν τοῦ ἀντικνημίου
<span class="lb" data-page="18b.443" data-line="7" id="l18b.443.7"></span>ἴξιν, ἅμα δὲ τὸ ἄλλο ἥμισυ τοῦ σώματος γειτονεύεται μᾶλλον
<span class="lb" data-page="18b.443" data-line="8" id="l18b.443.8"></span>ταύτῃ τῇ ἴξει, ἀλλ’ οὐχὶ τῇ εἴσωθεν. ἅμα δὲ ὅτι παχύτερον
<span class="lb" data-page="18b.443" data-line="9" id="l18b.443.9"></span>τὸ ἔσω τοῦ ἔξωθεν, ὡς καὶ τὸ ἐν τῷ πήχει τὸ κατὰ
<span class="lb" data-page="18b.443" data-line="10" id="l18b.443.10"></span>τὴν τοῦ μικροῦ δακτύλου ἴξιν, λεπτότερον καὶ μακρότερον.
</p>
<span class="lb rule" data-page="18b.443" data-line="11" id="l18b.443.11"></span>
          </article>

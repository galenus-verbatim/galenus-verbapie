<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.18">
<span class="pb page1" data-page="18b.449" id="p18b.449"></span>
<span class="milestone ed1page page1" data-n="5.545" data-unit="ed1page" id="ed1page.5.545"></span>
<span class="milestone ed2page page1" data-n="12.198" data-unit="ed2page" id="ed2page.12.198"></span>
<span class="lb head" data-page="18b.449" data-line="1" id="l18b.449.1"></span>
            <blockquote class="quote lemma">
<span class="lb" data-page="18b.449" data-line="2" id="l18b.449.2"></span>Καὶ ἢν μὲν τύχῃ ἁπαλὸν τὸ δέρμα φύσει ἔχων τὸ ἀμφὶ τῇ
<span class="lb" data-page="18b.449" data-line="3" id="l18b.449.3"></span>πτέρνῃ ἐᾷν οὕτως· ἢν δὲ παχὺ καὶ σκληρὸν οἷα μετεξέτεροι
<span class="lb" data-page="18b.449" data-line="4" id="l18b.449.4"></span>ἴσχουσι, κατατέμνειν χρὴ ὁμαλῶς καὶ διαλεπτύνειν
<span class="lb" data-page="18b.449" data-line="5" id="l18b.449.5"></span>μὴ διατρώσκοντα.
</blockquote>
<span class="lb rule" data-page="18b.449" data-line="6" id="l18b.449.6"></span>
            <p>
<span class="lb" data-page="18b.449" data-line="7" id="l18b.449.7"></span>Τῶν προειρημένων παθημάτων περὶ τὴν πτέρναν τε
<span class="lb" data-page="18b.449" data-line="8" id="l18b.449.8"></span>καὶ κατὰ τὰ συνεχῆ μόρια γενομένων κίνδυνός ἐστιν ὀδύνας
<span class="lb" data-page="18b.449" data-line="9" id="l18b.449.9"></span>τε μεγάλας ἀκολουθήσειν καὶ φλεγμονὴν οὐ σμικράν.
<span class="lb" data-page="18b.449" data-line="10" id="l18b.449.10"></span>ὀστώδη τε γὰρ τὰ χωρία καὶ οὐκ ἐκ τῶν ἐπιτυχόντων
<span class="lb" data-page="18b.449" data-line="11" id="l18b.449.11"></span>ὀστῶν, ἀλλ’ ἐκ πάνυ μικρῶν συνηρθρωμένα, ὥστε ἐὰν καὶ
<span class="lb" data-page="18b.449" data-line="12" id="l18b.449.12"></span>βραχέα τινὰ γένηται φλεγμονῆς μεγάλας ὀδύνας ἔσεσθαι διὰ
<span class="lb" data-page="18b.449" data-line="13" id="l18b.449.13"></span>τὴν θλίψιν. ὁ δ’ ἐμφυόμενος τῇ πτέρνῃ τένων ἀξιόλογος
<span class="lb" data-page="18b.449" data-line="14" id="l18b.449.14"></span>ὢν τὸ μέγεθος, εἰ φλεγμήνῃ, κίνδυνον ἕξει σπασμῶν. καὶ
<span class="lb" data-page="18b.449" data-line="15" id="l18b.449.15"></span>μὴν καὶ νεῦρα κατὰ τὸ μόριον τοῦτο μεγάλα τέτακται
<span class="lb" data-page="18b.449" data-line="16" id="l18b.449.16"></span>ψαύοντα τῶν ὀστῶν, ὡς καὶ τοῦτ’ ἔμαθες ἐν τῇ τῶν νεύρων
<span class="lb" data-page="18b.449" data-line="17" id="l18b.449.17"></span>ἀνατομῇ. ταῦτα οὖν τἄλλα τῆς θεραπείας ἁπάσης
<span class="lb" data-page="18b.449" data-line="18" id="l18b.449.18"></span>ἠκριβῶσθαι χρὴ κατά τε τὴν τῆς διαίτης λεπτότητα καὶ
<span class="pb" data-page="18b.450" id="p18b.450"></span>
<span class="lb" data-page="18b.450" data-line="1" id="l18b.450.1"></span>τὸ πλῆθος τοῦ καταντλουμένου θερμοῦ, καὶ μέντοι καὶ τὸ
<span class="lb" data-page="18b.450" data-line="2" id="l18b.450.2"></span>δέρμα τὸ κάτω ὃ προσαγορεύουσιν ἴχνος ἐπὶ πολλοῦ χρή.
<span class="lb" data-page="18b.450" data-line="3" id="l18b.450.3"></span>σύμμετρον δὲ ἐφ’ ὧν σκληρόν ἐστιν ὅρον τοῦ βάθους τῆς
<span class="lb" data-page="18b.450" data-line="4" id="l18b.450.4"></span>τομῆς ποιούμενος τὴν σκληρότητα. τυλοῦται γὰρ ἐπ’ ἐνίων,
<span class="lb" data-page="18b.450" data-line="5" id="l18b.450.5"></span>ὡς μηδ’ ἐπὶ βραχὺ προχεῖν αἵματος, ἢν μὴ μέχρι βάθους
<span class="lb" data-page="18b.450" data-line="6" id="l18b.450.6"></span>ἱκανοῦ καθιῇ τις τὴν σμίλην. αὐτὸ μὲν δὴ τοῦτο αὐτοῦ
<span class="lb" data-page="18b.450" data-line="7" id="l18b.450.7"></span>προσήκει τέμνειν τὸ μέρος ὃ οὔτε προχεῖ τι τοῦ αἵματος,
<span class="lb" data-page="18b.450" data-line="8" id="l18b.450.8"></span>ἐκείνου δὲ φείδεσθαι καθὸ τέμνομεν εὐθέως αἱμάσεται· καὶ
<span class="lb" data-page="18b.450" data-line="9" id="l18b.450.9"></span>γὰρ ὀδυνᾶται τεμνόμενον. ἐκεῖ δὲ οὐχ ἁπλῶς τέμνειν, ἀλλ’
<span class="lb" data-page="18b.450" data-line="10" id="l18b.450.10"></span>ὁμαλῶς τὸ σκληρὸν τοῦ δέρματος. ἔχοις δ’ ἂν τρεῖς σκοποὺς
<span class="lb" data-page="18b.450" data-line="11" id="l18b.450.11"></span><span class="milestone ed2page" data-n="12.199" data-unit="ed2page" id="ed2page.12.199"></span>τοῦ τέμνειν ὁμαλῶς, κατὰ μὲν τὸ μῆκος τῆς
<span class="lb" data-page="18b.450" data-line="12" id="l18b.450.12"></span>τομῆς, ἕτερον δὲ τὸ βάθος καὶ τρίτον καὶ τὸ μεταξὺ διάστημα.
<span class="lb" data-page="18b.450" data-line="13" id="l18b.450.13"></span>χρὴ γὰρ ἴσας τε τῷ μήκει καὶ πλάτει τὰς τομὰς
<span class="lb" data-page="18b.450" data-line="14" id="l18b.450.14"></span>ἀλλήλαις τέμνειν, ἴσον τε διεστηκυίας ὥσπερ ἅπαν ὁμοίως
<span class="lb" data-page="18b.450" data-line="15" id="l18b.450.15"></span>τὸ ἴχνος ἀλύπως ἐπεκτείνηται κατὰ τὸν τῆς φλεγμονῆς καιρόν.
<span class="lb" data-page="18b.450" data-line="16" id="l18b.450.16"></span>ἴσμεν γὰρ ὅτι τε τὰ φλεγμαίνοντα πάντα γίγνεται καὶ
<span class="lb" data-page="18b.450" data-line="17" id="l18b.450.17"></span>ὡς αἱ τάσεις ὀδύνας τε γεννῶσι καὶ φλεγμονὰς αὔξουσι καὶ
<span class="lb" data-page="18b.450" data-line="18" id="l18b.450.18"></span>σπασμοὺς ἐπικαλοῦνται. ὡς οὖν ἡ πολλὴ κατάντλησις ὕδατος
<span class="pb" data-page="18b.451" id="p18b.451"></span>
<span class="lb" data-page="18b.451" data-line="1" id="l18b.451.1"></span>θερμοῦ παραχεομένου δαψιλοῦς ἐλαίου τὴν τάσιν ἐκλύουσα
<span class="lb" data-page="18b.451" data-line="2" id="l18b.451.2"></span>μεγάλως ὀνίνησιν, οὕτως καὶ τὰς τομὰς ἐπενόησε ποιεῖσθαι
<span class="lb" data-page="18b.451" data-line="3" id="l18b.451.3"></span>τοσοῦτον κατιούσας εἰς τὸ βάθος, ὡς μηδέπω τιτρώσκειν
<span class="lb" data-page="18b.451" data-line="4" id="l18b.451.4"></span>τὸ ἔναιμον τοῦ δέρματος, ἐπινενοῆσθαι χρησίμως
<span class="lb" data-page="18b.451" data-line="5" id="l18b.451.5"></span>αὐτῷ τὰς ἀμυχὰς, ὅπου κἀπὶ τῶν ἄλλων μορίων, ὅταν γε
<span class="lb" data-page="18b.451" data-line="6" id="l18b.451.6"></span>μεγάλως φλεγμαίνῃ, σχάζειν ἀναγκαζόμεθα τὸ δέρμα, τοῦτο
<span class="lb" data-page="18b.451" data-line="7" id="l18b.451.7"></span>μὲν κενοῦντές τι τῆς περιουσίας τοῦ κατὰ τὴν φλεγμονὴν
<span class="lb" data-page="18b.451" data-line="8" id="l18b.451.8"></span>αἵματος, τοῦτο δὲ καὶ δι’ ἀναπνοὰς ἐργαζόμενοι καὶ προσέτι
<span class="lb" data-page="18b.451" data-line="9" id="l18b.451.9"></span>τὴν τάσιν ἐκλύοντες ἣν ἐκ τῆς φλεγμονῆς ἔσχεν. ἐπὶ δὲ
<span class="lb" data-page="18b.451" data-line="10" id="l18b.451.10"></span>τοῦ ποδὸς, ἐπειδὴ καὶ μᾶλλον ἐπὶ τὸ σχάζειν τὸ δέρμα παραγενησόμεθα,
<span class="lb" data-page="18b.451" data-line="11" id="l18b.451.11"></span>κἂν μηδέπω φλεγμαίνῃ, διότι σκληρότατον
<span class="lb" data-page="18b.451" data-line="12" id="l18b.451.12"></span>ὂν, ἐφ’ ὅ γε τοιοῦτόν ἐστιν οὐ δύναται προσεπεκτείνεσθαι
<span class="lb" data-page="18b.451" data-line="13" id="l18b.451.13"></span>κατὰ τὰς φλεγμονάς· αὐτό τε οὖν ὀδυνήσεται τεταμένον
<span class="lb" data-page="18b.451" data-line="14" id="l18b.451.14"></span>ἰσχυρῶς, θλάσεται δὲ τῇ περιτάσει τὰ ὑποκείμενα καὶ μάλιστα
<span class="lb" data-page="18b.451" data-line="15" id="l18b.451.15"></span>τὸν συμπεφυκότα τένοντα πλάτος ἐκ μιᾶς ἀπονευρώσεως
<span class="lb" data-page="18b.451" data-line="16" id="l18b.451.16"></span>ἑνὸς τῶν κατὰ τὴν γαστροκνημίαν μυῶν ἔχει τὴν γένεσιν.
<span class="lb" data-page="18b.451" data-line="17" id="l18b.451.17"></span>ἐάν περ οὖν οὗτος εἰς ὀδύνην τε καὶ φλεγμονὴν
<span class="lb" data-page="18b.451" data-line="18" id="l18b.451.18"></span>ἀφίκηται, κίνδυνος ὅλῳ τῷ μυῒ παραθεῖναι τὰ αὐτά. τοῦτο
<span class="pb" data-page="18b.452" id="p18b.452"></span>
<span class="lb" data-page="18b.452" data-line="1" id="l18b.452.1"></span>δ’ εἰ γένοιτο καὶ σπασμὸν ἀκολουθήσειν εἰκός. διὰ ταῦτ’
<span class="lb" data-page="18b.452" data-line="2" id="l18b.452.2"></span>οὖν ἅπαντα τέμνειν μὲν, ὡς εἴρηται, προσήκει τὸ ἴχνος, ἑξῆς
<span class="lb" data-page="18b.452" data-line="3" id="l18b.452.3"></span>δὲ λεπτύνειν, ὡς ἔφην, τουτέστι λεπτὸν ἐργάζεσθαι. γένοιτο
<span class="lb" data-page="18b.452" data-line="4" id="l18b.452.4"></span>δ’ ἂν τοῦτο τῆς μὲν σκληρότητος αὐτοῦ μαλαττομένης, τοῦ
<span class="lb" data-page="18b.452" data-line="5" id="l18b.452.5"></span>δὲ πλήθους καθαιρομένου. γενήσεται δ’ ἄμφω ταῦτα καταντλούντων
<span class="lb" data-page="18b.452" data-line="6" id="l18b.452.6"></span>ἔλαιόν τε καὶ ὕδωρ θερμὸν οὐκ ὀλίγον· εἶτ’
<span class="lb" data-page="18b.452" data-line="7" id="l18b.452.7"></span>ἐπὶ τῇ καταντλήσει πρὸ τῶν ἐπιδέσμων ὑπολειφόντων ἔλαιον
<span class="lb" data-page="18b.452" data-line="8" id="l18b.452.8"></span>μηδεμίαν ἔχον στύψιν.
</p>
<span class="lb rule" data-page="18b.452" data-line="9" id="l18b.452.9"></span>
          </article>

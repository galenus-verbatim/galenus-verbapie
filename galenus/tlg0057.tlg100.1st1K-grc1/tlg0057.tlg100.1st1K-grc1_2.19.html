<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.19">
<span class="pb page1" data-page="18b.452" id="p18b.452"></span>
<span class="milestone ed1page page1" data-n="5.545" data-unit="ed1page" id="ed1page.5.545"></span>
<span class="milestone ed2page page1" data-n="12.199" data-unit="ed2page" id="ed2page.12.199"></span>
<span class="lb head" data-page="18b.452" data-line="10" id="l18b.452.10"></span>
            <blockquote class="quote lemma">
<span class="lb" data-page="18b.452" data-line="11" id="l18b.452.11"></span>Ἐπιδεῖν δὲ ἀγαθῶς οὐ παντὸς ἀνδρός ἐστι τὰ τοιαῦτα·
<span class="lb" data-page="18b.452" data-line="12" id="l18b.452.12"></span>ἢν γάρ τις ἐπιδέῃ, ὥσπερ καὶ τὰ ἄλλα τὰ κατὰ τὰ σφυρὰ
<span class="lb" data-page="18b.452" data-line="13" id="l18b.452.13"></span>ἐπιδεῖται, ὁτὲ μὲν περὶ τὸν πόδα ἐπιβαλλόμενος, ὁτὲ δὲ
<span class="lb" data-page="18b.452" data-line="14" id="l18b.452.14"></span>περὶ τὸν τένοντα, αἱ ἀποσφίγξεις αὗται χωρίζουσι μὲν
<span class="lb" data-page="18b.452" data-line="15" id="l18b.452.15"></span>τὴν πτέρνην, ᾗ τὸ θλάσμα ἐγένετο.
</blockquote>
<span class="lb rule" data-page="18b.452" data-line="16" id="l18b.452.16"></span>
            <p>
<span class="lb" data-page="18b.452" data-line="17" id="l18b.452.17"></span>Τῷ μὲν ἀγαθῶς ἀντὶ τοῦ καλῶς οὗτός τε καὶ οἱ ἄλλοι
<span class="lb" data-page="18b.452" data-line="18" id="l18b.452.18"></span>παλαιοὶ πολλάκις εἰρήκασιν. ἀξιοῖ δὲ καὶ τὰ περὶ τὴν
<span class="pb" data-page="18b.453" id="p18b.453"></span>
<span class="lb" data-page="18b.453" data-line="1" id="l18b.453.1"></span>πτέρναν ἐπιδεῖν τῷ καταγματικῷ τρόπῳ μεμφόμενος τοὺς
<span class="lb" data-page="18b.453" data-line="2" id="l18b.453.2"></span>οὕτως ἐπιδοῦντας, ὡς ἐπιδεῖν εἰθίσμεθα πολλάκις ἕνεκα
<span class="lb" data-page="18b.453" data-line="3" id="l18b.453.3"></span>τοῦ κρατῆσαί τι τῶν ἐπικειμένων αὐτοῖς φαρμάκων ἢ καταπλασμάτων
<span class="lb" data-page="18b.453" data-line="4" id="l18b.453.4"></span>ἢ καὶ τινας ἐπιβροχάς. ἔστι δ’ ὁ τρόπος
<span class="lb" data-page="18b.453" data-line="5" id="l18b.453.5"></span>τῆς ἐπιδέσεως ᾧ μέμφεται τοιόσδε.
</p>
            <p>
<span class="lb" data-page="18b.453" data-line="6" id="l18b.453.6"></span>Τῆς ἀρχῆς τοῦ ἐπιδέσμου λοξῆς ἀνατεταμένης κατὰ τὸ
<span class="lb" data-page="18b.453" data-line="7" id="l18b.453.7"></span>σφυρὸν ἡ νομὴ τῆς ἐπιδέσεως γίγνεται πρὸς τὸ κάτω τοῦ
<span class="lb" data-page="18b.453" data-line="8" id="l18b.453.8"></span>ποδὸς ἔμπροσθεν τοῦ προπετοῦς τῆς κνήμης πέρατος ὃ καλοῦσιν
<span class="lb" data-page="18b.453" data-line="9" id="l18b.453.9"></span>ἀστράγαλον. ἐντεῦθεν δὲ πάλιν ὑποστρεψάντων
<span class="lb" data-page="18b.453" data-line="10" id="l18b.453.10"></span><span class="milestone ed2page" data-n="12.200" data-unit="ed2page" id="ed2page.12.200"></span>ἐγκαρσίως ὑπὸ τὸ τοῦ ποδὸς ἴχνος ἐπίδεσμος ἀχθεὶς
<span class="lb" data-page="18b.453" data-line="11" id="l18b.453.11"></span>καὶ διελθὼν ὅλον τὸν πόδα μέχρι τῆς ἀντικειμένης χώρας
<span class="lb" data-page="18b.453" data-line="12" id="l18b.453.12"></span>αὖθις ἀνάγεται λοξὸς, ἐκ τῶν κάτω τε καὶ πρόσω μερῶν
<span class="lb" data-page="18b.453" data-line="13" id="l18b.453.13"></span>τοῦ ἀστραγάλου ψαύων αὐτοῦ, καθάπερ καὶ πρόσθεν τε
<span class="lb" data-page="18b.453" data-line="14" id="l18b.453.14"></span>κατήγετο τῇ αὐτῇ χρωμένων τῇ νομῇ συντυχεῖν ἀναγκαῖόν
<span class="lb" data-page="18b.453" data-line="15" id="l18b.453.15"></span>ἐστι κατὰ τὸ πρόσω τοῦ ποδὸς<span class="milestone ed1page" data-n="5.546" data-unit="ed1page" id="ed1page.5.546"></span> ἑαυτῷ τὸν ἐπίδεσμον
<span class="lb" data-page="18b.453" data-line="16" id="l18b.453.16"></span>γενέσθαι τὸ σχῆμα παραπλήσιον τῷ χ γράμματι.
<span class="lb" data-page="18b.453" data-line="17" id="l18b.453.17"></span>κἀντεῦθεν κύκλῳ κατὰ τὸ σφυρὸν ἑλιχθέντα παραγενέσθαι
<span class="lb" data-page="18b.453" data-line="18" id="l18b.453.18"></span>πάλιν ἐπ’ ἐκεῖνον τὸν τρόπον, ὅθεν ἤρξατο καὶ οὕτως ἐκ
<span class="lb" data-page="18b.453" data-line="19" id="l18b.453.19"></span>δευτέρου τὰς αὐτὰς ἔχειν περιβολὰς αἷς διῆλθον, ὡς ἐπὶ τὴν
<span class="pb" data-page="18b.454" id="p18b.454"></span>
<span class="lb" data-page="18b.454" data-line="1" id="l18b.454.1"></span>ἀρχὴν αὖθις ἀνελθεῖν, εἶτ’ ἐντεῦθεν εἴς τε τὸ τρίτον ἑλιχθέντα
<span class="lb" data-page="18b.454" data-line="2" id="l18b.454.2"></span>κατὰ τὴν αὐτὴν νομὴν ἐπὶ τὴν ἀρχὴν ἀφικέσθαι
<span class="lb" data-page="18b.454" data-line="3" id="l18b.454.3"></span>πάλιν ἐντεῦθέν τε περὶ τὸ σφυρόν. ἔνιοι δ’ ὅταν ἑλίξωσι
<span class="lb" data-page="18b.454" data-line="4" id="l18b.454.4"></span>τὴν ὑπὸ τὸ ἴχνος ἐγκαρσίαν οὐκ εὐθέως ἀνάγουσι λοξὸν ἐπὶ
<span class="lb" data-page="18b.454" data-line="5" id="l18b.454.5"></span>τὸ σφυρὸν ἄνω τὸν ἐπίδεσμον, ἀλλὰ κυκλοτερῶς πρῶτον
<span class="lb" data-page="18b.454" data-line="6" id="l18b.454.6"></span>ἑλίττουσιν ἐπὶ τὸν ταρσὸν, ὥσπερ γε καὶ τὸ σφυρόν. ἔνιοι
<span class="lb" data-page="18b.454" data-line="7" id="l18b.454.7"></span>κυκλοτερῶς ὡς διαλαμβάνεσθαι τὰς λοξὰς ὑπὸ τῶν κυκλοτερῶν.
<span class="lb" data-page="18b.454" data-line="8" id="l18b.454.8"></span>αἱ μὲν οὖν συνήθως γιγνόμεναι περιβολαὶ τῶν ἐπιδέσμων
<span class="lb" data-page="18b.454" data-line="9" id="l18b.454.9"></span>ἐνταῦθα μύες εἰσίν. ἐν δὲ τοῖς προκειμένοις πάθεσι
<span class="lb" data-page="18b.454" data-line="10" id="l18b.454.10"></span>τοιαῦται, διότι μήτε προσυποβάλλεταί τι πρὸ τῶν
<span class="lb" data-page="18b.454" data-line="11" id="l18b.454.11"></span>ἐπιδέσμων ἕτερον οὗ τῆς κρατήσεως ἐν ἐκείνῃ ἐπίδεσις γίγνεται
<span class="lb" data-page="18b.454" data-line="12" id="l18b.454.12"></span>μήτ’ ἀπαθής ἐστιν ἡ πτέρνα, καθάπερ ἐπ’ ἐκείνων,
<span class="lb" data-page="18b.454" data-line="13" id="l18b.454.13"></span>ἀλλ’ αὕτη πρώτη πέπονθεν, ὥστε ὁ προειρημένος τρόπος
<span class="lb" data-page="18b.454" data-line="14" id="l18b.454.14"></span>τῆς ἐπιδέσεως ἐπὶ τὴν πτέρναν ἐκθλίβειν τὸ αἷμα χωρίζει
<span class="lb" data-page="18b.454" data-line="15" id="l18b.454.15"></span>αὐτὴν τὴν ἐπίδεσιν. χρὴ δὲ τὸ ἐναντίον τούτου γίγνεσθαι
<span class="lb" data-page="18b.454" data-line="16" id="l18b.454.16"></span>τῆς ἐπιδέσεως ἐκ τῆς πτέρνης παραπλησιάζοντα χωρία τὸ
<span class="lb" data-page="18b.454" data-line="17" id="l18b.454.17"></span>αἷμα διωθουμένης, ὅπερ ὁ καταγματικὸς τρόπος τῆς περιβολῆς
<span class="lb" data-page="18b.454" data-line="18" id="l18b.454.18"></span>τῶν ὀθονίων ἐργάζεται μόνος, ὡς ἔμπροσθεν ἐμάθομεν·
<span class="lb" data-page="18b.454" data-line="19" id="l18b.454.19"></span>ἐκείνῳ τοιγαροῦν καὶ νῦν κέχρηται.
</p>
<span class="lb rule" data-page="18b.454" data-line="20" id="l18b.454.20"></span>
          </article>

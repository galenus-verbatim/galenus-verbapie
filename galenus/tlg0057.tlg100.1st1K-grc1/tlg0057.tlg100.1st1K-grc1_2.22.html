<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.22">
<span class="pb page1" data-page="18b.456" id="p18b.456"></span>
<span class="milestone ed1page page1" data-n="5.546" data-unit="ed1page" id="ed1page.5.546"></span>
<span class="milestone ed2page page1" data-n="12.200" data-unit="ed2page" id="ed2page.12.200"></span>
<span class="lb head" data-page="18b.456" data-line="4" id="l18b.456.4"></span>
            <blockquote class="quote lemma">
<span class="lb" data-page="18b.456" data-line="5" id="l18b.456.5"></span><span class="milestone ed2page" data-n="12.201" data-unit="ed2page" id="ed2page.12.201"></span>Καὶ γὰρ τἄλλα ὅσα μὴ ἐκ τοιούτου τρόπου σφακελίζει,
<span class="lb" data-page="18b.456" data-line="6" id="l18b.456.6"></span>ἀλλ’ ἐν κατακλίσει μελανθείσης τῆς πτέρνης ὑπ’
<span class="lb" data-page="18b.456" data-line="7" id="l18b.456.7"></span>ἀμελείης τοῦ σχήματος ἢ ἐν κνήμῃ τρώματος γινομένου,
<span class="lb" data-page="18b.456" data-line="8" id="l18b.456.8"></span>ἐπικαίρου καὶ χρονίου καὶ κοινοῦ τῇ πτέρνῃ ἢ ἐν μηρῷ
<span class="lb" data-page="18b.456" data-line="9" id="l18b.456.9"></span>ἢ ἐπὶ ἄλλῳ νοσήματι ὑπτιασμοῦ χρονίου γενομένου, ὅμως
<span class="lb" data-page="18b.456" data-line="10" id="l18b.456.10"></span>καὶ τοῖσι τοιούτοισι χρόνια καὶ ὀχλώδεα καὶ πολλάκις
<span class="lb" data-page="18b.456" data-line="11" id="l18b.456.11"></span>ἀναῤῥηγνύμενα, ἢν μὴ χρηστῇ μὲν μελέτῃ θεραπευθῇ,
<span class="lb" data-page="18b.456" data-line="12" id="l18b.456.12"></span>πολλῇ δ’ ἡσυχίῃ, ὥστ’ ἐκ τοῦ τοιούτου τρόπου σφακελίζοντα
<span class="lb" data-page="18b.456" data-line="13" id="l18b.456.13"></span>κινδύνους μεγάλους τῷ σώματι παρέχει πρὸς τῇ
<span class="lb" data-page="18b.456" data-line="14" id="l18b.456.14"></span>ἄλλῃ λύμῃ.
</blockquote>
<span class="lb rule" data-page="18b.456" data-line="15" id="l18b.456.15"></span>
            <p>
<span class="lb" data-page="18b.456" data-line="16" id="l18b.456.16"></span>Οὐ μόνον, φησὶν, ἐκ τῶν προειρημένων διαθέσεων
<span class="lb" data-page="18b.456" data-line="17" id="l18b.456.17"></span>εἴωθε κακοῦσθαι τὸ τῆς πτέρνης ὀστοῦν, ἀλλὰ καὶ ταῖς
<span class="lb" data-page="18b.456" data-line="18" id="l18b.456.18"></span>χρονίαις ἐπικλίσεσιν, ἃς ὑπτιασμοὺς ὠνόμασεν, ἀμελῶς κειμένη
<span class="pb" data-page="18b.457" id="p18b.457"></span>
<span class="lb" data-page="18b.457" data-line="1" id="l18b.457.1"></span>μελαίνεται πολλάκις ἡ πτέρνα. τοιαύτη δὲ θέσις ἐστὶν
<span class="lb" data-page="18b.457" data-line="2" id="l18b.457.2"></span>ὅταν ἐπὶ σκληροῦ τε καίηται καὶ μὴ συνεχῶς ἐπαίρηται,
<span class="lb" data-page="18b.457" data-line="3" id="l18b.457.3"></span>μηδ’ ἀεὶ θερμαινομένη τε καὶ πιλουμένη πρὸς τῶν ὑποκειμένων.
<span class="lb" data-page="18b.457" data-line="4" id="l18b.457.4"></span>διότι αἱρεθεὶς μεταποιεῖν τροχίσκον ἐξ ἐρίου μαλακοῦ,
<span class="lb" data-page="18b.457" data-line="5" id="l18b.457.5"></span>καλοῦσι δὲ ἔνιοι τρόφιον αὐτὸν ἀνάλογον τῷ μεγέθει
<span class="lb" data-page="18b.457" data-line="6" id="l18b.457.6"></span>τῆς πτέρνης ἔχοντα τὴν ἐντὸς ἑαυτοῦ κοιλότητα, καθ’ οὗ
<span class="lb" data-page="18b.457" data-line="7" id="l18b.457.7"></span>κυκλίσκου στηρίζομεν οὕτως τὴν πτέρναν, ὡς αἱρεῖσθαι τὸ
<span class="lb" data-page="18b.457" data-line="8" id="l18b.457.8"></span>κάτωθεν αὐτοῦ μέρος, ὅπως ἄθλιπτός τε ἅμα καὶ διαπνεόμενος
<span class="lb" data-page="18b.457" data-line="9" id="l18b.457.9"></span>καὶ ἀθέρμαντος φυλάττοιτο.
</p>
<span class="lb rule" data-page="18b.457" data-line="10" id="l18b.457.10"></span>
          </article>

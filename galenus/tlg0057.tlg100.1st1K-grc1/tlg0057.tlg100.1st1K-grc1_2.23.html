<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.23">
<span class="pb page1" data-page="18b.457" id="p18b.457"></span>
<span class="milestone ed1page page1" data-n="5.546" data-unit="ed1page" id="ed1page.5.546"></span>
<span class="milestone ed2page page1" data-n="12.201" data-unit="ed2page" id="ed2page.12.201"></span>
<span class="lb head" data-page="18b.457" data-line="11" id="l18b.457.11"></span>
            <blockquote class="quote lemma">
<span class="lb" data-page="18b.457" data-line="12" id="l18b.457.12"></span>Καὶ γὰρ πυρετοὶ ὑπεροξέες, ξυνεχέες, τρομώδεες, λυγγώδεες,
<span class="lb" data-page="18b.457" data-line="13" id="l18b.457.13"></span>γνώμης ἁπτόμενοι καὶ ὀλιγήμεροι κτείνοντές τε.
</blockquote>
<span class="lb rule" data-page="18b.457" data-line="14" id="l18b.457.14"></span>
            <p>
<span class="lb" data-page="18b.457" data-line="15" id="l18b.457.15"></span>Ἐν τῷ σφακέλῳ τῆς πτέρνης ταῦτα γίγνεσθαί φησιν,
<span class="lb" data-page="18b.457" data-line="16" id="l18b.457.16"></span>οὐ διότι τὸ ὀστοῦν αὐτῆς διαφθείρεται· τούτῳ γὰρ οὐδὲν
<span class="lb" data-page="18b.457" data-line="17" id="l18b.457.17"></span>τῶν ἄνω συνυπάρχει κατὰ τὸν αὐτὸν λόγον ἰδίαν ἔχοντι
<span class="lb" data-page="18b.457" data-line="18" id="l18b.457.18"></span>περιγραφὴν ἐπί τε τὰ πέριξ αὐτῆς σώματά τε ψαύοντα καὶ
<span class="pb" data-page="18b.458" id="p18b.458"></span>
<span class="lb" data-page="18b.458" data-line="1" id="l18b.458.1"></span>τὰ συμπεφυκότα μεταλαμβάνειν τοῦ κατ’ αὐτὴν πάθους.
<span class="lb" data-page="18b.458" data-line="2" id="l18b.458.2"></span>διὰ τοῦτο καὶ τῶν ἄνω τοῦ σώματος μερῶν αἱ κακώσεις
<span class="lb" data-page="18b.458" data-line="3" id="l18b.458.3"></span>γίγνονται. ὁ γοῦν τένων ὁ συμφυόμενος αὐτῇ φλεγμήνας
<span class="lb" data-page="18b.458" data-line="4" id="l18b.458.4"></span>εὔδηλον ὅτι καὶ τοὺς κατὰ γαστροκνημίας μῦς ὅλους εἰς
<span class="lb" data-page="18b.458" data-line="5" id="l18b.458.5"></span>συμπάθειαν ἄξει τὴν γένεσιν ἐξ αὐτῶν ἔχων. εἰ δ’ ἐκεῖνοι
<span class="lb" data-page="18b.458" data-line="6" id="l18b.458.6"></span>πάθοιεν οἱ μύες, ἕτοιμον ἤδη καὶ τοῖς εἰς τούτους διασπειρομένοις
<span class="lb" data-page="18b.458" data-line="7" id="l18b.458.7"></span>παθεῖν, ὥσπερ γε καὶ ταῖς ἀρτηρίαις· ἀλλὰ
<span class="lb" data-page="18b.458" data-line="8" id="l18b.458.8"></span>διὰ μὲν τὰς ἀρτηρίας ἡ καρδία συμπαθοῦσα, διὰ δὲ τῆς
<span class="lb" data-page="18b.458" data-line="9" id="l18b.458.9"></span>τῶν νεύρων οὐσίας ὁ ἐγκέφαλος. οὔσης οὖν τῆς καρδίας
<span class="lb" data-page="18b.458" data-line="10" id="l18b.458.10"></span>αὐτῆς τοῦ ἐμφύτου θερμοῦ πηγῆς, τοῦ δ’ ἐγκεφάλου καθ’
<span class="lb" data-page="18b.458" data-line="11" id="l18b.458.11"></span>ἑαυτὸν μὲν ἔχοντος τὸ λογίζεσθαι, διὰ δὲ τῶν μυῶν κινεῖν
<span class="lb" data-page="18b.458" data-line="12" id="l18b.458.12"></span>τὰ μόρια τὰς προαιρετικὰς ὠνομασμένας κινήσεις ἀκόλουθόν
<span class="lb" data-page="18b.458" data-line="13" id="l18b.458.13"></span>ἐστι, πυρετὸν μὲν γίγνεσθαι διὰ τὴν καρδίαν, παραφροσύνας
<span class="lb" data-page="18b.458" data-line="14" id="l18b.458.14"></span>δὲ διὰ τὸν ἐγκέφαλον, τρόμους τε καὶ σπασμοὺς
<span class="lb" data-page="18b.458" data-line="15" id="l18b.458.15"></span>διὰ τοὺς μύας, λύγγας δὲ διὰ τὸν στόμαχον, ἐπειδὴ πλέον
<span class="lb" data-page="18b.458" data-line="16" id="l18b.458.16"></span>μετέχει νεύρων.
</p>
<span class="lb rule" data-page="18b.458" data-line="17" id="l18b.458.17"></span>
          </article>

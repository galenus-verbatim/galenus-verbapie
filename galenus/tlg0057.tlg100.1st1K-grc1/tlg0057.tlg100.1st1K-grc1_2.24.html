<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.24">
<span class="pb page1" data-page="18b.459" id="p18b.459"></span>
<span class="milestone ed1page page1" data-n="5.546" data-unit="ed1page" id="ed1page.5.546"></span>
<span class="milestone ed2page page1" data-n="12.201" data-unit="ed2page" id="ed2page.12.201"></span>
<span class="lb head" data-page="18b.459" data-line="1" id="l18b.459.1"></span>
            <blockquote class="quote lemma">
<span class="lb" data-page="18b.459" data-line="2" id="l18b.459.2"></span><span class="milestone ed2page" data-n="12.202" data-unit="ed2page" id="ed2page.12.202"></span>Γένοιτο δ’ ἂν καὶ φλεβῶν αἱμοῤῥόων πελιώσιες,
<span class="lb" data-page="18b.459" data-line="3" id="l18b.459.3"></span>ναυσιώσιες καὶ γαγγραινώσιες ὑπὸ τῆς πιέσιος, γένοιτο
<span class="lb" data-page="18b.459" data-line="4" id="l18b.459.4"></span>δ’ ἂν ταῦτα ἔξω τοῦ ἄλλου σφακελισμοῦ. ταῦτα μὲν οὖν
<span class="lb" data-page="18b.459" data-line="5" id="l18b.459.5"></span>εἴρηται οἷα τὰ ἰσχυρότατα θλάσματα γίνεται, ταῦτα μέντοι
<span class="lb" data-page="18b.459" data-line="6" id="l18b.459.6"></span>πλεῖστα ἡσυχαίως ἀμφιθλᾶται καὶ οὐδεμίη πολλὴ
<span class="lb" data-page="18b.459" data-line="7" id="l18b.459.7"></span>σπουδὴ τῆς μελέτης, ἀλλ’ ὅμως ὀρθῶς γε δεῖ χειρίζειν.
<span class="lb" data-page="18b.459" data-line="8" id="l18b.459.8"></span>ἐπὴν μέντοι ἰσχυρὸν δόξῃ εἶναι τὸ ἔρεισμα, τά τε εἰρημένα
<span class="lb" data-page="18b.459" data-line="9" id="l18b.459.9"></span>ποιέειν χρή.
</blockquote>
<span class="lb rule" data-page="18b.459" data-line="10" id="l18b.459.10"></span>
            <p>
<span class="lb" data-page="18b.459" data-line="11" id="l18b.459.11"></span>Αἱμόῤῥους μὲν φλέβας ὀνομάζει τὰς μεγάλας, ἐπειδὴ
<span class="lb" data-page="18b.459" data-line="12" id="l18b.459.12"></span>διαιρουμένων αὐτῶν αἱμοῤῥαγίαι γίγνονται μὴ συμβαίνουσαι
<span class="lb" data-page="18b.459" data-line="13" id="l18b.459.13"></span>κατὰ τὰς μικράς. ὀλίγον τε γὰρ ἐπὶ τούτων ἐκχεῖται τὸ
<span class="lb" data-page="18b.459" data-line="14" id="l18b.459.14"></span>αἷμα καὶ ταχέως περιπήγνυται τοῖς χείλεσι τῆς διαιρέσεως
<span class="lb" data-page="18b.459" data-line="15" id="l18b.459.15"></span>ὃ βλαβήσεται. ναυσιώσεις ὠνόμασεν ἰδίως ἀπὸ τῶν ναυτιώντων
<span class="lb" data-page="18b.459" data-line="16" id="l18b.459.16"></span>καὶ διὰ τοῦτ’ ἐμούντων ποιήσας τοὔνομα. ναυσίαν
<span class="lb" data-page="18b.459" data-line="17" id="l18b.459.17"></span>γὰρ τὴν ναυτίαν ὀνομάζουσιν οἱ Ἴωνες καὶ σχεδὸν ἃς
<span class="lb" data-page="18b.459" data-line="18" id="l18b.459.18"></span>ἔμπροσθεν ἐκχυμώσεις ἐκάλεσε, ταύτας νῦν ναυσιώσεις
<span class="pb" data-page="18b.460" id="p18b.460"></span>
<span class="lb" data-page="18b.460" data-line="1" id="l18b.460.1"></span><span class="milestone ed1page" data-n="5.547" data-unit="ed1page" id="ed1page.5.547"></span>εἶπεν, ὅταν αἱ φλέβες ἀποπτύουσί τε καὶ οἷον ἐμοῦσιν ἐξ
<span class="lb" data-page="18b.460" data-line="2" id="l18b.460.2"></span>αὐτῶν αἷμα βαρυνόμεναι διά τε τὴν σφῶν αὐτῶν ἀσθένειαν,
<span class="lb" data-page="18b.460" data-line="3" id="l18b.460.3"></span>ἣν ἐκ τοῦ φλεγμαίνειν ἴσχουσι καὶ διὰ τὸ πλῆθός τε καὶ
<span class="lb" data-page="18b.460" data-line="4" id="l18b.460.4"></span>κακίαν αὐτοῦ τοῦ αἵματος. πρόδηλον γὰρ ὡς ἐν τῇ τοιαύτῃ
<span class="lb" data-page="18b.460" data-line="5" id="l18b.460.5"></span>διαθέσει διαφθείρεται. γαγγραινώσεις δὲ φλεβῶν εἶπε τὰς
<span class="lb" data-page="18b.460" data-line="6" id="l18b.460.6"></span>δι’ ὑπερβολὴν τῆς φλεγμονῆς αὐτῶν ἀκολουθούσας νεκρώσεις,
<span class="lb" data-page="18b.460" data-line="7" id="l18b.460.7"></span>τὰ δὲ πάντα φησὶ διὰ τὴν μοχθηρὰν ἐπίδεσιν, ἧς καὶ
<span class="lb" data-page="18b.460" data-line="8" id="l18b.460.8"></span>αὐτῆς ἐστι δύο κεφάλαια, τό τε χωρισθῆναι τὴν πτέρναν
<span class="lb" data-page="18b.460" data-line="9" id="l18b.460.9"></span>ὑπ’ αὐτῆς γυμνὴν γιγνομένην καὶ τὸ θλιβῆναι σφοδρῶς τὰ
<span class="lb" data-page="18b.460" data-line="10" id="l18b.460.10"></span>δεξάμενα τὰς ἐπιβολὰς τῶν ὀθονίων μόρια. μελέτης δὲ
<span class="lb" data-page="18b.460" data-line="11" id="l18b.460.11"></span>πρόδηλον ὅτι τῆς ἐπιμελείας λέγει κατὰ σύνηθες τοῦτο τοῖς
<span class="lb" data-page="18b.460" data-line="12" id="l18b.460.12"></span>Ἴωσι καὶ πολλάκις ἐπὶ τούτου σημαινομένου καὶ αὐτὸς
<span class="lb" data-page="18b.460" data-line="13" id="l18b.460.13"></span>ἐχρήσατο τῇ προσηγορίᾳ.
</p>
<span class="lb rule" data-page="18b.460" data-line="14" id="l18b.460.14"></span>
          </article>

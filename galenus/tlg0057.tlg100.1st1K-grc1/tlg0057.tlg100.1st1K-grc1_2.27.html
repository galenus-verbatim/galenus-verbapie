<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.27">
<span class="pb page1" data-page="18b.462" id="p18b.462"></span>
<span class="milestone ed1page page1" data-n="5.547" data-unit="ed1page" id="ed1page.5.547"></span>
<span class="milestone ed2page page1" data-n="12.203" data-unit="ed2page" id="ed2page.12.203"></span>
<span class="lb head" data-page="18b.462" data-line="1" id="l18b.462.1"></span>
            <blockquote class="quote lemma">
<span class="lb" data-page="18b.462" data-line="2" id="l18b.462.2"></span>Ἄμεινον δὲ καὶ ἐλλέβορον πιπίσκειν αὐθήμερον ἢ τῇ ὑστεραίῃ,
<span class="lb" data-page="18b.462" data-line="3" id="l18b.462.3"></span>ἀπολῦσαι δὲ τριταῖον καὶ αὖθις μετεπιδῆσαι.
</blockquote>
<span class="lb rule" data-page="18b.462" data-line="4" id="l18b.462.4"></span>
            <p>
<span class="lb" data-page="18b.462" data-line="5" id="l18b.462.5"></span>Οὐ μόνον ἕνεκα τοῦ κενῶσαι τὸ περίττωμα δίδωσιν ἐλλέβορον,
<span class="lb" data-page="18b.462" data-line="6" id="l18b.462.6"></span>ἀλλὰ καὶ τῆς ἀντισπάσεως χάριν. εὔδηλον γὰρ ὅτι
<span class="lb" data-page="18b.462" data-line="7" id="l18b.462.7"></span>τὸν λευκὸν δίδωσιν ὃς ἐμέτους κινεῖ φθάνων εἰς τὴν ἄνω
<span class="lb" data-page="18b.462" data-line="8" id="l18b.462.8"></span>γαστέρα ἐξ ὅλου τοῦ σώματος ἐπισπᾶσθαι, πλὴν εἰς τὰς
<span class="lb" data-page="18b.462" data-line="9" id="l18b.462.9"></span>τῶν ἐντέρων ἕλικας αὐτὸν κατενεχθῆναι. ὅτι δὲ τὸν λευκὸν
<span class="lb" data-page="18b.462" data-line="10" id="l18b.462.10"></span>ἐλλέβορον δίδωσι κἀξ ὦν ἐπιφέρει δῆλον. ἐφεξῆς μὲν
<span class="lb" data-page="18b.462" data-line="11" id="l18b.462.11"></span>γάρ φησιν, ἀλλ’ εἰ μὲν ἀπύρετος ᾖ, φαρμακεύειν ἄνω χρὴ,
<span class="lb" data-page="18b.462" data-line="12" id="l18b.462.12"></span>ὥσπερ εἴρηται. τὸ μὲν δὴ κενοῦσθαι τὰ περιττὰ τῶν οὕτως
<span class="lb" data-page="18b.462" data-line="13" id="l18b.462.13"></span>ἐχόντων, ἀντισπᾶσθαι δὲ πρὸς τἀναντία μόρια τῶν πεπονθότων
<span class="lb" data-page="18b.462" data-line="14" id="l18b.462.14"></span>τοὺς χυμοὺς, ὅτι μεγάλως ὠφελεῖ δῆλον. εἰ δὲ
<span class="lb" data-page="18b.462" data-line="15" id="l18b.462.15"></span>δι’ ἐλλεβόρου λευκοῦ τοῦτο ποιητέον, οὐκέτι δῆλον. εἴωθε
<span class="lb" data-page="18b.462" data-line="16" id="l18b.462.16"></span>γὰρ ἐνίοτε πνίγειν, ὅταν χυμοὺς παχεῖς ἢ γλίσχρους ἐν αὑτῷ
<span class="lb" data-page="18b.462" data-line="17" id="l18b.462.17"></span>πολλοὺς τὸ σῶμα περιέχει, διὸ καὶ προδιαλύομεν αὐτοὺς
<span class="pb" data-page="18b.463" id="p18b.463"></span>
<span class="lb" data-page="18b.463" data-line="1" id="l18b.463.1"></span>τῇ λεπτυνούσῃ διαίτῃ χρώμενοι, περὶ ἧς ὅλον ἔχεις ἡμέτερον
<span class="lb" data-page="18b.463" data-line="2" id="l18b.463.2"></span>ὑπόμνημα. τὸ τοίνυν διδόναι τὸν ἐλλέβορον ἄνευ τοῦ
<span class="lb" data-page="18b.463" data-line="3" id="l18b.463.3"></span>προδιαιτῆσαι σφαλερὸν, ἀδήλου γε ὄντος ἐπὶ πολλῶν ὁποίους
<span class="lb" data-page="18b.463" data-line="4" id="l18b.463.4"></span>ἔχει τὸ σῶμα χυμούς. ἴσως οὖν ἐπὶ τῶν τότε σωμάτων
<span class="lb" data-page="18b.463" data-line="5" id="l18b.463.5"></span>ἀκινδύνως ἐχρῆτο τῷ λευκῷ ἐλλεβόρῳ διὰ τὴν δίαιταν ὧν
<span class="lb" data-page="18b.463" data-line="6" id="l18b.463.6"></span>ἐθεράπευεν ἀνθρώπων, οὐκ ἀπολαυστικὴν καὶ ἀργὸν οὖσαν,
<span class="lb" data-page="18b.463" data-line="7" id="l18b.463.7"></span>ἀλλ’ ἐν πόνοις μὲν πολλοῖς, ἐδέσμασι δὲ ὀλίγοις, ὡς μὴ πάχος
<span class="lb" data-page="18b.463" data-line="8" id="l18b.463.8"></span>ἀθροίζεσθαι χυμῶν. ἴσμεν γὰρ ὅτι τοὺς τοιούτους ἀργίαι
<span class="lb" data-page="18b.463" data-line="9" id="l18b.463.9"></span>τε καὶ πλησμοναὶ γεννῶσιν. εἰ δὲ καὶ τὴν ἰσχὺν ἐννοήσεις
<span class="lb" data-page="18b.463" data-line="10" id="l18b.463.10"></span>τῶν τότε σωμάτων ἐκ τῆς εἰρημένης διαίτης γιγνομένην,
<span class="lb" data-page="18b.463" data-line="11" id="l18b.463.11"></span>ἔτι καὶ μᾶλλον αὐτῷ συγχωρήσεις ἐλλέβορον αὐτοῖς
<span class="lb" data-page="18b.463" data-line="12" id="l18b.463.12"></span>διδόναι, δυναμένων γε τῶν τότε ἀνθρώπων ἀντέχειν πρὸς
<span class="lb" data-page="18b.463" data-line="13" id="l18b.463.13"></span>τὰς τῶν ἐμέτων ταλαιπωρίας.
</p>
<span class="lb rule" data-page="18b.463" data-line="14" id="l18b.463.14"></span>
          </article>

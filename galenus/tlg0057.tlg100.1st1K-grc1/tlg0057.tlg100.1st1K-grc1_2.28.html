<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.28">
<span class="pb page1" data-page="18b.463" id="p18b.463"></span>
<span class="milestone ed1page page1" data-n="5.547" data-unit="ed1page" id="ed1page.5.547"></span>
<span class="milestone ed2page page1" data-n="12.203" data-unit="ed2page" id="ed2page.12.203"></span>
<span class="lb head" data-page="18b.463" data-line="15" id="l18b.463.15"></span>
            <blockquote class="quote lemma">
<span class="lb" data-page="18b.463" data-line="16" id="l18b.463.16"></span>Σημεῖα δὲ τάδε ἢν παλιγκοταίνει ἢ οὔ. ἐπὴν μὲν τὰ ἐκχυμώματα
<span class="lb" data-page="18b.463" data-line="17" id="l18b.463.17"></span>τῶν φλεβῶν καὶ τὰ μελάσματα καὶ τὰ ἐγγὺς
<span class="pb" data-page="18b.464" id="p18b.464"></span>
<span class="lb" data-page="18b.464" data-line="1" id="l18b.464.1"></span>ἐκείνων ὑπέρυθρα γίνεται καὶ ὑπόσκληρα, κίνδυνος
<span class="lb" data-page="18b.464" data-line="2" id="l18b.464.2"></span>παλιγκοτῆσαι.
</blockquote>
<span class="lb rule" data-page="18b.464" data-line="3" id="l18b.464.3"></span>
            <p>
<span class="lb" data-page="18b.464" data-line="4" id="l18b.464.4"></span><span class="milestone ed2page" data-n="12.204" data-unit="ed2page" id="ed2page.12.204"></span>Τὰ κακοήθη παθήματα παλίγκοτα καλεῖ καὶ
<span class="lb" data-page="18b.464" data-line="5" id="l18b.464.5"></span>τὸ παλιγκοταίνειν τὸ οἷον πάλιν κακοηθεύεσθαι. σημεῖα δέ
<span class="lb" data-page="18b.464" data-line="6" id="l18b.464.6"></span>σε διδάσκει τῆς κακοηθείας τῶν προκειμένων ὑπὲρ ὦν ὁ
<span class="lb" data-page="18b.464" data-line="7" id="l18b.464.7"></span>λόγος, ἅτινα σημεῖα τὸ κεφάλαιον ἔχει φλεγμονῆς γένεσιν,
<span class="lb" data-page="18b.464" data-line="8" id="l18b.464.8"></span>ἣ ἀντὶ παντὸς ἐφυλάττετο μὴ γενέσθαι. πάσης οὖν φλεγμονῆς
<span class="lb" data-page="18b.464" data-line="9" id="l18b.464.9"></span>ἐρυθρότερόν τε καὶ σκληρότερον ἐργαζομένης τὸ δέρμα,
<span class="lb" data-page="18b.464" data-line="10" id="l18b.464.10"></span>τούτων οὐδ’ ἕτερον χρὴ γενέσθαι κατὰ τὰ πεπονθότα μόρια.
<span class="lb" data-page="18b.464" data-line="11" id="l18b.464.11"></span>μαλακὰ δὲ εἶναι καὶ ὑπόχλωρα τὰ ἐκχυμώματα δεῖ. βούλεται
<span class="lb" data-page="18b.464" data-line="12" id="l18b.464.12"></span>γὰρ ἐκπυΐσκειν αὐτὰ χωρὶς φλεγμονῆς, ὥστε τοῦ μὲν μὴ φλεγμαίνειν
<span class="lb" data-page="18b.464" data-line="13" id="l18b.464.13"></span>ἐστὶ σημεῖον, εἰ μαλακότης μὲν ὑπάρχει τοῖς μέλεσιν,
<span class="lb" data-page="18b.464" data-line="14" id="l18b.464.14"></span>ἐρυθρότης δὲ οὐχ ὑπάρχει. τοῦ δὲ μὴ ἐκπυῆσαι τὸ
<span class="lb" data-page="18b.464" data-line="15" id="l18b.464.15"></span>οὐδ’ ἕτερον ἔχειν χρῶμα, μήτε τὸ ἐρυθρὸν μήτε τὸ μέλαν.
<span class="lb" data-page="18b.464" data-line="16" id="l18b.464.16"></span>τὸ μὲν γὰρ ἐρυθρὸν φλεγμαίνειν αὐτὰ, τὸ δ’ ὅλως ἤδη μέλαν
<span class="lb" data-page="18b.464" data-line="17" id="l18b.464.17"></span>μήτε κρατεῖσθαι μήτε πέττεσθαι ὑπὸ τῆς φύσεως,
<span class="lb" data-page="18b.464" data-line="18" id="l18b.464.18"></span>ἀλλά γε θρόμβος τὸ αἷμα. τοῦτο γὰρ αὐτῷ συμβαίνει χρονιζομένῳ,
<span class="pb" data-page="18b.465" id="p18b.465"></span>
<span class="lb" data-page="18b.465" data-line="1" id="l18b.465.1"></span>κἂν ἐντὸς τοῦ σώματος ἐκχυθῇ, κἀνταῦθα μὲν
<span class="lb" data-page="18b.465" data-line="2" id="l18b.465.2"></span>οὐδέποτ’ ἐκπυΐσκεται, κατὰ δὲ τὸ σῶμα κρατούσης μὲν τῆς
<span class="lb" data-page="18b.465" data-line="3" id="l18b.465.3"></span>φύσεως εἰς πῦον μεταβάλλει, μὴ κρατούσης δὲ σήπεται τὸν
<span class="lb" data-page="18b.465" data-line="4" id="l18b.465.4"></span>αὐτὸν τρόπον ὥσπερ ἐκτὸς ἢ καὶ μᾶλλον, ὅτι θερμόν ἐστι
<span class="lb" data-page="18b.465" data-line="5" id="l18b.465.5"></span>τὸ χωρίον ἐν ᾦ περιέχεται.
</p>
<span class="lb rule" data-page="18b.465" data-line="6" id="l18b.465.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.29">
<span class="pb page1" data-page="18b.465" id="p18b.465"></span>
<span class="milestone ed1page page1" data-n="5.547" data-unit="ed1page" id="ed1page.5.547"></span>
<span class="milestone ed2page page1" data-n="12.204" data-unit="ed2page" id="ed2page.12.204"></span>
<span class="lb head" data-page="18b.465" data-line="7" id="l18b.465.7"></span>
            <blockquote class="quote lemma">
<span class="lb" data-page="18b.465" data-line="8" id="l18b.465.8"></span>Ἀλλ’ ἢν μὲν ἀπύρετος ᾖ, φαρμακεύειν ἄνω χρὴ, ὥσπερ εἴρηται,
<span class="lb" data-page="18b.465" data-line="9" id="l18b.465.9"></span>καὶ ὅσα μὴ ξυνεχῆ πυρεταίνηται· ἢν δὲ ξυνεχῆ
<span class="lb" data-page="18b.465" data-line="10" id="l18b.465.10"></span>πυρεταίνηται, μὴ φαρμακεύειν. ἀπέχειν δὲ σιτίων καὶ
<span class="lb" data-page="18b.465" data-line="11" id="l18b.465.11"></span>ῥοφημάτων, ποτῷ δὲ χρῆσθαι ὕδατι καὶ μὴ οἴνῳ, ἀλλὰ
<span class="lb" data-page="18b.465" data-line="12" id="l18b.465.12"></span>ὀξυγλυκεῖ.
</blockquote>
<span class="lb rule" data-page="18b.465" data-line="13" id="l18b.465.13"></span>
            <p>
<span class="lb" data-page="18b.465" data-line="14" id="l18b.465.14"></span>Σύνηθες αὐτῷ τὸ φαρμακεύειν οὐκ ἐπὶ πάσης προσφορᾶς
<span class="lb" data-page="18b.465" data-line="15" id="l18b.465.15"></span>φαρμάκου λέγειν, ἀλλ’ ἐπὶ τῆς τῶν καθαιρόντων μόνης.
<span class="lb" data-page="18b.465" data-line="16" id="l18b.465.16"></span>ἐκέλευσε δὲ νῦν ἐλλέβορον αὐθημερὸν ἢ τῇ ὑστέρῃ
<span class="lb" data-page="18b.465" data-line="17" id="l18b.465.17"></span>διδόναι, πρὶν ἄρξασθαι φλεγμαίνειν δηλονότι τὰ μόρια καὶ
<span class="lb" data-page="18b.465" data-line="18" id="l18b.465.18"></span>πυρέττειν τὸν ἄνθρωπον. εἰ δὲ πυρετῆναι φθάσειεν, εἰ δὲ
<span class="pb" data-page="18b.466" id="p18b.466"></span>
<span class="lb" data-page="18b.466" data-line="1" id="l18b.466.1"></span>ἐπιεικῶς ὅμως ἐπιδιδόναι τὸν ἐλλέβορον, ἡμεῖς δὲ οὐδ’ ἀπυρέτῳ
<span class="lb" data-page="18b.466" data-line="2" id="l18b.466.2"></span>τολμῶμεν διδόναι, εἰ σφοδρῶς, οὐδὲ δίδωσιν, ἀλλὰ καὶ
<span class="lb" data-page="18b.466" data-line="3" id="l18b.466.3"></span>σφοδροτάτως διαιτᾷ, μήτε σιτία μήτε ῥοφήματα προσφέρων
<span class="lb" data-page="18b.466" data-line="4" id="l18b.466.4"></span>ἐπὶ ποτοῦ τε μόνου διαιτῶν οὐκ οἴνου δηλονότι, τοῦτο
<span class="lb" data-page="18b.466" data-line="5" id="l18b.466.5"></span>γὰρ εὔδηλον, εἰ καὶ μηδὲν αὐτῷ ἐγεγράφει, κωλύων
<span class="lb" data-page="18b.466" data-line="6" id="l18b.466.6"></span><span class="milestone ed1page" data-n="5.548" data-unit="ed1page" id="ed1page.5.548"></span>διδόναι τὸν οἶνον, ἀλλ’ ἐπὶ τοῦ καλουμένου ὀξυγλυκέος ἢ καὶ
<span class="lb" data-page="18b.466" data-line="7" id="l18b.466.7"></span>μελικράτου. τούτοις γὰρ χρῆται ποτοῖς ἐν τῇ λεπτοτάτῃ
<span class="lb" data-page="18b.466" data-line="8" id="l18b.466.8"></span>διαίτῃ καὶ τρίτῳ πρὸς αὐτοῖς ὀξυμέλιτι, ὃ διὰ μέλιτος καὶ
<span class="lb" data-page="18b.466" data-line="9" id="l18b.466.9"></span>ὄξους σκευάζεται. τὸ δ’ ὀξυγλυκὲς γλυκυτάτων κηρίων ἐστὶν
<span class="lb" data-page="18b.466" data-line="10" id="l18b.466.10"></span>ἀπόβρεγμά τε καὶ ἀφέψημα, καθάπερ ἔτι καὶ νῦν γίγνεται
<span class="lb" data-page="18b.466" data-line="11" id="l18b.466.11"></span>κατὰ τὴν Ἑλλάδα τρόπῳ τῷδε, κηρίον ἐκθλίψαντες τὸ μέλι
<span class="lb" data-page="18b.466" data-line="12" id="l18b.466.12"></span>βάλλουσιν εἰς λέβητα καθαρὸν ὕδωρ ἔχοντα, κἄπειτα ἑψήσαντες,
<span class="lb" data-page="18b.466" data-line="13" id="l18b.466.13"></span>ἄχρις ἂν ἱκανῶς αὐτοῖς δόξῃ τὰ κηρία τὴν ἐν αὐτοῖς
<span class="lb" data-page="18b.466" data-line="14" id="l18b.466.14"></span>ὑγρότητα πᾶσαν ἐναποτεθεῖσθαι τῷ ὕδατι, κατατίθενται
<span class="lb" data-page="18b.466" data-line="15" id="l18b.466.15"></span>καὶ φυλάττουσι καὶ χρῶνται τοῦ θέρους, ὡς ἂν ἀδίψῳ
<span class="lb" data-page="18b.466" data-line="16" id="l18b.466.16"></span>πόματι κεραννύντες ὕδατι ψυχρῷ. τούτῳ τοίνυν τῷ ὀξυγλυκεῖ
<span class="lb" data-page="18b.466" data-line="17" id="l18b.466.17"></span>χρῆσθαι καὶ ὁ Ἱπποκράτης κελεύει χρῆσθαι δ’ ἂν
<span class="lb" data-page="18b.466" data-line="18" id="l18b.466.18"></span><span class="milestone ed2page" data-n="12.205" data-unit="ed2page" id="ed2page.12.205"></span>καὶ μελικράτῳ μὴ παρόντος αὐτοῦ, οὐ μὴν ὀξυμέλιτί
<span class="pb" data-page="18b.467" id="p18b.467"></span>
<span class="lb" data-page="18b.467" data-line="1" id="l18b.467.1"></span>γε συμφέρει χρῆσθαι πεπονθότων νευρωδῶν μορίων.
<span class="lb" data-page="18b.467" data-line="2" id="l18b.467.2"></span>ἅπτεται γὰρ αὐτῶν τὸ ὄξος, ὡς ἥ τε πεῖρα διδάσκει καὶ
<span class="lb" data-page="18b.467" data-line="3" id="l18b.467.3"></span>αὐτός σοι ἐδήλωσεν· ἀλλ’ ἐφ’ ὦν ἐστὶν ὀξυμέλιτος χρεία
<span class="lb" data-page="18b.467" data-line="4" id="l18b.467.4"></span>ἐδίδαξέ σε κατὰ τὸ περὶ διαίτης ὀξέων, ὃ τινὲς μὲν ἐπιγράφουσι
<span class="lb" data-page="18b.467" data-line="5" id="l18b.467.5"></span>πρὸς τὰς κνιδίας, οὐκ ὀρθῶς, ἔνιοι δὲ περὶ πτισάνης,
<span class="lb" data-page="18b.467" data-line="6" id="l18b.467.6"></span>οὐδ’ οὗτοι καλῶς.
</p>
<span class="lb rule" data-page="18b.467" data-line="7" id="l18b.467.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.3">
<span class="pb page1" data-page="18b.422" id="p18b.422"></span>
<span class="milestone ed1page page1" data-n="5.540" data-unit="ed1page" id="ed1page.5.540"></span>
<span class="milestone ed2page page1" data-n="12.188" data-unit="ed2page" id="ed2page.12.188"></span>
<span class="lb head" data-page="18b.422" data-line="7" id="l18b.422.7"></span>
            <blockquote class="quote lemma">
<span class="lb" data-page="18b.422" data-line="8" id="l18b.422.8"></span><span class="milestone ed2page" data-n="12.189" data-unit="ed2page" id="ed2page.12.189"></span>Δικαιοτάτη οὖν βραχίονος κατάτασις ἥδε. ξύλον
<span class="lb" data-page="18b.422" data-line="9" id="l18b.422.9"></span>πηχυαῖον ἢ ὀλίγῳ βραχύτερον, ὁποῖοι οἱ στειλαιοί εἰσι
<span class="lb" data-page="18b.422" data-line="10" id="l18b.422.10"></span>τῶν σκαφίων, κρεμάσαι χρὴ ἔνθεν καὶ ἔνθεν σειρῇ δήσαντα.
<span class="lb" data-page="18b.422" data-line="11" id="l18b.422.11"></span>καθίσαντα δὲ τὸν ἄνθρωπον ἀπὸ ὑψηλοῦ τινος
<span class="lb" data-page="18b.422" data-line="12" id="l18b.422.12"></span>τὴν χεῖρα ὑπερκεῖσθαι, ὡς ὑπὸ τῇ μασχάλῃ γένηται ὁ
<span class="lb" data-page="18b.422" data-line="13" id="l18b.422.13"></span>στειλαιὸς ἔχων ξυμμέτρως, ὥστε μόλις δύνασθαι καθικνεῖσθαι
<span class="lb" data-page="18b.422" data-line="14" id="l18b.422.14"></span>τὸν ἄνθρωπον σμικροῦ δέοντα μετέωρον εἶναι.
<span class="lb" data-page="18b.422" data-line="15" id="l18b.422.15"></span>ἔπειτα θέντα τι ἄλλο ἔφεδρον καὶ ὑποθέντα σκύτινον
<span class="lb" data-page="18b.422" data-line="16" id="l18b.422.16"></span>ὑποκεφάλαιον ἢ ἓν ἢ πλείω, ὅκως ξυμμέτρως σχοίη ὕψιος
<span class="lb" data-page="18b.422" data-line="17" id="l18b.422.17"></span>τοῦ πήχεος πλαγίου πρὸς ὀρθὴν γωνίην. ἄριστον μὲν σκότος
<span class="lb" data-page="18b.422" data-line="18" id="l18b.422.18"></span>πλατὺ καὶ μαλθακὸν ἢ ταινίην πλατείην ἀμφιβάλλοντα τῶν
<span class="pb" data-page="18b.423" id="p18b.423"></span>
<span class="lb" data-page="18b.423" data-line="1" id="l18b.423.1"></span>μεγάλων τι σταθμίων ἐξαρτῆσαι, ὅ τι μετρίως ἕξει κατατείνειν,
<span class="lb" data-page="18b.423" data-line="2" id="l18b.423.2"></span><span class="milestone ed1page" data-n="5.541" data-unit="ed1page" id="ed1page.5.541"></span>εἰ δὲ μὴ, τῶν ἀνδρῶν ὅστις ἐῤῥωμένος
<span class="lb" data-page="18b.423" data-line="3" id="l18b.423.3"></span>ἐν τούτῳ σχήματι τοῦ πήχεος παρὰ τὸν ἀγκῶνα καταναγκαζέτω
<span class="lb" data-page="18b.423" data-line="4" id="l18b.423.4"></span>ἐς τὸ κάτω.
</blockquote>
<span class="lb rule" data-page="18b.423" data-line="5" id="l18b.423.5"></span>
            <p>
<span class="lb" data-page="18b.423" data-line="6" id="l18b.423.6"></span>Ὅτι τῇ φύσει δικαιοσύνης ἐστὶ τὸ οἰκεῖον νέμειν ἑκάστῳ
<span class="lb" data-page="18b.423" data-line="7" id="l18b.423.7"></span>οὐ κατὰ νόμον, ἀλλὰ τὸ κατὰ τὴν ἑαυτοῦ φύσιν ἔν τε
<span class="lb" data-page="18b.423" data-line="8" id="l18b.423.8"></span>τοῖς κατὰ φιλοσοφίαν ἐπιδέδεικται λόγοις. εἴρηται δὲ διὰ
<span class="lb" data-page="18b.423" data-line="9" id="l18b.423.9"></span>τῶν ἔμπροσθεν ἤδη καὶ πρός γε τούτῳ λέλεκται δίκαιον εἶναι
<span class="lb" data-page="18b.423" data-line="10" id="l18b.423.10"></span>σχῆμα τὸ φυλάττον ἑκάστου τῶν ἐν τῷ κώλῳ μορίων
<span class="lb" data-page="18b.423" data-line="11" id="l18b.423.11"></span>τὴν οἰκείαν θέσιν. ἐδείχθη δὲ ταὐτὸ τοῦτο καὶ ἀνωδυνώτατον
<span class="lb" data-page="18b.423" data-line="12" id="l18b.423.12"></span>εἶναι τῶν ἄλλων ἁπάντων ὅπερ ἐστὶν ἔν τε τῇ χειρὶ
<span class="lb" data-page="18b.423" data-line="13" id="l18b.423.13"></span>τοῦ βραχίονος ἐν ὀρθῇ γωνίᾳ τὴν πρὸς τὸν πῆχυν ἐργαζόμενον
<span class="lb" data-page="18b.423" data-line="14" id="l18b.423.14"></span>σχέσιν. ἐν τούτῳ δὴ τῷ σχήματι καταστήσαντα τὴν
<span class="lb" data-page="18b.423" data-line="15" id="l18b.423.15"></span>ὅλην χεῖρα κελεύει τὸν μὲν ἄνθρωπον καθίσαι, παραθεῖναι
<span class="lb" data-page="18b.423" data-line="16" id="l18b.423.16"></span>δ’ αὐτῷ ἔμπροσθεν ξύλον ἐγκάρσιον τηλικοῦτόν τε καὶ τοιοῦτον
<span class="lb" data-page="18b.423" data-line="17" id="l18b.423.17"></span>ἡλίκον τε καὶ ὁποῖον τῶν σκαφείων εἰσὶν οἱ στειλαιοί.
<span class="lb" data-page="18b.423" data-line="18" id="l18b.423.18"></span>σκαφίας δὲ δηλονότι κέκληκε δι’ ὧν σκάπτομεν τὴν γῆν
<span class="pb" data-page="18b.424" id="p18b.424"></span>
<span class="lb" data-page="18b.424" data-line="1" id="l18b.424.1"></span>ἐν οἷς εἰσι καὶ αἱ καλούμεναι δίκελλαι, σμινύας δ’ αὐτὰς
<span class="lb" data-page="18b.424" data-line="2" id="l18b.424.2"></span>ὀνομάζουσιν οἱ Ἀττικοί. βούλεται δὲ τὸ παρατεταμένον ξύλον
<span class="lb" data-page="18b.424" data-line="3" id="l18b.424.3"></span>μὲν εἶναι ἀκίνητον, ὡς μήτε ἀνωτέρω μήτε κατωτέρω
<span class="lb" data-page="18b.424" data-line="4" id="l18b.424.4"></span>μεθίστασθαι κατὰ τὴν χειρουργίαν. ἔξεστι δὲ τοῦτο σειραῖς
<span class="lb" data-page="18b.424" data-line="5" id="l18b.424.5"></span>αὐτοῦ δεθέντος ἐξ ἑκατέρου τῶν περάτων, ἃς σειραῖς
<span class="lb" data-page="18b.424" data-line="6" id="l18b.424.6"></span>ἐνῆφθαι χρὴ πρὸς ὑψηλόν τι χάριν τοῦ κρέμασθαι τὸν
<span class="lb" data-page="18b.424" data-line="7" id="l18b.424.7"></span>στειλαιόν. ὑποβάλλειν οὖν πρόσθεν αὐτοῦ τὸν θεραπευόμενον
<span class="lb" data-page="18b.424" data-line="8" id="l18b.424.8"></span>ἀξιοῖ τὴν χεῖρα, τοῦτο δ’ ἔσται κατὰ τὴν μασχάλην ἐνταθέντος
<span class="lb" data-page="18b.424" data-line="9" id="l18b.424.9"></span>ἐγκαρσίου τοῦ στειλαιοῦ. τὸν δ’ ἄνθρωπον αὐτὸν
<span class="lb" data-page="18b.424" data-line="10" id="l18b.424.10"></span>οὗ καταγεὶς ὁ βραχίων κελεύει καθίζειν οὕτως ὑψηλὸν, ὡς
<span class="lb" data-page="18b.424" data-line="11" id="l18b.424.11"></span>μικροῦ δεῖν μετέωρον εἶναι. καθίζειν μὲν οὖν αὐτὸν προστάττει
<span class="lb" data-page="18b.424" data-line="12" id="l18b.424.12"></span>βουλόμενος αὐτὸν ἐξαρκέσαι τῇ χειρουργίᾳ καὶ μὴ
<span class="lb" data-page="18b.424" data-line="13" id="l18b.424.13"></span>κάμνειν ἑστῶτα. μὴ ταπεινὸν δὲ τοῦτο πράττειν, ἀλλ’ ὡς
<span class="lb" data-page="18b.424" data-line="14" id="l18b.424.14"></span>ἄν τις μάλιστα καθήμενος ὑψηλότερος γένηται. καὶ διὰ
<span class="lb" data-page="18b.424" data-line="15" id="l18b.424.15"></span>τὸν ἰατρὸν μὲν ὅπως ὀρθῶς ἐνεργοῖτο καὶ μὴ ἐπὶ πλεῖστον
<span class="lb" data-page="18b.424" data-line="16" id="l18b.424.16"></span>ἀναγκάζοιτο νεύειν κάτω. χειριζομένῳ δ’ αὐτῷ βέλτιον οὕτω
<span class="lb" data-page="18b.424" data-line="17" id="l18b.424.17"></span>καθῆσθαι· πεφύκασι γὰρ ἐν ταῖς κατατάσεσι τῆς χειρὸς οἱ
<span class="lb" data-page="18b.424" data-line="18" id="l18b.424.18"></span>κάμνοντες ὀδυνώμενοι καὶ συνακολουθοῦντες τοῖς κατατείνουσιν,
<span class="pb" data-page="18b.425" id="p18b.425"></span>
<span class="lb" data-page="18b.425" data-line="1" id="l18b.425.1"></span>ἐπανατίθεσθαί τε καὶ μηκέτι φυλάττειν ἀκριβῶς τὴν
<span class="lb" data-page="18b.425" data-line="2" id="l18b.425.2"></span>ἐξ ἀρχῆς ἕδραν. ἐν τούτῳ δὲ συμβαίνει τὴν κατάτασιν
<span class="lb" data-page="18b.425" data-line="3" id="l18b.425.3"></span>ἐκλύεσθαι. ὅπως οὖν μὴ γίγνοιτο τοῦτο καὶ τὸν ἔσχατον
<span class="lb" data-page="18b.425" data-line="4" id="l18b.425.4"></span>ὅρον τῆς ὑψηλῆς καθήσεως τὸν <span class="milestone ed2page" data-n="12.190" data-unit="ed2page" id="ed2page.12.190"></span>πεπονθότα σχηματίζει
<span class="lb" data-page="18b.425" data-line="5" id="l18b.425.5"></span>μετέωρον, εἰ βραχὺ μετεωρισθείη, στήσεται. τοῦτο δὲ
<span class="lb" data-page="18b.425" data-line="6" id="l18b.425.6"></span>ποιήσας οὔτ’ αὐτὸς ἑαυτὸν οὔτε τοὺς ἄλλους λήσεται, μὴ
<span class="lb" data-page="18b.425" data-line="7" id="l18b.425.7"></span>λαθὼν δὲ ῥᾳδίως αὖθις ἐπὶ τὸ πρῶτον σχῆμα πρὸς τὸ τῶν
<span class="lb" data-page="18b.425" data-line="8" id="l18b.425.8"></span>ἄλλων ἀχθήσεται καὶ αὐτὸς ἐφ’ ἑαυτό. καὶ μὲν δὴ καὶ ὅτι
<span class="lb" data-page="18b.425" data-line="9" id="l18b.425.9"></span>τοῖς μὲν οὕτω καθημένοις ἐπὶ τὸ στῆναι βραχυτάτη μεταβολὴ,
<span class="lb" data-page="18b.425" data-line="10" id="l18b.425.10"></span>τοῖς ταπεινοῖς δὲ παμπόλλη, ὥστε καὶ τὴν ἐκ τοῦ μεταβάλλειν
<span class="lb" data-page="18b.425" data-line="11" id="l18b.425.11"></span>τε τῆς καθέδρας σχῆμα βλάβην ἐσομένην ἐλαχίστην
<span class="lb" data-page="18b.425" data-line="12" id="l18b.425.12"></span>μὲν γίγνεσθαι τοῖς ὑψηλοῖς καθημένοις, μεγίστην δὲ
<span class="lb" data-page="18b.425" data-line="13" id="l18b.425.13"></span>τοῖς ταπεινοῖς. εὔδηλον οὖν ὅτι διὰ τοῦτο χρῆται καὶ τῷ
<span class="lb" data-page="18b.425" data-line="14" id="l18b.425.14"></span>πλαγίῳ ξύλῳ κατὰ τὴν μασχάλην, ἵνα μὲν κατατεινομένης
<span class="lb" data-page="18b.425" data-line="15" id="l18b.425.15"></span>τῆς χειρὸς ἀκολουθῶν ὁ ἄνθρωπος ἐκλύῃ τὴν τάσιν, ὅπερ
<span class="lb" data-page="18b.425" data-line="16" id="l18b.425.16"></span>ἡμεῖς εἰώθαμεν ἄνευ ξύλου πολλάκις ἐργάζεσθαι διὰ βρόχων
<span class="lb" data-page="18b.425" data-line="17" id="l18b.425.17"></span>περιβεβλημένων τῇ μασχάλῃ. χρὴ δὲ δηλονότι τῶν βρόχων
<span class="lb" data-page="18b.425" data-line="18" id="l18b.425.18"></span>τούτων τὰ πέρατα τείνεσθαι πρὸς τοὐπίσω, καθάπερ πάλιν
<span class="lb" data-page="18b.425" data-line="19" id="l18b.425.19"></span>ἑτέρων βρόχων περιθέσει διατείνομεν ἐφ’ ἑκάτερον τὸ κατεαγὸς
<span class="pb" data-page="18b.426" id="p18b.426"></span>
<span class="lb" data-page="18b.426" data-line="1" id="l18b.426.1"></span>ὀστοῦν, ὅταν ἡ διὰ τῶν χειρῶν κατάτασις ἐνδεεστέρα
<span class="lb" data-page="18b.426" data-line="2" id="l18b.426.2"></span>τοῦ προσήκοντος ᾖ. ταύτης δέ ποτε μόγις ἐλπὶς εἰς
<span class="lb" data-page="18b.426" data-line="3" id="l18b.426.3"></span>ἀνύσειν τὸ δέον, ὥσπερ ἐπὶ τῶν παιδίων οὐδεμία χρεία βρόχων,
<span class="lb" data-page="18b.426" data-line="4" id="l18b.426.4"></span>ἔτι δὲ μᾶλλον οὐδ’ ὀργάνων ἐχόντων ἄξονας, οἷς
<span class="lb" data-page="18b.426" data-line="5" id="l18b.426.5"></span>περιβάλλοντες τὰ πέρατα τῶν βρόχων ἰσχυροτέραν ἐργαζόμεθα
<span class="lb" data-page="18b.426" data-line="6" id="l18b.426.6"></span>τὴν ἀντίτασιν καὶ μάλιστά γε τούτῳ τῷ τρόπῳ τῆς
<span class="lb" data-page="18b.426" data-line="7" id="l18b.426.7"></span>ἀντιτάσεως ἐπὶ τῶν ἐξαρθρημάτων χρώμεθα. τοῦ δὲ νῦν
<span class="lb" data-page="18b.426" data-line="8" id="l18b.426.8"></span>ἀξιουμένου γίγνεσθαι τρόπου κατατάσεως οἷόν τι καὶ τοῦτ’
<span class="lb" data-page="18b.426" data-line="9" id="l18b.426.9"></span>ἔστιν, ἐστηρίχθαι βούλεται τὸν πῆχυν ἐπί τινος, ὃ οὗτος
<span class="lb" data-page="18b.426" data-line="10" id="l18b.426.10"></span>ὠνόμασεν ἔφεδρον, τουτέστιν ἐπί τινος τοιούτου ἐφ’ οὗ καθεζόμενος
<span class="lb" data-page="18b.426" data-line="11" id="l18b.426.11"></span>ἑδραίως ἐπικειμένων αὐτῷ σκυτίνων ἐπικεφαλαίων
<span class="lb" data-page="18b.426" data-line="12" id="l18b.426.12"></span>εἴτ’ ἐξάπτεται κατὰ τὸ κάτω πέρας τοῦ βραχίονος, τὸ
<span class="lb" data-page="18b.426" data-line="13" id="l18b.426.13"></span>κατ’ ἀγκῶνα τῶν βάρος ἐχόντων τι σωμάτων. αὐτὸς δ’
<span class="lb" data-page="18b.426" data-line="14" id="l18b.426.14"></span>εἶπε τῶν σταθμίων τι, ταῦτα δέ ἐστιν οἷς χρώμεθα συνήθως
<span class="lb" data-page="18b.426" data-line="15" id="l18b.426.15"></span>ἐξ ὕλης χαλκοῦ καὶ σιδήρου καὶ μολύβδου γεγονός· καὶ μέντοι
<span class="lb" data-page="18b.426" data-line="16" id="l18b.426.16"></span>καὶ ὡς ἱμάντα χρὴ πλατὺν καὶ μαλθακὸν ἢ ταινίαν εὔτονον
<span class="lb" data-page="18b.426" data-line="17" id="l18b.426.17"></span>δηλονότι περιβεβλῆσθαι τῷ κάτω πέρατι τοῦ βραχίονος,
<span class="lb" data-page="18b.426" data-line="18" id="l18b.426.18"></span>ἐξ οὗ τῶν σταθμίων ἡ ἐξάρτησις ἔσται.
</p>
<span class="lb rule" data-page="18b.426" data-line="19" id="l18b.426.19"></span>
          </article>

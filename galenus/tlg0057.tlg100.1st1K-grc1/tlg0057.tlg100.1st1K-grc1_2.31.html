<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.31">
<span class="pb page1" data-page="18b.468" id="p18b.468"></span>
<span class="milestone ed1page page1" data-n="5.548" data-unit="ed1page" id="ed1page.5.548"></span>
<span class="milestone ed2page page1" data-n="12.205" data-unit="ed2page" id="ed2page.12.205"></span>
<span class="lb head" data-page="18b.468" data-line="4" id="l18b.468.4"></span>
            <blockquote class="quote lemma">
<span class="lb" data-page="18b.468" data-line="5" id="l18b.468.5"></span>Ἀγαθὸν τοῦτο τὸ μαρτύριον ἐν πᾶσιν ἐκχυμώμασιν τοῖσι
<span class="lb" data-page="18b.468" data-line="6" id="l18b.468.6"></span>μὴ μέλλουσιν παλιγκοταίνειν.
</blockquote>
<span class="lb rule" data-page="18b.468" data-line="7" id="l18b.468.7"></span>
            <p>
<span class="lb" data-page="18b.468" data-line="8" id="l18b.468.8"></span>Ἀγαθὸν μὲν εἶπεν ἐν ἴσῳ τὸ ἀσφαλὲς καὶ βέβαιον καὶ
<span class="lb" data-page="18b.468" data-line="9" id="l18b.468.9"></span>ἀληθὲς καὶ διηνεκές. μαρτύριον δ’ ἀντὶ τοῦ σημεῖον, ἐπειδὴ
<span class="lb" data-page="18b.468" data-line="10" id="l18b.468.10"></span>μαρτυρεῖ καὶ πιστοῦται τὴν δόξαν ἡμῶν, ἣν ἐν τῷ προκειμένῳ
<span class="lb" data-page="18b.468" data-line="11" id="l18b.468.11"></span>γράμματι διδάσκει νῦν ὁ Ἱπποκράτης, φησὶ δ’
<span class="lb" data-page="18b.468" data-line="12" id="l18b.468.12"></span>οὐ μόνον ἐπὶ τῶν κατὰ τὴν πτέρναν ἐκχυμωμάτων ἀσφαλὲς
<span class="lb" data-page="18b.468" data-line="13" id="l18b.468.13"></span>τὸ εἰρημένον σημεῖον, ἀλλὰ κἀπὶ τῶν ἄλλων ἁπάντων εἰκότως.
<span class="lb" data-page="18b.468" data-line="14" id="l18b.468.14"></span>οὐ γὰρ ἐκ τῆς τῶν τῇδε μορίων ἐνδείξεως, ἀλλ’ ἐξ
<span class="lb" data-page="18b.468" data-line="15" id="l18b.468.15"></span>αὐτοῦ τοῦ ἐκχυμώματος ἐγνώσθη. κίνδυνος μὲν οὖν οὐκ
<span class="lb" data-page="18b.468" data-line="16" id="l18b.468.16"></span>ἴσον ἡ κακοήθεια τῶν ἐκχυμωμάτων ἐπάξει· κατὰ γὰρ τὴν
<span class="lb" data-page="18b.468" data-line="17" id="l18b.468.17"></span>τῶν μορίων φύσιν ἐν οἷς γίγνεται διαφορά τις αὕτη προσέρχεται,
<span class="lb" data-page="18b.468" data-line="18" id="l18b.468.18"></span>τήν γε μὴν γένεσιν οὐκ ἐκ τῶν μορίων, ἀλλ’ ἐκ
<span class="pb" data-page="18b.469" id="p18b.469"></span>
<span class="lb" data-page="18b.469" data-line="1" id="l18b.469.1"></span>τοῦ μὴ διαπυΐσκεσθαι τὸ παρεγκεχυθὲν αἷμα λαμβάνει. οὐ
<span class="lb" data-page="18b.469" data-line="2" id="l18b.469.2"></span>διαπυΐσκεται δὲ φλεγμονῆς μεγάλης ἐπιγινομένης, ἤτοι διὰ
<span class="lb" data-page="18b.469" data-line="3" id="l18b.469.3"></span>τὴν μοχθηρίαν τῆς ἐπιδέσεως ἢ διὰ τὴν τῶν χυμῶν κακοήθειάν
<span class="lb" data-page="18b.469" data-line="4" id="l18b.469.4"></span>τε καὶ πλῆθος, ἣν ὁ μὲν ἐπηνόρθου τῇ διὰ τῆς
<span class="lb" data-page="18b.469" data-line="5" id="l18b.469.5"></span>φαρμακείας κενώσει, ἡμεῖς δὲ τῇ φλεβοτομίᾳ. καὶ θαυμάζω
<span class="lb" data-page="18b.469" data-line="6" id="l18b.469.6"></span>πῶς οὐκ ἀρκεῖται ταύτῃ μόνῃ, καίτοι γιγνώσκων τε καὶ
<span class="lb" data-page="18b.469" data-line="7" id="l18b.469.7"></span>χρώμενος ἐπὶ τῶν τοιούτων αὐτῇ. λέγει γοῦν ἐν τῷ περὶ
<span class="lb" data-page="18b.469" data-line="8" id="l18b.469.8"></span>ἄρθρων αὐτός· ὁπόταν τὰ περὶ ταῖς πλευραῖς θλάσματα
<span class="lb" data-page="18b.469" data-line="9" id="l18b.469.9"></span>θεραπεύει σὺν τοῖς ἄλλοις οἷς ἀξιοῖ ποιεῖν καὶ τόδε, φλέβα
<span class="lb" data-page="18b.469" data-line="10" id="l18b.469.10"></span>τε τὴν κατ’ ἀγκῶνα τέμνεσθαι.
</p>
<span class="lb rule" data-page="18b.469" data-line="11" id="l18b.469.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.32">
<span class="pb page1" data-page="18b.469" id="p18b.469"></span>
<span class="milestone ed1page page1" data-n="5.548" data-unit="ed1page" id="ed1page.5.548"></span>
<span class="milestone ed2page page1" data-n="12.205" data-unit="ed2page" id="ed2page.12.205"></span>
<span class="lb head" data-page="18b.469" data-line="12" id="l18b.469.12"></span>
            <blockquote class="quote lemma">
<span class="lb" data-page="18b.469" data-line="13" id="l18b.469.13"></span>Ὅσα δὲ σὺν σκληρύσμασι πελιοῦται κίνδυνος μὲν μελανθῆναι.
</blockquote>
<span class="lb rule" data-page="18b.469" data-line="14" id="l18b.469.14"></span>
            <p>
<span class="lb" data-page="18b.469" data-line="15" id="l18b.469.15"></span><span class="milestone ed2page" data-n="12.206" data-unit="ed2page" id="ed2page.12.206"></span>Καὶ τὸ κατὰ τῆς γῆς ἐκχεόμενον αἷμα ποτὲ
<span class="lb" data-page="18b.469" data-line="16" id="l18b.469.16"></span>μὲν ἄχρι πολλοῦ διαμένει, ποτὲ δὲ ξανθότερον γίγνεται,
<span class="lb" data-page="18b.469" data-line="17" id="l18b.469.17"></span>ποτὲ δὲ ἐπὶ τὸ μελάντερον τρέπεται, καί ποτε σαφῶς γίγνεται
<span class="lb" data-page="18b.469" data-line="18" id="l18b.469.18"></span>μέλαν. εἰκὸς μὲν οὖν καὶ διὰ τὸ ὑπερέχον ἤτοι γ’
<span class="pb" data-page="18b.470" id="p18b.470"></span>
<span class="lb" data-page="18b.470" data-line="1" id="l18b.470.1"></span>αἴθριον ἢ ζοφῶδες ὂν ἢ ὑγρὸν ἢ ξηρὸν ἢ θερμὸν ἢ ψυχρὸν
<span class="lb" data-page="18b.470" data-line="2" id="l18b.470.2"></span>εἰς διαφόρους ἀφικνεῖσθαι χροιὰς αὐτό. τὴν δ’ οὖν
<span class="lb" data-page="18b.470" data-line="3" id="l18b.470.3"></span>μεγίστην αἰτίαν τῆς τῶν χρωμάτων ἀπαλλαγῆς ἐξ αὐτῶν λαμβάνων
<span class="lb" data-page="18b.470" data-line="4" id="l18b.470.4"></span>διαφερόντως, ὡς ἑκάστῳ τῶν ἀνθρώπων ἢ τοῖς μὲν
<span class="lb" data-page="18b.470" data-line="5" id="l18b.470.5"></span>μελαγχολικώτερόν ἐστι, τοῖς δὲ φλεγματωδέστερον ἢ ὑδατωδέστερον
<span class="lb" data-page="18b.470" data-line="6" id="l18b.470.6"></span>ἢ τῆς ξανθῆς ἢ ὠχρᾶς οὐκ ὀλίγον ἔχον χολῆς.
<span class="lb" data-page="18b.470" data-line="7" id="l18b.470.7"></span>οὕτως οὖν καὶ τοῖς τῶν ζώων σώμασιν, ἐπειδὰν ἐκχυθὲν
<span class="lb" data-page="18b.470" data-line="8" id="l18b.470.8"></span>τῶν φλεβῶν εἰς διαφόρους ἀφικνεῖται χροιὰς, ὅταν γε μὴ
<span class="lb" data-page="18b.470" data-line="9" id="l18b.470.9"></span>κρατῆται καὶ μεταβάλληται πρὸς τῶν περιεχόντων αὐτὸ
<span class="lb" data-page="18b.470" data-line="10" id="l18b.470.10"></span>σωμάτων εἰς πῦον. εἰκὸς οὖν ἐνίοτε κατὰ τοῦτον τὸν καιρὸν
<span class="lb" data-page="18b.470" data-line="11" id="l18b.470.11"></span>πελιδνὸν φαίνεσθαι, διότι τὸ μὲν πελιδνὸν σῶμα μεταξὺ
<span class="lb" data-page="18b.470" data-line="12" id="l18b.470.12"></span>τοῦ τ’ ἀκριβῶς μέλανός ἐστι καί τινος τῶν εὐανθῶν, ὁποῖα
<span class="lb" data-page="18b.470" data-line="13" id="l18b.470.13"></span>μάλιστά ἐστιν ἐρυθρόν τε καὶ ξανθὸν, ὅπερ καὶ αὐτὸ χρῶμα.
<span class="lb" data-page="18b.470" data-line="14" id="l18b.470.14"></span>λέγω δὲ τὸ πελιδνὸν ἐκ τῶν εὐανθῶν εἰς τὸ μέλαν ἀφικνουμένων
<span class="lb" data-page="18b.470" data-line="15" id="l18b.470.15"></span>συμπίπτειν εἴωθεν ἢ ἐκ τοῦ μέλανος ἐπὶ τὸ λευκὸν,
<span class="lb" data-page="18b.470" data-line="16" id="l18b.470.16"></span>ὅταν ἐκπυΐσκηται. πολλάκις γοῦν ἰδεῖν ἐστι τά τε ὡς μεμελασμένα
<span class="lb" data-page="18b.470" data-line="17" id="l18b.470.17"></span>κατὰ τὴν εἰς πῦον μεταβολὴν ἀρχομένην πελιδνὰ
<span class="lb" data-page="18b.470" data-line="18" id="l18b.470.18"></span>φαίνοντα. κατὰ βραχύ τε τοῦ μέλανος μὲν ἀποχωροῦντα,
<span class="pb" data-page="18b.471" id="p18b.471"></span>
<span class="lb" data-page="18b.471" data-line="1" id="l18b.471.1"></span>πρὸς δὲ τὴν τοῦ πυρὸς χρόαν ἐρχόμενα λευκότερα γίγνεται.
<span class="lb" data-page="18b.471" data-line="2" id="l18b.471.2"></span>τεφρώδης γάρ ἐστιν ἡ τοῦ πύου χρόα. νῦν οὖν ὁ Ἱπποκράτης
<span class="lb" data-page="18b.471" data-line="3" id="l18b.471.3"></span>διδάσκει σε διορισμὸν ἐπὶ τοῖς ἐκχυμώμασιν ὀφθεῖσι
<span class="lb" data-page="18b.471" data-line="4" id="l18b.471.4"></span>πελιδνοῖς· ἐὰν μὲν γὰρ κατὰ σκληρότητα, αὐτοῖς τοῦθ’ ὑπάρχει,
<span class="lb" data-page="18b.471" data-line="5" id="l18b.471.5"></span>φλεγμαίνει τὰ μόρια, χωρὶς δὲ σκληρότητος ἀφλέγμαντον
<span class="lb" data-page="18b.471" data-line="6" id="l18b.471.6"></span>διαμένει. τὰ μὲν οὖν ἀφλέγμαντα τὴν φύσιν ἐῤῥῶσθαι δηλοῖ
<span class="lb" data-page="18b.471" data-line="7" id="l18b.471.7"></span>καὶ τὸ τῶν φλεβῶν ἐκκεχυμένον αἷμα πεφθήσεσθαι καὶ
<span class="lb" data-page="18b.471" data-line="8" id="l18b.471.8"></span>πῦον ἔσεσθαι, τὰ δὲ φλεγμαίνοντα ἀῤῥωστίαν τῆς φύσεως
<span class="lb" data-page="18b.471" data-line="9" id="l18b.471.9"></span>διὰ τὴν ἀσθένειαν τῶν φλεγμαινόντων μορίων καὶ διὰ τὸ
<span class="lb" data-page="18b.471" data-line="10" id="l18b.471.10"></span>πλῆθος τοῦ περιεχομένου κακοχύμου μὴ πέττειν τὸ ἐκχύμωμα
<span class="lb" data-page="18b.471" data-line="11" id="l18b.471.11"></span>μήτε ἐκπυΐσκειν. λείπεται οὖν αὐτὸ μελανθῆναί τε
<span class="lb" data-page="18b.471" data-line="12" id="l18b.471.12"></span>καὶ διαφθαρῆναι.
</p>
<span class="lb rule" data-page="18b.471" data-line="13" id="l18b.471.13"></span>
          </article>

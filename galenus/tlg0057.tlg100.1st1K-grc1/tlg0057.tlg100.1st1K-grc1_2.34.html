<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.34">
<span class="pb page1" data-page="18b.472" id="p18b.472"></span>
<span class="milestone ed1page page1" data-n="5.548" data-unit="ed1page" id="ed1page.5.548"></span>
<span class="milestone ed2page page1" data-n="12.206" data-unit="ed2page" id="ed2page.12.206"></span>
<span class="lb head" data-page="18b.472" data-line="10" id="l18b.472.10"></span>
            <blockquote class="quote lemma">
<span class="lb" data-page="18b.472" data-line="11" id="l18b.472.11"></span><span class="milestone ed2page" data-n="12.207" data-unit="ed2page" id="ed2page.12.207"></span>
              <span class="milestone ed1page" data-n="5.549" data-unit="ed1page" id="ed1page.5.549"></span>Ἡ δὲ κνήμη δύο ὀστέα ἐστὶ, τῇ μὲν συχνῷ λεπτότερον
<span class="lb" data-page="18b.472" data-line="12" id="l18b.472.12"></span>τὸ ἕτερον τοῦ ἑτέρου, τῇ δὲ οὐ πολλῷ λεπτότερον.
</blockquote>
<span class="lb rule" data-page="18b.472" data-line="13" id="l18b.472.13"></span>
            <p>
<span class="lb" data-page="18b.472" data-line="14" id="l18b.472.14"></span>Ἡ λέξις δ’ αὐτὴ μαρτυρεῖν δόξει τοῖς φάσκουσι καὶ
<span class="lb" data-page="18b.472" data-line="15" id="l18b.472.15"></span>πῆχυν καὶ βραχίονα καὶ κνήμην καὶ μηρὸν ὑφ’ Ἱπποκράτους
<span class="lb" data-page="18b.472" data-line="16" id="l18b.472.16"></span>ὀνομάζεσθαι μὴ τὸ συγκείμενον ἅπαν ἔκ τε τῶν ὀστῶν
<span class="lb" data-page="18b.472" data-line="17" id="l18b.472.17"></span>καὶ τῶν ἀμφ’ αὐτὰ σωμάτων, ἀλλὰ μόνα τὰ ὀστᾶ, οὐ μὴν
<span class="lb" data-page="18b.472" data-line="18" id="l18b.472.18"></span>ὅτι γε οὐ μόνον οὕτως λέγεται δηλοῦται διὰ τῆς λέξεως,
<span class="pb" data-page="18b.473" id="p18b.473"></span>
<span class="lb" data-page="18b.473" data-line="1" id="l18b.473.1"></span>ἀλλ’ ὅτι καὶ οὕτως ὡς ἐγχωρεῖ διττὸν ἀπ’ αὐτοῦ λέγεσθαι
<span class="lb" data-page="18b.473" data-line="2" id="l18b.473.2"></span>τὰ τοιαῦτα πάντα καθάπερ ὑπέλαβον εἶναι οἱ ποτὲ μὲν
<span class="lb" data-page="18b.473" data-line="3" id="l18b.473.3"></span>ἐπὶ τῶν ὀστῶν μόνον τιθέντες αὐτῶν τὴν προσηγορίαν, ποτὲ
<span class="lb" data-page="18b.473" data-line="4" id="l18b.473.4"></span>δὲ συμπεριλαμβάνοντες καὶ τὰ περικείμενα πάντα, ὥστε κνήμην
<span class="lb" data-page="18b.473" data-line="5" id="l18b.473.5"></span>ὀνομάζεσθαι τὸ μεταξὺ τῆς κατὰ γόνυ διαρθρώσεως.
<span class="lb" data-page="18b.473" data-line="6" id="l18b.473.6"></span>ὅτι δὲ δυοῖν ὀστῶν ἐνταῦθα τὸ μὲν ἕτερον ἀμφοῖν ὀνομάζεται
<span class="lb" data-page="18b.473" data-line="7" id="l18b.473.7"></span>κνήμη, τὸ δ’ ἕτερον περόνη, καὶ ὅτι πλατύτερον μέν
<span class="lb" data-page="18b.473" data-line="8" id="l18b.473.8"></span>ἐστιν ἡ κνήμη, λεπτότερον δὲ ἡ περόνη, καὶ ὅτι τὸ μέσον
<span class="lb" data-page="18b.473" data-line="9" id="l18b.473.9"></span>μὲν καὶ ἄσαρκον ἐν ὅλῳ τῷδε τῷ μορίῳ κατὰ μῆκος ἐκτεταμένον
<span class="lb" data-page="18b.473" data-line="10" id="l18b.473.10"></span>ἄνωθεν κάτω ἐπὶ τῶν ἰσχνῶν φαινόμενον, ὅπερ
<span class="lb" data-page="18b.473" data-line="11" id="l18b.473.11"></span>ἀντικνήμιον ὀνομάζουσι τῆς κνήμης ἐστὶ μέρος, οὐ τῆς περόνης,
<span class="lb" data-page="18b.473" data-line="12" id="l18b.473.12"></span>ὅσα τ’ ἄλλα τῶν ὀστῶν ἐπίστασθαι προσήκει, λέλεκται
<span class="lb" data-page="18b.473" data-line="13" id="l18b.473.13"></span>πάντα κατὰ τὸ περὶ τῶν ὀστῶν ἡμέτερον ὑπόμνημα
<span class="lb" data-page="18b.473" data-line="14" id="l18b.473.14"></span>τοῖς εἰσαγομένοις γραφέν.
</p>
<span class="lb rule" data-page="18b.473" data-line="15" id="l18b.473.15"></span>
          </article>

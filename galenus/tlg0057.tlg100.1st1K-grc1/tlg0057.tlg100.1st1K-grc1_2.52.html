<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.52">
<span class="pb page1" data-page="18b.487" id="p18b.487"></span>
<span class="milestone ed1page page1" data-n="5.551" data-unit="ed1page" id="ed1page.5.551"></span>
<span class="milestone ed2page page1" data-n="12.212" data-unit="ed2page" id="ed2page.12.212"></span>
<span class="lb head" data-page="18b.487" data-line="9" id="l18b.487.9"></span>
            <blockquote class="quote lemma">
<span class="lb" data-page="18b.487" data-line="10" id="l18b.487.10"></span><span class="milestone ed2page" data-n="12.213" data-unit="ed2page" id="ed2page.12.213"></span>Ῥηΐδιον ἤδη τὸ ἄρθρον ἐμβαλεῖν, ὑπεραιωρέεται
<span class="lb" data-page="18b.487" data-line="11" id="l18b.487.11"></span>γὰρ ἐς ἰθυωρίην ὑπὲρ τῆς ἀρχαίης ἕδρης. κατορθώσαντα
<span class="lb" data-page="18b.487" data-line="12" id="l18b.487.12"></span>οὖν χρὴ τοῖσι θέναρσι τῶν χειρῶν, τοῖσι δὲ ἐς
<span class="lb" data-page="18b.487" data-line="13" id="l18b.487.13"></span>τὸ ἐξεστηκὸς ἐρείδοντα, τοῖσι δὲ ἐπὶ θάτερα κατώτερον
<span class="lb" data-page="18b.487" data-line="14" id="l18b.487.14"></span>τοῦ σφυροῦ ἀντερείδοντα. ἐπὴν δὲ ἐμβάλῃς, ἢν μὲν οἷόν
<span class="lb" data-page="18b.487" data-line="15" id="l18b.487.15"></span>τε ᾖ, κατατεταμένα ἐπιδεῖν χρή· ἢν δὲ κωλύηται ὑπὸ
<span class="lb" data-page="18b.487" data-line="16" id="l18b.487.16"></span>τῶν ἱμάντων, ἐκείνους λύσαντα ἀντικατατείνειν ἔς τ’ ἂν
<span class="lb" data-page="18b.487" data-line="17" id="l18b.487.17"></span>ἐπιδήσῃς.
</blockquote>
<span class="lb rule" data-page="18b.487" data-line="18" id="l18b.487.18"></span>
            <p>
<span class="lb" data-page="18b.487" data-line="19" id="l18b.487.19"></span>Ἐκ τῶν τοιούτων αὐτοῦ λέξεων ὁρμώμενοί τινες ἄρθρον
<span class="lb" data-page="18b.487" data-line="20" id="l18b.487.20"></span>καλεῖν αὐτὸν φάσκουσι τὰ πέρατα τῶν διηρθρωμένων
<span class="pb" data-page="18b.488" id="p18b.488"></span>
<span class="lb" data-page="18b.488" data-line="1" id="l18b.488.1"></span>πρὸς τὰς κοιλότητας ὀστῶν, ὥστε τὸ μὲν σύμπαν διάρθρωσιν
<span class="lb" data-page="18b.488" data-line="2" id="l18b.488.2"></span>καλεῖσθαι, καθ’ ὃ συνάπτεται πρὸς ἀλλήλοις τὰ πέρατα
<span class="lb" data-page="18b.488" data-line="3" id="l18b.488.3"></span>τῶν κινουμένων ὀστῶν, ἐν ταῖς ἐκτάσεσί τε καὶ κάμψεσιν.
<span class="lb" data-page="18b.488" data-line="4" id="l18b.488.4"></span>αὐτῶν δὲ τῶν ὀστῶν ἑκατέρου τοῦ μὲν ἐμβαίνοντος
<span class="lb" data-page="18b.488" data-line="5" id="l18b.488.5"></span>τὸ πέρας ἄρθρον, τοῦ δ’ ὑποδεχομένου τὴν κοιλότητα κοτύλην
<span class="lb" data-page="18b.488" data-line="6" id="l18b.488.6"></span>ἢ γλήνην ὀνομάζειν αὐτόν· ἀλλὰ ταῦτα μὲν ὀνόματα
<span class="lb" data-page="18b.488" data-line="7" id="l18b.488.7"></span>τὴν ἔκθλιψιν ἔχειν. μετὰ ταῦτα δέ σε διδάξει κοινὴν ἁπάσης
<span class="lb" data-page="18b.488" data-line="8" id="l18b.488.8"></span>ἐμβολῆς μέθοδον, ὡς κατ’ ἀρχὰς ἡμεῖς εἰρήκαμεν ἐν
<span class="lb" data-page="18b.488" data-line="9" id="l18b.488.9"></span>τῷ πρώτῳ τῶνδε τῶν ὑπομνημάτων, ἔνθεν περὶ τῆς χρείας
<span class="lb" data-page="18b.488" data-line="10" id="l18b.488.10"></span>ἐδιδάξαμεν ἐν ἐκείνοις τοῖς λόγοις ὡς οὐχ οἷόν τέ ἐστιν
<span class="lb" data-page="18b.488" data-line="11" id="l18b.488.11"></span>ἐμβάλλειν αὐτὰ προσηκόντως ἄνες τῆς ὑπεραιωρήσεως. εὐθὺ
<span class="lb" data-page="18b.488" data-line="12" id="l18b.488.12"></span>δὲ καὶ τὸν ὅρον διδάξει μέχρι πόσου χρὴ κατατείνειν. ὅταν
<span class="lb" data-page="18b.488" data-line="13" id="l18b.488.13"></span>γὰρ ἤδη δόξεις ἱκανῶς ἔχειν, ὡς ὑπεραιωρεῖσθαι δύνασθαι,
<span class="lb" data-page="18b.488" data-line="14" id="l18b.488.14"></span>παύσει τῆς ἀντιτάσεως.
</p>
<span class="lb rule" data-page="18b.488" data-line="15" id="l18b.488.15"></span>
          </article>

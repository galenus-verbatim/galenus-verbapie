<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.59">
<span class="pb page1" data-page="18b.493" id="p18b.493"></span>
<span class="milestone ed1page page1" data-n="5.552" data-unit="ed1page" id="ed1page.5.552"></span>
<span class="milestone ed2page page1" data-n="12.215" data-unit="ed2page" id="ed2page.12.215"></span>
<span class="lb head" data-page="18b.493" data-line="1" id="l18b.493.1"></span>
            <blockquote class="quote lemma">
<span class="lb" data-page="18b.493" data-line="2" id="l18b.493.2"></span>Ὁκόσα μέντοι τῶν ὀστέων μὴ τελέως ἵζει ἐς τὴν ἑωυτῶν
<span class="lb" data-page="18b.493" data-line="3" id="l18b.493.3"></span>χώρην, ἀλλά τι ἐπιλείπει, τῷ χρόνῳ λεπτύνεται ἰσχίον
<span class="lb" data-page="18b.493" data-line="4" id="l18b.493.4"></span>καὶ μηρὸς καὶ κνήμη· καὶ ἢν μὲν εἴσω ὀλισθῇ, τὸ ἔξω
<span class="lb" data-page="18b.493" data-line="5" id="l18b.493.5"></span>μέρος λεπτύνεται, ἢν δὲ ἔξω, τὸ εἴσω.
</blockquote>
<span class="lb rule" data-page="18b.493" data-line="6" id="l18b.493.6"></span>
            <p>
<span class="lb" data-page="18b.493" data-line="7" id="l18b.493.7"></span>Εἰ καὶ τῶν ὑγιῶν τι μορίων ἐν ἡσυχίᾳ πολυχρονίῳ
<span class="lb" data-page="18b.493" data-line="8" id="l18b.493.8"></span>φυλάττοις ἢ βραχείαις κινήσεσι, λεπτότερον ἑαυτοῦ γίγνεται.
<span class="lb" data-page="18b.493" data-line="9" id="l18b.493.9"></span>θερμαίνει τε γὰρ ἡ κίνησις τὰ σώματα καὶ ῥώννυσι τὴν
<span class="lb" data-page="18b.493" data-line="10" id="l18b.493.10"></span>ἐν αὐτοῖς δύναμιν, ὑφ’ ἧς εἰς εὐτροφίαν ἐπιδίδωσι τὰ μέρη.
<span class="lb" data-page="18b.493" data-line="11" id="l18b.493.11"></span>ὁπόταν δὲ μὴ καλῶς ἐμβληθῇ τῶν ὀλισθησάντων τι, χείρους
<span class="lb" data-page="18b.493" data-line="12" id="l18b.493.12"></span>αἱ κινήσεις ἐπιτελοῦνται, καὶ μᾶλλον δὲ κατὰ τὰ ἀντικείμενα
<span class="lb" data-page="18b.493" data-line="13" id="l18b.493.13"></span>μέρη τῶν ὀλισθημάτων. ἐπειδὴ κενὸς ὁ τόπος
<span class="lb" data-page="18b.493" data-line="14" id="l18b.493.14"></span>καταλείπεται τοῦ μέρους κινηθέντος ὀστοῦ πρὸς τἀναντία.
<span class="lb" data-page="18b.493" data-line="15" id="l18b.493.15"></span>ῥᾷον οὖν ἐπ’ ἐκείνου στηρίζεται τοῦ μέρους εἰς ὃ μετέστη
<span class="lb" data-page="18b.493" data-line="16" id="l18b.493.16"></span>τὸ ἄρθρον. ἕδρας μὲν γὰρ δεῖται τὰ ὑπερκείμενα μόρια.
<span class="lb" data-page="18b.493" data-line="17" id="l18b.493.17"></span>ταῦτα δὲ αὐτοῖς οὐ κεναὶ χῶραι παρέχουσιν, ἀλλ’ αἱ πεπληρωμέναι·
<span class="lb" data-page="18b.493" data-line="18" id="l18b.493.18"></span>κατὰ γὰρ τοι τῆς κενῆς χώρας οὐδὲν στηρίζεσθαι
<span class="pb" data-page="18b.494" id="p18b.494"></span>
<span class="lb" data-page="18b.494" data-line="1" id="l18b.494.1"></span>δύναται. διὰ τοῦτ’ οὖν καὶ τὸ σκέλος εἴωθε προφέρειν,
<span class="lb" data-page="18b.494" data-line="2" id="l18b.494.2"></span>ἔνθα τὴν ἔκπτωσιν ἔχει καὶ τοῖς κατ’ ἐκεῖνο τὸ μέρος ἐνεργεῖν
<span class="lb" data-page="18b.494" data-line="3" id="l18b.494.3"></span>μόνον· αὐτοὶ γὰρ οὖν καὶ τρέφονται καλῶς, οἱ δ’ ἄρχοντες
<span class="lb" data-page="18b.494" data-line="4" id="l18b.494.4"></span>ἐνδεῶς, οἵπερ εἰσὶν ἐκ τῶν ἀντικειμένων μερῶν.
</p>
<span class="lb rule" data-page="18b.494" data-line="5" id="l18b.494.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.6">
<span class="pb page1" data-page="18b.429" id="p18b.429"></span>
<span class="milestone ed1page page1" data-n="5.541" data-unit="ed1page" id="ed1page.5.541"></span>
<span class="milestone ed2page page1" data-n="12.191" data-unit="ed2page" id="ed2page.12.191"></span>
<span class="lb head" data-page="18b.429" data-line="1" id="l18b.429.1"></span>
            <blockquote class="quote lemma">
<span class="lb" data-page="18b.429" data-line="2" id="l18b.429.2"></span>Κρατύνεται δὲ μάλιστα βραχίονος ὀστέον ἐν τεσσαράκοντα
<span class="lb" data-page="18b.429" data-line="3" id="l18b.429.3"></span>ἡμέρῃσιν. ἐπὴν δὲ ταύτας ὑποβάλῃ, λύειν χρὴ καὶ ἐπὶ
<span class="lb" data-page="18b.429" data-line="4" id="l18b.429.4"></span>ἧσσον πιέζειν τοῖσιν ὀθονίοισιν καὶ ἐπὶ ἐλάσσοσιν ἐπιδεῖν.
<span class="lb" data-page="18b.429" data-line="5" id="l18b.429.5"></span>δίαιταν δὲ ἀκριβεστέρην τινὰ ἢ τὸ πρότερον διαιτᾷν
<span class="lb" data-page="18b.429" data-line="6" id="l18b.429.6"></span>καὶ πλείω χρόνον, τεκμαίρεσθαι<span class="milestone ed1page" data-n="5.542" data-unit="ed1page" id="ed1page.5.542"></span> δὲ πρὸς τοῦ
<span class="lb" data-page="18b.429" data-line="7" id="l18b.429.7"></span>οἰδήματος τοῦ ἐν ἄκρῃ τῇ χειρὶ τὴν ῥώμην ὁρῶν.
</blockquote>
<span class="lb rule" data-page="18b.429" data-line="8" id="l18b.429.8"></span>
            <p>
<span class="lb" data-page="18b.429" data-line="9" id="l18b.429.9"></span>Τὸ διὰ πώρου συνδεῖσθαι τὰ κεχωρισμένα μέρη τοῦ
<span class="lb" data-page="18b.429" data-line="10" id="l18b.429.10"></span>συντριβέντος ὀστοῦ κρατύνεσθαι κέκληκεν, ὡς καὶ πρόσθεν
<span class="lb" data-page="18b.429" data-line="11" id="l18b.429.11"></span>ἐπὶ τοῦ πήχεος. ὅσῳ δὲ μεῖζόν ἐστι τὸ τοῦ βραχίονος
<span class="lb" data-page="18b.429" data-line="12" id="l18b.429.12"></span>ὀστοῦν τοσούτῳ δηλονότι καὶ ὁ χρόνος αὐτῷ τῆς πωρώσεως
<span class="lb" data-page="18b.429" data-line="13" id="l18b.429.13"></span>μακρότερος γίγνεται. τὰ δ’ ἄλλα πάντα διὰ τῶν ἐπὶ τοῦ
<span class="lb" data-page="18b.429" data-line="14" id="l18b.429.14"></span>πήχεος εἰρημένων ἐστὶ δῆλα, μηδεμιᾶς οὖν ἐξηγήσεως
<span class="lb" data-page="18b.429" data-line="15" id="l18b.429.15"></span>δεόμενα.
</p>
<span class="lb rule" data-page="18b.429" data-line="16" id="l18b.429.16"></span>
          </article>

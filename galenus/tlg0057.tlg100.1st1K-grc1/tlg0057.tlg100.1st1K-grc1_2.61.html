<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.61">
<span class="pb page1" data-page="18b.495" id="p18b.495"></span>
<span class="milestone ed1page page1" data-n="5.552" data-unit="ed1page" id="ed1page.5.552"></span>
<span class="milestone ed2page page1" data-n="12.215" data-unit="ed2page" id="ed2page.12.215"></span>
<span class="lb head" data-page="18b.495" data-line="4" id="l18b.495.4"></span>
            <blockquote class="quote lemma">
<span class="lb" data-page="18b.495" data-line="5" id="l18b.495.5"></span><span class="milestone ed2page" data-n="12.216" data-unit="ed2page" id="ed2page.12.216"></span>Καὶ ἐπιδεῖν δὲ οὕτως ἐκτεταμένων ἀμφοτέρων, ὁκότερον
<span class="lb" data-page="18b.495" data-line="6" id="l18b.495.6"></span>ἂν τουτέων ἐπιδέῃς· οὐ γὰρ ταῦτα ξυμφέρει σκέλει
<span class="lb" data-page="18b.495" data-line="7" id="l18b.495.7"></span>τε καὶ χειρί. πήχεος μὲν γὰρ καὶ βραχίονος, ἐπὴν ἐπιδεθῶσιν
<span class="lb" data-page="18b.495" data-line="8" id="l18b.495.8"></span>ὀστέα κατεηγότα, ἀναλαμβάνεται ἡ χεὶρ, καὶ ἢν
<span class="lb" data-page="18b.495" data-line="9" id="l18b.495.9"></span>ἐκτεταμένα ἐπιδέῃς τὰ σχήματα τῶν σαρκῶν, ἑτεροιοῦται
<span class="lb" data-page="18b.495" data-line="10" id="l18b.495.10"></span>ἐν τῇ ξυγκάμψει τοῦ ἀγκῶνος. ἀδύνατος γὰρ ὁ ἀγκὼν
<span class="lb" data-page="18b.495" data-line="11" id="l18b.495.11"></span>ἐκτετάσθαι πουλὺν χρόνον· οὐ γὰρ πολλάκις ἐν τοιούτῳ
<span class="lb" data-page="18b.495" data-line="12" id="l18b.495.12"></span>εἴθισται, ἀλλ’ ἐν τῷ ξυγκεκάμφθαι. καὶ δὴ καὶ ἅτε δυνάμενοι
<span class="lb" data-page="18b.495" data-line="13" id="l18b.495.13"></span>οἱ ἄνθρωποι περιιέναι, ἐπὴν κατὰ χεῖρα τρωθῶσιν, ξυγκεκάμφθαι
<span class="lb" data-page="18b.495" data-line="14" id="l18b.495.14"></span>κατὰ τὸν ἀγκῶνα δέονται. σκέλος δὲ ἔν τε τῇσιν
<span class="lb" data-page="18b.495" data-line="15" id="l18b.495.15"></span>ὁδοιπορίῃσι καὶ ἐν τῷ ἑστάναι εἴθισται, ὁτὲ μὲν ἐκτετάσθαι,
<span class="lb" data-page="18b.495" data-line="16" id="l18b.495.16"></span>ὁτὲ δὲ μικροῦ δεῖν ἐκτετάσθαι ἐς τὸ κάτω κατὰ φύσιν. καὶ δὴ
<span class="lb" data-page="18b.495" data-line="17" id="l18b.495.17"></span>καὶ πρὸς τὸ ὀχέειν τὸ ἄλλο σῶμα, διὰ τοῦτο εὔφορον αὐτῷ
<span class="lb" data-page="18b.495" data-line="18" id="l18b.495.18"></span>ἐστι τὸ ἐκτετάσθαι, ὅταν ἀνάγκη ἔχῃ· καὶ δὴ καὶ ἐν τῇσι
<span class="lb" data-page="18b.495" data-line="19" id="l18b.495.19"></span>κοίτῃσι πολλάκις ἐν τῷ σχήματι τουτέῳ ἐστὶν ἐν τῷ ἐπιτετάσθαι.
<span class="pb" data-page="18b.496" id="p18b.496"></span>
<span class="lb" data-page="18b.496" data-line="1" id="l18b.496.1"></span>ἐπὴν δὲ δὴ τρωθῇ, ἀνάγκη καταδουλοῦται
<span class="lb" data-page="18b.496" data-line="2" id="l18b.496.2"></span>τὴν γνώμην, ὅτι ἀδύνατοι μετεωρίζεσθαι γίνονται,
<span class="lb" data-page="18b.496" data-line="3" id="l18b.496.3"></span><span class="milestone ed1page" data-n="5.553" data-unit="ed1page" id="ed1page.5.553"></span>ὥστε οὐδὲ μέμνηνται περὶ τοῦ συγκαμφθῆναι καὶ ἀναστῆναι,
<span class="lb" data-page="18b.496" data-line="4" id="l18b.496.4"></span>ἀλλὰ ἀτρεμέουσιν ἐν τουτέῳ τῷ σχήματι κείμενοι.
</blockquote>
<span class="lb rule" data-page="18b.496" data-line="5" id="l18b.496.5"></span>
            <p>
<span class="lb" data-page="18b.496" data-line="6" id="l18b.496.6"></span>Ἐάν τε κνήμην ἐάν τε μηρὸν ἐπιδέῃς, ἑκατέραν τῶν
<span class="lb" data-page="18b.496" data-line="7" id="l18b.496.7"></span>διαρθρώσεων ἐκτετάσθαι κελεύει, τὴν κατ’ ἰσχίον καὶ τὴν
<span class="lb" data-page="18b.496" data-line="8" id="l18b.496.8"></span>κατὰ γόνυ. τὴν δ’ αἰτίαν τοῦ σχήματος ἐφεξῆς ἐρεῖ σαφῶς,
<span class="lb" data-page="18b.496" data-line="9" id="l18b.496.9"></span>ἀποδείξει χρώμενος καὶ ἑτοίμως νοήσαις τὸν νοῦν. ἔστι δὲ
<span class="lb" data-page="18b.496" data-line="10" id="l18b.496.10"></span>τούτων τὰ κεφάλαια προειθίσθαι μὲν τὸ σκέλος ἑστώτων
<span class="lb" data-page="18b.496" data-line="11" id="l18b.496.11"></span>καὶ βαδιζόντων ἐκτετάσθαι. πρὸς γὰρ τὸ βαδίζειν τὸ σῶμα
<span class="lb" data-page="18b.496" data-line="12" id="l18b.496.12"></span>γεγονὸς ὑπὸ τῆς φύσεως εἰς τοῦτο σχῆμα περεσκεύασται
<span class="lb" data-page="18b.496" data-line="13" id="l18b.496.13"></span>πρὸς αὐτῆς καὶ διὰ τοῦτο καὶ κατακειμένων ἐκτεταμένον
<span class="lb" data-page="18b.496" data-line="14" id="l18b.496.14"></span>ἐστὶν ὡς τὰ πολλά. τὰς χεῖρας δὲ καὶ κατὰ τὰς ὁδοιπορίας
<span class="lb" data-page="18b.496" data-line="15" id="l18b.496.15"></span>καὶ ἄλλως ὡς τὸ πολὺ κεκλασμένας μετρίως ἔχομεν.
<span class="lb" data-page="18b.496" data-line="16" id="l18b.496.16"></span>οὐδεὶς γὰρ ἀποτετακὼς αὐτὰς περιέρχεται. διὰ τοῦτο κἂν
<span class="lb" data-page="18b.496" data-line="17" id="l18b.496.17"></span>ἐπιδεθῇ τις χεῖρα, δυνατόν ἐστιν αὐτῷ περιέρχεσθαι ταινίαν
<span class="pb" data-page="18b.497" id="p18b.497"></span>
<span class="lb" data-page="18b.497" data-line="1" id="l18b.497.1"></span>ὑποτείνοντι τῷ πήχει. σκέλους δὲ καταγέντος ἀδύνατον ἐπιβαίνειν
<span class="lb" data-page="18b.497" data-line="2" id="l18b.497.2"></span>πρὶν ἀκριβῶς πωρωθῆναι.
</p>
<span class="lb rule" data-page="18b.497" data-line="3" id="l18b.497.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.64">
<span class="pb page1" data-page="18b.499" id="p18b.499"></span>
<span class="milestone ed1page page1" data-n="5.553" data-unit="ed1page" id="ed1page.5.553"></span>
<span class="milestone ed2page page1" data-n="12.217" data-unit="ed2page" id="ed2page.12.217"></span>
<span class="lb head" data-page="18b.499" data-line="10" id="l18b.499.10"></span>
            <blockquote class="quote lemma">
<span class="lb" data-page="18b.499" data-line="11" id="l18b.499.11"></span>Περὶ γὰρ τῶν σωλήνων τῶν ὑποτιθεμένων ὑπὸ τὰ σκέλεα
<span class="lb" data-page="18b.499" data-line="12" id="l18b.499.12"></span>τὰ κατεηγότα, ἀπορέω ὅτι ξυμβουλεύσω ἢ ὑποτιθέναι
<span class="lb" data-page="18b.499" data-line="13" id="l18b.499.13"></span>χρὴ ἢ οὔ. ὠφελέουσι μὲν γὰρ, οὐχ ὅσον δὲ οἱ ὑποτιθέντες
<span class="lb" data-page="18b.499" data-line="14" id="l18b.499.14"></span>οἴονται· οὐ γὰρ ἀναγκάζουσιν οἱ σωλῆνες ἀτρεμέειν
<span class="lb" data-page="18b.499" data-line="15" id="l18b.499.15"></span>ὡς οἴονται. οὔτε γὰρ τῷ ἄλλῳ σώματι στρεφομένῳ ἢ
<span class="lb" data-page="18b.499" data-line="16" id="l18b.499.16"></span>ἔνθα ἢ ἔνθα ἢ ἐπαναγκάζει ὁ σωλὴν μὴ ἐπακολουθέειν
<span class="lb" data-page="18b.499" data-line="17" id="l18b.499.17"></span>τὸ σκέλος, ἢν μὴ ἐπιμελεῖται αὐτὸς ὁ ἄνθρωπος, οὔτε αὖ
<span class="lb" data-page="18b.499" data-line="18" id="l18b.499.18"></span>τὸ σκέλος ἄνευ τοῦ σώματος κωλύει ὁ σωλὴν κινηθῆναι
<span class="pb" data-page="18b.500" id="p18b.500"></span>
<span class="lb" data-page="18b.500" data-line="1" id="l18b.500.1"></span>ἢ τῇ ἢ τῇ. ἀλλὰ μὴν ἀργέστερον ξύλον ὑποτετάσθαι, ἢν
<span class="lb" data-page="18b.500" data-line="2" id="l18b.500.2"></span>μὴ ὅμως ἄν τις μαλθακόν τι ἐς αὐτὸ ἐντεθῇ. ἀχρηστότατον
<span class="lb" data-page="18b.500" data-line="3" id="l18b.500.3"></span>δέ ἐστιν ἐν τῇσι μεθυποστρώσεσιν καὶ ἐν τῇσιν ἐς
<span class="lb" data-page="18b.500" data-line="4" id="l18b.500.4"></span>ἄφοδον προχωρήσεσιν. ἔστιν οὖν σὺν σωλῆνι καὶ ἄνευ
<span class="lb" data-page="18b.500" data-line="5" id="l18b.500.5"></span>σωλῆνος καὶ καλῶς καὶ αἰσχρῶς κατασκευάσασθαι. πιθανώτερον
<span class="lb" data-page="18b.500" data-line="6" id="l18b.500.6"></span>δὲ τοῖσι δημότῃσίν ἐστιν καὶ τὸν ἰατρὸν ἀναμαρτητότερον
<span class="lb" data-page="18b.500" data-line="7" id="l18b.500.7"></span>εἶναι ἢν σωλὴν ὑποκέηται, καίτοι ἀτεχνέστερόν
<span class="lb" data-page="18b.500" data-line="8" id="l18b.500.8"></span>γέ ἐστιν. δεῖ μὲν γὰρ ἐφ’ ὁμαλοῦ καὶ μαλθακοῦ
<span class="lb" data-page="18b.500" data-line="9" id="l18b.500.9"></span>κεῖσθαι, πάντῃ πάντως ἐς ἰθύ. ἐπείτοι γε ἀνάγκη κρατηθῆναι
<span class="lb" data-page="18b.500" data-line="10" id="l18b.500.10"></span>τὴν ἐπίδεσιν ὑπὸ τῆς διαστροφῆς τῆς ἐν τῇ
<span class="lb" data-page="18b.500" data-line="11" id="l18b.500.11"></span>διαθέσει, ὅποι ἂν ῥέπῃ καὶ ὁκόσα ἂν ῥέπῃ. ὑποκρινέσθω
<span class="lb" data-page="18b.500" data-line="12" id="l18b.500.12"></span>δὲ ὁ ὑποδεδεμένος ταῦτα ἅπερ <span class="milestone ed2page" data-n="12.218" data-unit="ed2page" id="ed2page.12.218"></span>καὶ πρότερον εἴρηται·
<span class="lb" data-page="18b.500" data-line="13" id="l18b.500.13"></span>καὶ γὰρ τὴν ἐπίδεσιν χρὴ τοιαύτην εἶναι καὶ τὸ
<span class="lb" data-page="18b.500" data-line="14" id="l18b.500.14"></span>οἴδημα οὕτως ἐξαείρασθαι ἐς τὰ ἄκρεα καὶ τὰς χαλάσιας
<span class="lb" data-page="18b.500" data-line="15" id="l18b.500.15"></span>οὕτως καὶ τὰς μετεπιδέσιας διὰ τρίτης καὶ εὑρισκέσθω
<span class="lb" data-page="18b.500" data-line="16" id="l18b.500.16"></span>ἰσχνότερον τὸ ἐπιδεόμενον καὶ τὰς ἐπιδέσιας ἐπὶ μᾶλλον
<span class="lb" data-page="18b.500" data-line="17" id="l18b.500.17"></span>ποιέεσθαι καὶ πλέοσι τοῖσιν ὀθονίοισιν. περιλαμβάνειν
<span class="lb" data-page="18b.500" data-line="18" id="l18b.500.18"></span><span class="milestone ed1page" data-n="5.554" data-unit="ed1page" id="ed1page.5.554"></span>τε καὶ τὸν πόδα χαλαρῶς, ἢν μὴ ἄγαν ἐγγὺς ᾖ
<span class="pb" data-page="18b.501" id="p18b.501"></span>
<span class="lb" data-page="18b.501" data-line="1" id="l18b.501.1"></span>τοῦ γούνατος τὸ τρῶμα. κατατείνειν δὲ μετρίως καὶ ἐπικατορθοῦν
<span class="lb" data-page="18b.501" data-line="2" id="l18b.501.2"></span>ἐφ’ ἑκάστῃ ἐπιδέσει χρὴ τὰ ὀστέα. ἢν γὰρ
<span class="lb" data-page="18b.501" data-line="3" id="l18b.501.3"></span>ὀρθῶς μὲν ἰητρεύηται, κατὰ λόγον δὲ τὸ οἴδημα χωρέῃ,
<span class="lb" data-page="18b.501" data-line="4" id="l18b.501.4"></span>ἔτι μὲν λεπτότερον καὶ ἰσχνότερον τὸ ἐπιδεόμενον χωρίον
<span class="lb" data-page="18b.501" data-line="5" id="l18b.501.5"></span>ἔσται, ἔτι δὲ αὖ παραγωγότερα τὰ ὀστέα, ἐνακούοντα
<span class="lb" data-page="18b.501" data-line="6" id="l18b.501.6"></span>δὲ τῆς κατατάσιος μᾶλλον. ἐπὴν δὲ ἑβδομαῖος ἢ ἑνδεκαταῖος
<span class="lb" data-page="18b.501" data-line="7" id="l18b.501.7"></span>γένηται τοὺς νάρθηκας προστιθέναι, ὥσπερ καὶ ἐπὶ
<span class="lb" data-page="18b.501" data-line="8" id="l18b.501.8"></span>τοῖς ἄλλοισι κατήγμασιν εἴρηται.
</blockquote>
<span class="lb rule" data-page="18b.501" data-line="9" id="l18b.501.9"></span>
            <p>
<span class="lb" data-page="18b.501" data-line="10" id="l18b.501.10"></span>Ἔτι καὶ νῦν οἶδά τινας ἰατροὺς ὑποτιθέντας τῷ σκέλει
<span class="lb" data-page="18b.501" data-line="11" id="l18b.501.11"></span>σωλῆνας καὶ γλωσσόκομον κνήμης τε καὶ μηροῦ πεπονθότος,
<span class="lb" data-page="18b.501" data-line="12" id="l18b.501.12"></span>ἐπὶ μὲν τοῦ μηροῦ παντὶ τῷ σκέλει, τῆς κνήμης
<span class="lb" data-page="18b.501" data-line="13" id="l18b.501.13"></span>δὲ πεπονθυίας ἔνιοι μὲν καὶ τοῦθ’ ὑποβάλλουσιν ὅλῳ τῷ
<span class="lb" data-page="18b.501" data-line="14" id="l18b.501.14"></span>σκέλει τὸ ξύλον, ἔνιοι δὲ τὴν κνήμην ὅλην στηρίζοντες ἐν
<span class="lb" data-page="18b.501" data-line="15" id="l18b.501.15"></span>τῷ γλωσσοκόμῳ. βλάπτουσι δέ τι καὶ οἱ μετ’ αὐτῆς τὸν
<span class="lb" data-page="18b.501" data-line="16" id="l18b.501.16"></span>μηρὸν, ἀλλ’ ἦττον ἐκείνων. τὰς φλέβας δὲ αὐτὸς ὁ Ἱπποκράτης
<span class="lb" data-page="18b.501" data-line="17" id="l18b.501.17"></span>ἐδήλωσε σαφῶς, ὥστ’ αὐτὰς οὐδὲν ἐμὲ δεῖν ἔτι λέγειν,
<span class="lb" data-page="18b.501" data-line="18" id="l18b.501.18"></span>ἀλλ’ εἴπου κατὰ τὴν λέξιν ἀσαφὲς ἔσεσθαί τισι νομίσω,
<span class="pb" data-page="18b.502" id="p18b.502"></span>
<span class="lb" data-page="18b.502" data-line="1" id="l18b.502.1"></span>τοῦτο ἐξαπλώσω καὶ πρῶτόν γε πάντων, ὅπῃ διαφέρει
<span class="lb" data-page="18b.502" data-line="2" id="l18b.502.2"></span>γλωσσόκομον σωλῆνι. εἴρηται μὲν οὖν παρὰ τοῖς Ἀττικοῖς
<span class="lb" data-page="18b.502" data-line="3" id="l18b.502.3"></span>γλωσσόκομον τὸ σκεῦος τοῦτο. ἴσως οὖν εἰς πολλὰ μὲν τῶν
<span class="lb" data-page="18b.502" data-line="4" id="l18b.502.4"></span>χρησίμων γραμμάτων ἐμβαίνουσιν οἱ ἄνθρωποι, πολλὰ δὲ
<span class="lb" data-page="18b.502" data-line="5" id="l18b.502.5"></span>τῶν ἀποθέτων γραμμάτων. ἔνιοι δὲ εἰς ὁδοιπορίας αὐτῷ
<span class="lb" data-page="18b.502" data-line="6" id="l18b.502.6"></span>χρῶνται, διοίσει δὲ οὔτε εἴτε γλωσσοκόμιον εἴτε γλωσσόκομόν
<span class="lb" data-page="18b.502" data-line="7" id="l18b.502.7"></span>τις ὀνομάζοι αὐτὸ, καθάπερ οὐδὲ διὰ τῶν δυοῖν ττ ἢ
<span class="lb" data-page="18b.502" data-line="8" id="l18b.502.8"></span>διὰ τῶν δυοῖν σσ. τὸ δὲ ὑποτιθέμενον τῷ σκέλει γλωσσόκομον,
<span class="lb" data-page="18b.502" data-line="9" id="l18b.502.9"></span>εὔδηλον ὅτι προμηκέστερόν τε καὶ στενώτερον εἶναι
<span class="lb" data-page="18b.502" data-line="10" id="l18b.502.10"></span>δεῖ τῶν συνήθων. δεῖ γὰρ αὐτὸ μὴ πολλῷ πλατύτερον εἶναι
<span class="lb" data-page="18b.502" data-line="11" id="l18b.502.11"></span>οὐ κατὰ τὸ σκέλος εὔρους ἢ πάχους ἢ ὅπερ ἂν ὀνομάζειν
<span class="lb" data-page="18b.502" data-line="12" id="l18b.502.12"></span>ἐθέλεις, ἵνα παραβληθέντων ἑκατέρωθεν ἐρίων ἐσφιγμένον
<span class="lb" data-page="18b.502" data-line="13" id="l18b.502.13"></span>ᾖ τὸ σκέλος, ὡς μηδὲ ἂν ὁ κάμνων βούληται μετακλίνειν
<span class="lb" data-page="18b.502" data-line="14" id="l18b.502.14"></span>αὐτὸ συγχωρεῖν τὴν στενοχωρίαν· ἀλλὰ τὴν μὲν ἐπὶ τὸ δεξιὸν
<span class="lb" data-page="18b.502" data-line="15" id="l18b.502.15"></span>ἢ τὸ ἀριστερὸν μέρος περιστροφὴν τοῦ σκέλους δύναται
<span class="lb" data-page="18b.502" data-line="16" id="l18b.502.16"></span>ἡ τῶν ἐρίων παράθεσις ἀποκωλῦσαι, τὴν δ’ ἄνω καὶ
<span class="lb" data-page="18b.502" data-line="17" id="l18b.502.17"></span>κάτω καὶ εἰς ὕψος αὐτοῦ κίνησιν οὐ δύναται. διὸ καὶ ὁ
<span class="lb" data-page="18b.502" data-line="18" id="l18b.502.18"></span>Ἱπποκράτης οὐκ ἀρέσκεται τῇ χρήσει τοῦ τοιούτου ξύλου
<span class="pb" data-page="18b.503" id="p18b.503"></span>
<span class="lb" data-page="18b.503" data-line="1" id="l18b.503.1"></span>πρὸς τοῖς ἄλλοις καὶ ἀπηνοῦς ὄντος. τὸ γὰρ ἀργέστερον
<span class="lb" data-page="18b.503" data-line="2" id="l18b.503.2"></span>οἷον ἀπηνέστερον ἢ ἀηδέστερον δῆλον, διὰ τὸ μηδὲν εἴκειν,
<span class="lb" data-page="18b.503" data-line="3" id="l18b.503.3"></span>ὥσπερ καὶ τὰ ὑπαυχένιά τε καὶ τὰ ὑπαγκώνια διακαλούμενα.
<span class="lb" data-page="18b.503" data-line="4" id="l18b.503.4"></span>ταῦτα γὰρ εἴκοντα μετρίως οὐκ εἰσὶν ἀνιαρὰ τῷ
<span class="lb" data-page="18b.503" data-line="5" id="l18b.503.5"></span>σκέλει· χρησίμου δ’ ὄντος τοῦ τοιούτου μηχανήματος, ὅταν
<span class="lb" data-page="18b.503" data-line="6" id="l18b.503.6"></span>ἀφοδεῦσαι δεηθῶσιν οἱ κάμνοντες ἢ μετακομισθῆναί ποτε
<span class="lb" data-page="18b.503" data-line="7" id="l18b.503.7"></span>ἀπὸ τῆς ἑτέρας μετακλίσεως, ἐφ’ ἑτέραν ἕνεκα τοῦτο ἐργασθῆναι,
<span class="lb" data-page="18b.503" data-line="8" id="l18b.503.8"></span>διὰ τοῦτο μάλιστα τὴν χρῆσιν αὐτοῦ προσιέμεθα,
<span class="lb" data-page="18b.503" data-line="9" id="l18b.503.9"></span>καίτοι κἂν οἵ τινες ὑπ’ αὐτῶν τὸ ὑπαυχένιον χρῶνται καὶ
<span class="lb" data-page="18b.503" data-line="10" id="l18b.503.10"></span>κατ’ ἀρχὰς εὐθέως ὑποβάλλουσιν αὐτῷ ταινίας ἐγκαρσίας,
<span class="lb" data-page="18b.503" data-line="11" id="l18b.503.11"></span>ὅταν <span class="milestone ed2page" data-n="12.219" data-unit="ed2page" id="ed2page.12.219"></span>ἐντεθῶσι τὸ σκέλος ἐναντιῶντες ἑκατέρωθεν εἰς
<span class="lb" data-page="18b.503" data-line="12" id="l18b.503.12"></span>σκέλους ὕψος, ἔπειτα ἐκ τῶν ἄνω τοῦ κώλου μερῶν συνδήσαντες
<span class="lb" data-page="18b.503" data-line="13" id="l18b.503.13"></span>ἀλλήλαις ἀσφαλῆ νομίζουσι τὴν θέσιν τοῦ σκέλους
<span class="lb" data-page="18b.503" data-line="14" id="l18b.503.14"></span>ποιεῖσθαι. τό τε γὰρ ὑπαυχένιον ἐν ταῖς μετακομιδαῖς τοῦ
<span class="lb" data-page="18b.503" data-line="15" id="l18b.503.15"></span>κάμνοντος ἀντὶ γλωττοκόμου τείνεται τῷ σκέλει· καὶ μέντοι
<span class="lb" data-page="18b.503" data-line="16" id="l18b.503.16"></span>καὶ κατὰ τὸ κάτω πέρας αὐτοῦ, προστιθέασιν ἔνιοι ξύλον
<span class="lb" data-page="18b.503" data-line="17" id="l18b.503.17"></span>ὀρθὸν, ὡς προωθοῦσιν ἄκρον τὸν πόδα προβάλλοντες ἔρια
<span class="lb" data-page="18b.503" data-line="18" id="l18b.503.18"></span>δηλονότι, χάριν τοῦ μήτε ἄνω τὸ σκέλος ἕλκεσθαι τοῦ κάμνοντος
<span class="lb" data-page="18b.503" data-line="19" id="l18b.503.19"></span>μήτ’ ἀποτείνεσθαι κάτω. τὴν μὲν γὰρ ἀνάτασιν
<span class="pb" data-page="18b.504" id="p18b.504"></span>
<span class="lb" data-page="18b.504" data-line="1" id="l18b.504.1"></span>ὁ δεσμὸς κωλύει, τὴν δ’ ἐπὶ τὸ κάτω φορὰν τὸ προσηρεισμένον
<span class="lb" data-page="18b.504" data-line="2" id="l18b.504.2"></span>τῷ πέλματι ξύλον· ἀλλὰ καίτοι τούτων ἀσφαλῶς
<span class="lb" data-page="18b.504" data-line="3" id="l18b.504.3"></span>παρασκευαζομένων τοῖς ἰατροῖς, ὅμως ἡ κατὰ τὰς διαρθρώσεις
<span class="lb" data-page="18b.504" data-line="4" id="l18b.504.4"></span>κίνησις οὐ κωλύεται, δυναμένου τοῦ κάμνοντος καὶ τὸ
<span class="lb" data-page="18b.504" data-line="5" id="l18b.504.5"></span>κατὰ σφυρὸν ἄρθρον καὶ τὸ κατὰ γόνυ διακινεῖν κατὰ βραχύ.
<span class="lb" data-page="18b.504" data-line="6" id="l18b.504.6"></span>περὶ μὲν γὰρ τοῦ κατ’ ἴσχιον οὐδὲ λόγου δεῖ, μηδ’ ὅλως
<span class="lb" data-page="18b.504" data-line="7" id="l18b.504.7"></span>αὐτοῦ μήθ’ ὑπὸ τοῦ γλωσσοκόμου μήθ’ ὑπὸ τῆς ἐπιδέσεως
<span class="lb" data-page="18b.504" data-line="8" id="l18b.504.8"></span>περιλαμβανομένου. ὅ γε μὴν σωλὴν τὰ μὲν ἄλλα ἔχει τὰ
<span class="lb" data-page="18b.504" data-line="9" id="l18b.504.9"></span>αὐτὰ τῷ γλωσσοκόμῳ, ἀλλ’ αὐτῷ δὲ τῷ σχήματι διαφέρει.
<span class="lb" data-page="18b.504" data-line="10" id="l18b.504.10"></span>περιφερὴς γὰρ ὢν ἔξωθεν ἔνδοθέν ἐστι κοῖλος, ὁμοίως τοῖς
<span class="lb" data-page="18b.504" data-line="11" id="l18b.504.11"></span>ἐπὶ τῶν κεράμων σωλῆσιν, ὅθεν αὐτῷ τοὔνομα. δοκεῖ δ’
<span class="lb" data-page="18b.504" data-line="12" id="l18b.504.12"></span>οὗτος ἐπιτηδειότατος εἶναι πρὸς τὴν προκειμένην χρείαν,
<span class="lb" data-page="18b.504" data-line="13" id="l18b.504.13"></span>ἐπειδὴ περιλαμβάνει τὸ σκέλος ὅλον ἐν κύκλῳ μᾶλλον τοῦ
<span class="lb" data-page="18b.504" data-line="14" id="l18b.504.14"></span>γλωσσοκόμου. λείπονται γάρ τινες ἐν ἐκείνῳ χῶραι κεναὶ
<span class="lb" data-page="18b.504" data-line="15" id="l18b.504.15"></span>μετὰ τὴν ἔνθεσιν τοῦ σκέλους καί τινες ἰατροὶ παρεσκευασμένους
<span class="lb" data-page="18b.504" data-line="16" id="l18b.504.16"></span>ἔχουσι πλείονας σωλῆνας ἕνεκα τοῦ χρῆσθαι καθ’
<span class="lb" data-page="18b.504" data-line="17" id="l18b.504.17"></span>ἕκαστον κῶλον ἁρμόττον τι τοιοῦτον ξύλον εὑρίσκοντες, ἐξ
<span class="lb" data-page="18b.504" data-line="18" id="l18b.504.18"></span>οὗ ποιήσουσιν αὐτοὺς εὐτόνους τε ἅμα καὶ λευκοὺς καὶ μαλακοὺς
<span class="lb" data-page="18b.504" data-line="19" id="l18b.504.19"></span>ἐγγλύψαντες δηλονότι τὸ ξύλον. καὶ παρ’ ἡμῖν γέ
<span class="pb" data-page="18b.505" id="p18b.505"></span>
<span class="lb" data-page="18b.505" data-line="1" id="l18b.505.1"></span>τις ἰατρὸς ἐκ φιλυροῦ γεγονότας εἶχε πλείους τοιούτους σωλῆνας,
<span class="lb" data-page="18b.505" data-line="2" id="l18b.505.2"></span>ὥστε χρῆσθαι καθ’ ἕκαστον σκέλος τῷ προσήκοντι
<span class="lb" data-page="18b.505" data-line="3" id="l18b.505.3"></span>κατὰ τὸ μέγεθος μὴ ἀδέσμοις, οἴους ἔφην παραλαμβάνεσθαι
<span class="lb" data-page="18b.505" data-line="4" id="l18b.505.4"></span>πρός τινων ἐπὶ τῶν ὑπαυχενίων· ἀλλ’ ἐπ’ ἐκείνων μὲν οἱ
<span class="lb" data-page="18b.505" data-line="5" id="l18b.505.5"></span>δεσμοὶ χαλαρὸν γενόμενοι οὐ διαφθείρουσιν ἀθλίπτως τε
<span class="lb" data-page="18b.505" data-line="6" id="l18b.505.6"></span>κρατοῦσι τὸ σκέλος ἐν τῷ μετακομίζεσθαι διὰ τὴν μαλακότητα
<span class="lb" data-page="18b.505" data-line="7" id="l18b.505.7"></span>τοῦ ξύλου. προσεξεύρηταί γε μὴν ὑπὸ τῶν νεωτέρων
<span class="lb" data-page="18b.505" data-line="8" id="l18b.505.8"></span>ἰατρῶν γλωσσόκομον ὀργανικὸν εἰς ἀσφαλῆ κράτησιν, ὁπότερον
<span class="lb" data-page="18b.505" data-line="9" id="l18b.505.9"></span>ἂν ᾖ πεπονθὸς τῶν ὀστῶν.
</p>
            <p>
<span class="lb" data-page="18b.505" data-line="10" id="l18b.505.10"></span>Εἴτ’ οὖν μηρὸς ἢ κνήμη κατασκευὴν καὶ χρῆσιν ἔχον
<span class="lb" data-page="18b.505" data-line="11" id="l18b.505.11"></span>τὴν ὑπογεγραμμένην. περὶ τοῦ ὀργανικοῦ γλωσσοκόμου οὐκ
<span class="lb" data-page="18b.505" data-line="12" id="l18b.505.12"></span>ἀλόγως ηὑρῆσθαί μοι δοκεῖ τοῖς νεωτέροις ἰατροῖς γλωσσόκομον
<span class="lb" data-page="18b.505" data-line="13" id="l18b.505.13"></span>ὄργανον ἐπιτήδειον εἰς τὰς πωρώσεις, ἐάν τε μέρος
<span class="lb" data-page="18b.505" data-line="14" id="l18b.505.14"></span>ἐάν τε κνήμη συντρίβηται. πρόσκειται γὰρ αὐτῷ κατὰ τὸ
<span class="lb" data-page="18b.505" data-line="15" id="l18b.505.15"></span>πέρας ἄξων, ἐφ’ ὃν αἱ τελευταὶ τῶν ἀντιτεινόντων τὸ κῶλον
<span class="lb" data-page="18b.505" data-line="16" id="l18b.505.16"></span>βρόχων ἀχθεῖσαι περιβάλλονται. τοὺς δ’ αὐτοὺς βρόχους
<span class="lb" data-page="18b.505" data-line="17" id="l18b.505.17"></span>περιτιθέναι χρὴ κατὰ τὰ πέρατα τοῦ θεραπευομένου
<span class="pb" data-page="18b.506" id="p18b.506"></span>
<span class="lb" data-page="18b.506" data-line="1" id="l18b.506.1"></span>τῶν ὀστῶν. ἔστωσαν δ’ ἐκ δυοῖν διανταίων, ὡς εἶναι σκέλη
<span class="lb" data-page="18b.506" data-line="2" id="l18b.506.2"></span>δ΄ τῶν βρόχων ἑκατέρου, δύο μὲν ἐκ τῶν δεξιῶν, δύο δὲ ἐκ
<span class="lb" data-page="18b.506" data-line="3" id="l18b.506.3"></span>τῶν ἀριστερῶν. ταῦτ’ οὖν τὰ σκέλη τὰ μὲν ἐκ τοῦ κάτω
<span class="lb" data-page="18b.506" data-line="4" id="l18b.506.4"></span>βρόχους διεκβάλλοντα διὰ τρημάτων τινῶν ἐν τῷ κάτω πέρατι
<span class="lb" data-page="18b.506" data-line="5" id="l18b.506.5"></span>τοῦ γλωσσοκόμου γεγονότων ἐπὶ τὸν ἄξονα φέρειν χρή.
<span class="lb" data-page="18b.506" data-line="6" id="l18b.506.6"></span>τὰ δὲ ἐκ τοῦ ἄνω βρόχους πρότερον ἀπάγοντα πρὸς τὴν
<span class="lb" data-page="18b.506" data-line="7" id="l18b.506.7"></span>ἄνω χώραν τοῦ γλωσσοκόμου διεκβάλλειν καὶ αὐτὰ τρημάτων
<span class="lb" data-page="18b.506" data-line="8" id="l18b.506.8"></span>τινῶν ἐν τοῖς πλαγίοις αὐτοῦ μέρεσι γεγονότων. ἐχέτω δὲ
<span class="lb" data-page="18b.506" data-line="9" id="l18b.506.9"></span>τὰ τρήματα τροχηλίας ἐν ἑαυτοῖς. ἑκατέρωθεν δὲ ἐκ τῶν
<span class="lb" data-page="18b.506" data-line="10" id="l18b.506.10"></span>ἕξω μερῶν κατάγοντα χρὴ φέρειν ἐπὶ τὸν ἄξονα τὰ εἰρημένα
<span class="lb" data-page="18b.506" data-line="11" id="l18b.506.11"></span>πέρατα τῶν βρόχων. τούτων γὰρ οὕτως σκευασθέντων
<span class="lb" data-page="18b.506" data-line="12" id="l18b.506.12"></span>μία περιστροφὴ τοῦ ἄξονος ὡσαύτως τείνει τοὺς δύο βρόχους,
<span class="lb" data-page="18b.506" data-line="13" id="l18b.506.13"></span>κάτω μὲν τὸν ἐν τῷ κάτω πέρατι τοῦ κατεαγότος
<span class="lb" data-page="18b.506" data-line="14" id="l18b.506.14"></span>ὀστοῦ περιβεβλημένον, ἄνω δὲ τὸν ἕτερον, ὥστε μετὰ τὴν
<span class="lb" data-page="18b.506" data-line="15" id="l18b.506.15"></span>ἀπόθεσιν ἔτι σοι λοιπὸν εἶναι καθ’ ἑκάστην ἡμέραν ἐπανορθοῦσθαι
<span class="lb" data-page="18b.506" data-line="16" id="l18b.506.16"></span>τὴν ἀντίτασιν τῶν βρόχων ἤτοι γε ἐπιτείνοντι τὴν
<span class="lb" data-page="18b.506" data-line="17" id="l18b.506.17"></span>τάσιν αὐτῶν <span class="milestone ed2page" data-n="12.220" data-unit="ed2page" id="ed2page.12.220"></span>ἢ ἐκλύοντι. τὸν μὲν γὰρ ἐν τοῖς κάτω
<span class="lb" data-page="18b.506" data-line="18" id="l18b.506.18"></span>μέρεσι τοῦ κώλου βρόχον ὁ ἄξων δι’ εὐθυπόρου τάσεως ἀντισπᾶται,
<span class="lb" data-page="18b.506" data-line="19" id="l18b.506.19"></span>τὸν δὲ ἄνω διὰ τῆς μεταληπτικῆς ὀνομαζομένης.
</p>
<span class="lb rule" data-page="18b.506" data-line="20" id="l18b.506.20"></span>
          </article>

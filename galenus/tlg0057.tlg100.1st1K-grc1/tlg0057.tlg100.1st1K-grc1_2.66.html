<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.66">
<span class="pb page1" data-page="18b.510" id="p18b.510"></span>
<span class="milestone ed1page page1" data-n="5.555" data-unit="ed1page" id="ed1page.5.555"></span>
<span class="milestone ed2page page1" data-n="12.221" data-unit="ed2page" id="ed2page.12.221"></span>
<span class="lb head" data-page="18b.510" data-line="6" id="l18b.510.6"></span>
            <blockquote class="quote lemma">
<span class="lb" data-page="18b.510" data-line="7" id="l18b.510.7"></span>Ἐν μέντοι τῷ ἄρθρῳ τῷ κάτω οὐχ ὁμοίη ἡ ὑπότασις τοῦ
<span class="lb" data-page="18b.510" data-line="8" id="l18b.510.8"></span>ὀστέου τοῦ μακροτέρου· ἀνομοίως γὰρ ὁ ἀγκών τε καὶ ἡ
<span class="lb" data-page="18b.510" data-line="9" id="l18b.510.9"></span>ἰγνύη κάμπτεται. διὰ οὖν ταύτας τὰς προφάσιας τοῦ
<span class="lb" data-page="18b.510" data-line="10" id="l18b.510.10"></span>μὲν ἔξωθεν ὀστέου κατεαγέντος ταχεῖαι αἱ ἐπιβάσιες, τοῦ
<span class="lb" data-page="18b.510" data-line="11" id="l18b.510.11"></span>δὲ εἴσωθεν κατεαγέντος βραδεῖαι αἱ ἐπιβάσιες.
</blockquote>
<span class="lb rule" data-page="18b.510" data-line="12" id="l18b.510.12"></span>
            <p>
<span class="lb" data-page="18b.510" data-line="13" id="l18b.510.13"></span>Προειρηκὼς αὐτὸς ἀνωτέρω μακρότερον ὀστοῦν εἶναι
<span class="lb" data-page="18b.510" data-line="14" id="l18b.510.14"></span>τὸ τῆς περόνης, ὥσπερ καὶ ἐν χειρὶ τὸ τοῦ πήχεος. εἰρηκὼς
<span class="lb" data-page="18b.510" data-line="15" id="l18b.510.15"></span>δὲ ὅτι κατὰ τὴν εὐθυωρίαν ἐστὶν ἑκάτερον τοῦ μικροῦ
<span class="lb" data-page="18b.510" data-line="16" id="l18b.510.16"></span>δακτύλου καὶ μέντοι καὶ ὅτι λεπτότερον τοῦ συνεζευγμένου
<span class="lb" data-page="18b.510" data-line="17" id="l18b.510.17"></span>προσέθηκεν ἐφεξῆς, ᾗ διαφέρουσιν ἀλλήλων. εἴρηται δὲ σαφῶς
<span class="lb" data-page="18b.510" data-line="18" id="l18b.510.18"></span>ὑφ’ ἡμῶν ἐν τῷ περὶ τῶν ὀστῶν ὑπομνήματι τά τε
<span class="pb" data-page="18b.511" id="p18b.511"></span>
<span class="lb" data-page="18b.511" data-line="1" id="l18b.511.1"></span>ἄλλα καὶ ἡ διάρθρησις, ὅτι τέ τίς ἐστιν ἀμφοτέρων αὐτῶν
<span class="lb" data-page="18b.511" data-line="2" id="l18b.511.2"></span>καὶ ὅτι κατὰ τὴν χεῖρα κατὰ τὸν ἔξω κόνδυλον τοῦ βραχίονος
<span class="lb" data-page="18b.511" data-line="3" id="l18b.511.3"></span>ἡ κερκὶς διηρθρωμένη κινεῖται περὶ αὐτὸν, ἐπιστρεφομένη
<span class="lb" data-page="18b.511" data-line="4" id="l18b.511.4"></span>πρός τε τὴν ἔξω χώραν τῆς χειρὸς καὶ τὴν ἔσω.
<span class="lb" data-page="18b.511" data-line="5" id="l18b.511.5"></span>κατὰ δὲ τὸ σκέλος ἡ κνήμη μόνη διαρθροῦται τῷ μηρῷ τῆς
<span class="lb" data-page="18b.511" data-line="6" id="l18b.511.6"></span>περόνης οὐδεμίαν ἐχούσης κίνησιν. οὐδὲ γὰρ ὅλως ἐφ’ ἑκάτερα
<span class="lb" data-page="18b.511" data-line="7" id="l18b.511.7"></span>στρέφεται τὸ ἄρθρον τοῦτο, καθάπερ τὸ κατ’ ἀγκῶνα.
<span class="lb" data-page="18b.511" data-line="8" id="l18b.511.8"></span>κάμπτεται δὲ μόνον οὐδὲ τοῦτο πάσχει ὁμοίως τῷ κατ’
<span class="lb" data-page="18b.511" data-line="9" id="l18b.511.9"></span>ἀγκῶνα· ἐκεῖ μὲν γὰρ τοῦ βραχίονος τὸ γιγγλυμοειδὲς διήρθρωται
<span class="lb" data-page="18b.511" data-line="10" id="l18b.511.10"></span>τῇ βαθμίδι τοῦ πήχεος. ἐν γόνατι δὲ οἱ δύο δάκτυλοι
<span class="lb" data-page="18b.511" data-line="11" id="l18b.511.11"></span>τοῦ μηροῦ διτταῖς ἐπιβαίνουσι κοιλότησι τῆς κνήμης,
<span class="lb" data-page="18b.511" data-line="12" id="l18b.511.12"></span>ἡ μὲν ὄπισθεν, ὁπότ’ ἐκτείνοιτο τελέως, ἡ δὲ ἔμπροσθεν
<span class="lb" data-page="18b.511" data-line="13" id="l18b.511.13"></span>ὁπότε κάμπτοιτο. κατὰ δὲ τὸν μηρὸν οὐδετέρα τούτων ἐστὶν,
<span class="lb" data-page="18b.511" data-line="14" id="l18b.511.14"></span>οὐδὲ γὰρ ὅλως κορώνας ἔσχεν ἡ κνήμη. ἀνομοίως γὰρ ἀγκών
<span class="lb" data-page="18b.511" data-line="15" id="l18b.511.15"></span>τε καὶ ἰγνύη κάμπτεται. αὐτὸς ἀνωτέρω περὶ πήχεος διαλεγόμενος
<span class="lb" data-page="18b.511" data-line="16" id="l18b.511.16"></span>εἶπεν οὕτως· ἔστι δ’ ἐκεῖνο τὸ ὀστέον τοιοῦτον,
<span class="lb" data-page="18b.511" data-line="17" id="l18b.511.17"></span>ἀγκὼν καλεόμενος, ᾧ ποτὶ στηριζόμεθα, σαφῶς ἐνδεικνύμενος
<span class="pb" data-page="18b.512" id="p18b.512"></span>
<span class="lb" data-page="18b.512" data-line="1" id="l18b.512.1"></span>ὅτι τὸ τοῦ πήχεος ὀξύτατον ὀνομάζει ἀγκῶνα. καλοῦσι
<span class="lb" data-page="18b.512" data-line="2" id="l18b.512.2"></span>δ’ αὐτὸν καὶ ὀλέκρανον καὶ κύβιτον· ἀλλὰ νῦν γέ φησιν,
<span class="lb" data-page="18b.512" data-line="3" id="l18b.512.3"></span>ἀνομοίως ἀγκών τε καὶ ἰγνύη κάμπτεται· δυνάμει πάλιν
<span class="lb" data-page="18b.512" data-line="4" id="l18b.512.4"></span>κἀνταῦθα λέγων, ὅτι ἀνομοίως ἥ τε κατ’ ἀγκῶνα διάρθρωσις
<span class="lb" data-page="18b.512" data-line="5" id="l18b.512.5"></span>καὶ ἰγνύη κάμπτεται, ἀμέλει καὶ αὐτὸς ἐν τοῖς κατωτέρω
<span class="lb" data-page="18b.512" data-line="6" id="l18b.512.6"></span><span class="milestone ed1page" data-n="5.556" data-unit="ed1page" id="ed1page.5.556"></span>φησί. τὰ δὲ κατ’ ἀγκῶνα καὶ ὀχλωδέστερα τοῖς κακοῖς
<span class="lb" data-page="18b.512" data-line="7" id="l18b.512.7"></span>περὶ ἐξαρθρημάτων ὁ λόγος ἐστί. τούτου τοίνυν χρὴ
<span class="lb" data-page="18b.512" data-line="8" id="l18b.512.8"></span>μεμνῆσθαι πρὸς πολλὰ τὴν ἀκρίβειαν τῶν κυρίων ὀνομάτων
<span class="lb" data-page="18b.512" data-line="9" id="l18b.512.9"></span>οὐδὲ παρ’ ἑνὶ τῶν παλαιῶν Ἑλλήνων εὕροις <span class="milestone ed2page" data-n="12.222" data-unit="ed2page" id="ed2page.12.222"></span>ἂν φυλαττομένην,
<span class="lb" data-page="18b.512" data-line="10" id="l18b.512.10"></span>ἀλλὰ τὰ μὲν χρώμενοι, τὰ δὲ μεταφέροντες λέγουσι·
<span class="lb" data-page="18b.512" data-line="11" id="l18b.512.11"></span>καὶ μέντοι καὶ τὸ τῆς ἰγνύας ὄνομα καὶ αὐτὸ τοιοῦτόν
<span class="lb" data-page="18b.512" data-line="12" id="l18b.512.12"></span>ἐστιν, οἷόν περ καὶ τὸ τῆς μασχάλης τὸν ὑποκάτω τοῦ
<span class="lb" data-page="18b.512" data-line="13" id="l18b.512.13"></span>ὤμου τόπον σημαίνει τό τε τῆς ἰγνύος τὸν ἀντικείμενον ἐκ τῆς
<span class="lb" data-page="18b.512" data-line="14" id="l18b.512.14"></span>ὀπίσῳ τῷ γόνατι. καὶ γὰρ οὖν καὶ αὐτὸ τό γόνυ τὸ πρόσω μέρος
<span class="lb" data-page="18b.512" data-line="15" id="l18b.512.15"></span>ἅπαν σημαίνει τῆς ἐνταῦθα διαρθρώσεως, ὥστε κἂν
<span class="lb" data-page="18b.512" data-line="16" id="l18b.512.16"></span>τῷ δέρματι τῷ κατὰ τοῦτο τὸ χωρίον ἕλκος γένηταί τινι,
<span class="lb" data-page="18b.512" data-line="17" id="l18b.512.17"></span>τὸν ἄνθρωπον τοιοῦτόν φασιν ἕλκος ἔχειν ἐν τῷ γόνατι,
<span class="lb" data-page="18b.512" data-line="18" id="l18b.512.18"></span>κἂν ὁ ὑπὸ τῷ δέρματι τένων ὁ περιτεταμένος τῷ ὀστῷ
<span class="lb" data-page="18b.512" data-line="19" id="l18b.512.19"></span>διαιρεθῇ, καὶ τότε τραῦμά φασιν ἐν τῷ γόνατι γεγονέναι,
<span class="pb" data-page="18b.513" id="p18b.513"></span>
<span class="lb" data-page="18b.513" data-line="1" id="l18b.513.1"></span>καθάπερ γε καὶ αὐτὸ τὸ τῆς μύλης πάθοι σῶμα. καλοῦσι
<span class="lb" data-page="18b.513" data-line="2" id="l18b.513.2"></span>δ’ αὐτὴν οὐχ οὕτως μόνον, ἀλλὰ καὶ ἐπιγονατίδα· καὶ μέντοι
<span class="lb" data-page="18b.513" data-line="3" id="l18b.513.3"></span>καὶ τὰ πλάγια μέρη τοῦ σώματος ἑρμηνεύοντες λέγουσι
<span class="lb" data-page="18b.513" data-line="4" id="l18b.513.4"></span>ποτὲ μὲν ἔξω, ποτὲ δ’ ἔσω τοῦ γόνατος γεγονέναι τὸ ἕλκος.
<span class="lb" data-page="18b.513" data-line="5" id="l18b.513.5"></span>ὅλον γὰρ τὸ χωρίον ἐν πλατεῖ γόνυ καλοῦσιν ὥσπερ καὶ
<span class="lb" data-page="18b.513" data-line="6" id="l18b.513.6"></span>ἰγνύαν καὶ μασχάλην καὶ ὦμον. οὕτως οὖν καὶ ἀγκῶνα καὶ
<span class="lb" data-page="18b.513" data-line="7" id="l18b.513.7"></span>σφυρὰ καὶ καρπὸν ὅλον τὸ χωρίον ὀνομάζει, πολλάκις δ’
<span class="lb" data-page="18b.513" data-line="8" id="l18b.513.8"></span>αὐτὸ προτίθεται τὸ κατ’ ὦμον ἄρθρον, τὸ κατ’ ἀγκῶνα, τὸ
<span class="lb" data-page="18b.513" data-line="9" id="l18b.513.9"></span>κατὰ γόνυ, τὸ κατ’ ἰσχίον, τὸ κατὰ σφυρὸν, πρόδηλον ὅτι
<span class="lb" data-page="18b.513" data-line="10" id="l18b.513.10"></span>πως ποικίλως χρῆται τοῖς ὀνόμασιν, ὥσπερ ἔφην καὶ τοὺς
<span class="lb" data-page="18b.513" data-line="11" id="l18b.513.11"></span>ἄλλους παλαιοὺς, καταφρονῶν τῆς ὕστερον ἀσκηθείσης περὶ αὐτῶν
<span class="lb" data-page="18b.513" data-line="12" id="l18b.513.12"></span>μικρολογίας, ἣν οἱ μεταχειρισάμενοι καλοῦσιν ἀκρίβειαν.
</p>
<span class="lb rule" data-page="18b.513" data-line="13" id="l18b.513.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.7">
<span class="pb page1" data-page="18b.429" id="p18b.429"></span>
<span class="milestone ed1page page1" data-n="5.542" data-unit="ed1page" id="ed1page.5.542"></span>
<span class="milestone ed2page page1" data-n="12.191" data-unit="ed2page" id="ed2page.12.191"></span>
<span class="lb head" data-page="18b.429" data-line="17" id="l18b.429.17"></span>
            <blockquote class="quote lemma">
<span class="lb" data-page="18b.429" data-line="18" id="l18b.429.18"></span>Προσξυνιέναι δὲ χρὴ καὶ τάδε, ὅτι βραχίων κυρτὸς πέφυκεν
<span class="lb" data-page="18b.429" data-line="19" id="l18b.429.19"></span>ἐς τὸ ἔξω μέρος καὶ διαστρέφεσθαι φιλέει, ἐπὴν μὴ
<span class="pb" data-page="18b.430" id="p18b.430"></span>
<span class="lb" data-page="18b.430" data-line="1" id="l18b.430.1"></span>καλῶς ἰητρεύηται. ἀτὰρ καὶ τἄλλα πάντα ὀστέα εἰς
<span class="lb" data-page="18b.430" data-line="2" id="l18b.430.2"></span>ὅπερ πέφυκε διεστραμμένα, ἐς τοῦτο καὶ ἰητρευόμενα φιλέει
<span class="lb" data-page="18b.430" data-line="3" id="l18b.430.3"></span>διαστρέφεσθαι ἐπὴν κατεαγῇ. χρὴ τοίνυν, ἐπὴν τοιοῦτό
<span class="lb" data-page="18b.430" data-line="4" id="l18b.430.4"></span>τι ὑποπτεύηται, ταινίῃ πλατείῃ προσεπιλαμβάνειν τὸν
<span class="lb" data-page="18b.430" data-line="5" id="l18b.430.5"></span>βραχίονα κύκλῳ περὶ τὸ στῆθος περιδέοντα· καὶ ἐπὴν
<span class="lb" data-page="18b.430" data-line="6" id="l18b.430.6"></span>ἀναπαύεσθαι μέλλῃ μεσηγὺ τοῦ ἀγκῶνος καὶ τῶν πλευρέων
<span class="lb" data-page="18b.430" data-line="7" id="l18b.430.7"></span>σπλῆνά τινα πουλύπτυχον πτύξαντα ὑποτιθέναι ἢ
<span class="lb" data-page="18b.430" data-line="8" id="l18b.430.8"></span>ἄλλο τι ὃ τουτέῳ ἔοικεν. οὕτω γὰρ ἂν ἰθὺ τὸ κύρτωμα
<span class="lb" data-page="18b.430" data-line="9" id="l18b.430.9"></span>τοῦ ὀστέου γένοιτο. φυλάσσεσθαι μέντοι χρὴ ὅπως μὴ ᾖ
<span class="lb" data-page="18b.430" data-line="10" id="l18b.430.10"></span>ἄγαν ἐς τὸ ἔσω μέρος.
</blockquote>
<span class="lb rule" data-page="18b.430" data-line="11" id="l18b.430.11"></span>
            <p>
<span class="lb" data-page="18b.430" data-line="12" id="l18b.430.12"></span>Τὰ κατὰ τὴν ῥῆσιν ὅλην ἄχρι τῆς τελευτῆς τοῦ κατὰ
<span class="lb" data-page="18b.430" data-line="13" id="l18b.430.13"></span>τὸν βραχίονα λόγου πάντ’ ἔστι σαφῆ· καὶ γὰρ τὴν αἰτίαν
<span class="lb" data-page="18b.430" data-line="14" id="l18b.430.14"></span>αὐτὸς εἶπε τῆς ἐπὶ τοὐκτὸς διαστροφῆς καὶ τὴν ἐπανόρθωσιν
<span class="lb" data-page="18b.430" data-line="15" id="l18b.430.15"></span>ἐκ τῆς ἐπὶ τἀναντία περιῤῥοπῆς. ἐδίδαξε καὶ τὸν πολύπτυχον
<span class="lb" data-page="18b.430" data-line="16" id="l18b.430.16"></span>σπλῆνα καὶ μεταξὺ τῶν πλευρῶν τε καὶ τοῦ ἀγκῶνος
<span class="lb" data-page="18b.430" data-line="17" id="l18b.430.17"></span>ἐκέλευσε τιθέναι χάριν τοῦ τὸν βραχίονα μὴ ψαύειν
<span class="lb" data-page="18b.430" data-line="18" id="l18b.430.18"></span>τῶν πλευρῶν, ἀλλ’ ἐν τῷ μεταξὺ χώρας οὔσης, κἂν εἰς ἐκείνην
<span class="lb" data-page="18b.430" data-line="19" id="l18b.430.19"></span>ὠθούμενον ὑπὸ τῆς τῷ στήθει προσαγούσης αὐτὸν ταινίας
<span class="pb" data-page="18b.431" id="p18b.431"></span>
<span class="lb" data-page="18b.431" data-line="1" id="l18b.431.1"></span>ἀδιάστροφον γίγνεσθαι, τῆς φυσικῆς αὐτοτέρως εἰς τὴν
<span class="lb" data-page="18b.431" data-line="2" id="l18b.431.2"></span>ἔξωθεν χώραν ἐκτροπῆς ἐπανορθουμένης ὑπὸ τῆς ἔσω ῥοπῆς.
</p>
<span class="lb rule" data-page="18b.431" data-line="3" id="l18b.431.3"></span>
          </article>

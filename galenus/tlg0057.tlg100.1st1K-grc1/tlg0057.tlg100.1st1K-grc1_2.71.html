<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.71">
<span class="pb page1" data-page="18b.522" id="p18b.522"></span>
<span class="milestone ed1page page1" data-n="5.557" data-unit="ed1page" id="ed1page.5.557"></span>
<span class="milestone ed2page page1" data-n="12.225" data-unit="ed2page" id="ed2page.12.225"></span>
<span class="lb head" data-page="18b.522" data-line="6" id="l18b.522.6"></span>
            <blockquote class="quote lemma">
<span class="lb" data-page="18b.522" data-line="7" id="l18b.522.7"></span>Ἀπολείπειν δὲ χρὴ ἀπὸ τοῦ γυμνοῦ αἰεὶ τοὺς νάρθηκας καὶ
<span class="lb" data-page="18b.522" data-line="8" id="l18b.522.8"></span>ἔνθεν καὶ ἔνθεν ἱκανῶς καὶ τὴν θέσιν αἰεὶ τῶν ναρθήκων
<span class="lb" data-page="18b.522" data-line="9" id="l18b.522.9"></span>προμηθέεσθαι χρὴ ὅκως μήτε κατὰ τὸ ὀστέον τῶν
<span class="lb" data-page="18b.522" data-line="10" id="l18b.522.10"></span>ἐξεχόντων παρὰ τὰ ἄρθρα φύσει πεφυκότων μήτε κατὰ
<span class="lb" data-page="18b.522" data-line="11" id="l18b.522.11"></span>τὸ ἄρθρον νεῦρον ἔσται.
</blockquote>
<span class="lb rule" data-page="18b.522" data-line="12" id="l18b.522.12"></span>
            <p>
<span class="lb" data-page="18b.522" data-line="13" id="l18b.522.13"></span>Πολλὰ τῶν κοινῶν καὶ γενικῶν ἐφ’ ἑνὸς τῶν κατ’ εἶδος
<span class="lb" data-page="18b.522" data-line="14" id="l18b.522.14"></span>ἐσομένων εἴωθε διδάσκειν ὁ Ἱπποκράτης ἐπισημαινόμενος,
<span class="lb" data-page="18b.522" data-line="15" id="l18b.522.15"></span>ὅτι μὴ μόνου τοῦ εἴδους ἐστὶν, ἀλλὰ καὶ πάντων ἢ
<span class="lb" data-page="18b.522" data-line="16" id="l18b.522.16"></span>πλειόνων ἤ τινων. προστίθησι δὲ τῷ λόγῳ ποτέ μὲν τὸ
<span class="lb" data-page="18b.522" data-line="17" id="l18b.522.17"></span>ἀεὶ, καθάπερ καὶ νῦν, ἐνίοτε δὲ εἰς τὰ πολλὰ χρηστὸν
<span class="lb" data-page="18b.522" data-line="18" id="l18b.522.18"></span>τοῦτο συνιέναι, ἐνίοτε δὲ ὅτι πρὸς πάντα τοῦτο χρήσιμον.
<span class="pb" data-page="18b.523" id="p18b.523"></span>
<span class="lb" data-page="18b.523" data-line="1" id="l18b.523.1"></span>ἔσται γὰρ ὄντως ἀεὶ καὶ τὸ νῦν εἰρημένον ὑπ’ αὐτοῦ χρήσιμον
<span class="lb" data-page="18b.523" data-line="2" id="l18b.523.2"></span>οὐκ ἐπὶ μηροῦ μόνον, ἀλλ’ ἐπὶ πάντων ἁπλῶς τῶν
<span class="lb" data-page="18b.523" data-line="3" id="l18b.523.3"></span>λαμβανόντων καταγμάτων τοὺς νάρθηκας. οὕτως γὰρ αὐτὸς
<span class="lb" data-page="18b.523" data-line="4" id="l18b.523.4"></span>ἔχειν μήκους προσῆκεν, ὡς μὴ ψαύειν τοῦ γυμνοῦ, καὶ μάλιστα
<span class="lb" data-page="18b.523" data-line="5" id="l18b.523.5"></span>δὲ αὐτὸ φυλάττεσθαί φησι δεῖν, ὅταν ἐξοχαῖς ὀστῶν
<span class="lb" data-page="18b.523" data-line="6" id="l18b.523.6"></span>πλησιάζῃ τὰ τῶν ναρθήκων πέρατα.
</p>
<span class="lb rule" data-page="18b.523" data-line="7" id="l18b.523.7"></span>
          </article>

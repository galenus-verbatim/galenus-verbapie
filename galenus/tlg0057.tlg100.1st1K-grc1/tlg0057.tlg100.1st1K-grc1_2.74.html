<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.74">
<span class="pb page1" data-page="18b.527" id="p18b.527"></span>
<span class="milestone ed1page page1" data-n="5.558" data-unit="ed1page" id="ed1page.5.558"></span>
<span class="milestone ed2page page1" data-n="12.227" data-unit="ed2page" id="ed2page.12.227"></span>
<span class="lb head" data-page="18b.527" data-line="4" id="l18b.527.4"></span>
            <blockquote class="quote lemma">
<span class="lb" data-page="18b.527" data-line="5" id="l18b.527.5"></span>Καὶ ὑπερθείη ὑπὲρ τὰ ἀρχαῖα ἐπιδέσματα, ἀλλ’ οὐ χρὴ
<span class="lb" data-page="18b.527" data-line="6" id="l18b.527.6"></span>τούτῳ τῷ τρόπῳ χρῆσθαι τῆς ἐπιδέσιος, ἢν μὴ κίνδυνος
<span class="lb" data-page="18b.527" data-line="7" id="l18b.527.7"></span>ᾖ ἐν τῷ οἰδήματι φλυκταινώσιος ἢ μελασμοῦ. γίνεται
<span class="lb" data-page="18b.527" data-line="8" id="l18b.527.8"></span>δὲ οὐδὲν τοιοῦτο, ἢν μὴ ἄγαν τις πιέζῃ τὸ κάτηγμα ἢ
<span class="lb" data-page="18b.527" data-line="9" id="l18b.527.9"></span>κατακεκραμένον ἔχῃ ἢ κνῆται τῇ χειρὶ ἢ ἄλλο τι προσπίπτῃ
<span class="lb" data-page="18b.527" data-line="10" id="l18b.527.10"></span>ἐρεθιστικὸν πρὸς τὸν χρῶτα.
</blockquote>
<span class="lb rule" data-page="18b.527" data-line="11" id="l18b.527.11"></span>
            <p>
<span class="lb" data-page="18b.527" data-line="12" id="l18b.527.12"></span>Μία μὲν αὕτη γραφὴ, τινῶν μὲν οἰδημάτων βουλομένων
<span class="lb" data-page="18b.527" data-line="13" id="l18b.527.13"></span>ἐπὶ τὴν ἐπίδεσιν ἀνιέναι τῶν ἐκθλιβομένων τῶν οἰδημάτων
<span class="lb" data-page="18b.527" data-line="14" id="l18b.527.14"></span>χυμῶν, ἐνίων δὲ εἰς τὰ κατὰ τὴν ἐπίδεσιν χωρία
<span class="lb" data-page="18b.527" data-line="15" id="l18b.527.15"></span>παραγίνεσθαι. κρῖναι δὲ οὐ χαλεπόν ἐστι τὴν διαφωνίαν
<span class="lb" data-page="18b.527" data-line="16" id="l18b.527.16"></span>αὐτῶν, ὁρισθείσης τῆς ἐπιδέσεως· εἰ μὲν γὰρ ἐπανέντες
<span class="lb" data-page="18b.527" data-line="17" id="l18b.527.17"></span>τοὺς νάρθηκας ἐπιδήσαιμεν ὡς εἴρηται τὸ οἰδηκὸς, ἀφίκοιτ’
<span class="lb" data-page="18b.527" data-line="18" id="l18b.527.18"></span>ἄν τι τοῦ αἵματος εἰς τὰ κατὰ τὴν ἐπίδεσιν χωρία.
<span class="pb" data-page="18b.528" id="p18b.528"></span>
<span class="lb" data-page="18b.528" data-line="1" id="l18b.528.1"></span>εἰ δὲ ἀφελόντες τοὺς νάρθηκας καὶ λύσαντες ὅλην τὴν ἐπίδεσιν
<span class="lb" data-page="18b.528" data-line="2" id="l18b.528.2"></span>εὐθὺς ἐξ ἀρχῆς ἐπιδήσαιμεν, ἅμα μὲν τῷ καταγματικῷ
<span class="lb" data-page="18b.528" data-line="3" id="l18b.528.3"></span>τρόπῳ χρώμενοι τῆς ἐπιδέσεως, ἅμα δὲ καὶ μὴ μιγνύντες
<span class="lb" data-page="18b.528" data-line="4" id="l18b.528.4"></span>αὐτῶν τῶν ἀπὸ τῶν οἰδημάτων ἀρχομένων ὑπερεῖκαν
<span class="lb" data-page="18b.528" data-line="5" id="l18b.528.5"></span>οὕτως τὴν ἀρχαίαν ἐπίδεσιν, ὁ ἐκθλιβόμενος χυμὸς ἐπὶ τὰ
<span class="lb" data-page="18b.528" data-line="6" id="l18b.528.6"></span>τῆς ἐπιδέσεως ὑψηλὰ χωρία.
</p>
<span class="lb rule" data-page="18b.528" data-line="7" id="l18b.528.7"></span>
          </article>

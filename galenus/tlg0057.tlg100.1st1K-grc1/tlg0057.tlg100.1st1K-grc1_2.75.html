<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.75">
<span class="pb page1" data-page="18b.528" id="p18b.528"></span>
<span class="milestone ed1page page1" data-n="5.558" data-unit="ed1page" id="ed1page.5.558"></span>
<span class="milestone ed2page page1" data-n="12.227" data-unit="ed2page" id="ed2page.12.227"></span>
<span class="lb head" data-page="18b.528" data-line="8" id="l18b.528.8"></span>
            <blockquote class="quote lemma">
<span class="lb" data-page="18b.528" data-line="9" id="l18b.528.9"></span>Σωλῆνα δ’ ἢν μέν τις ὑπ’ αὐτὸν τὸν μηρὸν ὑποθείη μὴ
<span class="lb" data-page="18b.528" data-line="10" id="l18b.528.10"></span>ὑπερβάλλοντα τὴν ἰγνύην, βλάπτοι ἂν μᾶλλον ἢ ὠφελέοι.
<span class="lb" data-page="18b.528" data-line="11" id="l18b.528.11"></span>οὔτε γὰρ ἂν τὸ σῶμα κωλύοι οὔτε τὴν κνήμην ἄνευ τοῦ
<span class="lb" data-page="18b.528" data-line="12" id="l18b.528.12"></span>μηροῦ κινεῖσθαι. ἀσηρὸν γὰρ εἴη πρὸς τὴν ἰγνύην προσβαλλόμενον,
<span class="lb" data-page="18b.528" data-line="13" id="l18b.528.13"></span>καὶ ὃ ἥκιστα δεῖ, τοῦτ’ ἂν ἐποτρύνοι ποιέειν.
<span class="lb" data-page="18b.528" data-line="14" id="l18b.528.14"></span>ἥκιστα γὰρ δεῖ κατὰ τὸ γόνυ κάμπτειν. πᾶσαν γὰρ ἂν
<span class="lb" data-page="18b.528" data-line="15" id="l18b.528.15"></span>τυρβὴν παρέχοι τῇσιν ἐπιδέσεσιν καὶ μηροῦ ἐπιδεδεμένου
<span class="lb" data-page="18b.528" data-line="16" id="l18b.528.16"></span>καὶ κνήμης, ὅστις κατὰ τὸ γόνυ κάμπτοι, ἀνάγκη
<span class="lb" data-page="18b.528" data-line="17" id="l18b.528.17"></span><span class="milestone ed2page" data-n="12.228" data-unit="ed2page" id="ed2page.12.228"></span>ἂν εἴη τούτῳ τοὺς μύας ἄλλοτε καὶ ἄλλοτε ἄλλο σχῆμα
<span class="lb" data-page="18b.528" data-line="18" id="l18b.528.18"></span>ἴσχειν. ἀνάγκη δ’ ἂν εἴη καὶ τὰ ὀστέα τὰ κατεηγότα
<span class="lb" data-page="18b.528" data-line="19" id="l18b.528.19"></span>κίνησιν ἔχειν· περὶ παντὸς οὖν ποιητέον τὴν ἰγνύην ἐντετάσθαι.
<span class="pb" data-page="18b.529" id="p18b.529"></span>
<span class="lb" data-page="18b.529" data-line="1" id="l18b.529.1"></span>δοκεῖ ἂν οὖν ὁμοίως ὁ σωλὴν ὁ περιέχων πρὸς
<span class="lb" data-page="18b.529" data-line="2" id="l18b.529.2"></span>τὸν πόδα ἀπὸ τοῦ ἰσχίου ὠφελέειν ὑποτιθέμενος.
</blockquote>
<span class="lb rule" data-page="18b.529" data-line="3" id="l18b.529.3"></span>
            <p>
<span class="lb" data-page="18b.529" data-line="4" id="l18b.529.4"></span>Ἐφεξῆς τῷ τῶν οἰδημάτων λόγῳ ἔγραψε περὶ τοῦ σωλῆνος
<span class="lb" data-page="18b.529" data-line="5" id="l18b.529.5"></span>σαφῶς. εἴρηται δ’ ἂν ἡμῖν ἔμπροσθεν ὡς ἤτοι
<span class="lb" data-page="18b.529" data-line="6" id="l18b.529.6"></span>διαμπερῆ, τουτέστι δι’ ὄλου τοῦ σκέλους ὑποτίθεσθαι τὸν
<span class="lb" data-page="18b.529" data-line="7" id="l18b.529.7"></span>σωλῆνα προσήκει ἢ μηδ’ ὅλως ὑποτίθεσθαι. λέλεκται δὲ
<span class="lb" data-page="18b.529" data-line="8" id="l18b.529.8"></span>καὶ περὶ τοῦ μηχανικοῦ γλωττοκόμου τοῖς νεωτέροις ἰατροῖς
<span class="lb" data-page="18b.529" data-line="9" id="l18b.529.9"></span>ἐπινοηθέντος ὀρθῶς.
</p>
<span class="lb rule" data-page="18b.529" data-line="10" id="l18b.529.10"></span>
          </article>

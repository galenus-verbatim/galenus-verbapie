<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.77">
<span class="pb page1" data-page="18b.530" id="p18b.530"></span>
<span class="milestone ed1page page1" data-n="5.559" data-unit="ed1page" id="ed1page.5.559"></span>
<span class="milestone ed2page page1" data-n="12.228" data-unit="ed2page" id="ed2page.12.228"></span>
<span class="lb head" data-page="18b.530" data-line="10" id="l18b.530.10"></span>
            <blockquote class="quote lemma">
<span class="lb" data-page="18b.530" data-line="11" id="l18b.530.11"></span>Πτέρνης δ’ ἄκρης κάρτα χρὴ ἐπιμελέεσθαι, ὡς εὐθέτως
<span class="lb" data-page="18b.530" data-line="12" id="l18b.530.12"></span>ἔχοι καὶ ἐν τοῖσι κατὰ κνήμην καὶ ἐν τοῖσι κατὰ μηρὸν
<span class="lb" data-page="18b.530" data-line="13" id="l18b.530.13"></span>κατήγμασιν· ἢν μὲν γὰρ ἀπαιώρηται ὁ ποὺς τῆς ἄλλης
<span class="lb" data-page="18b.530" data-line="14" id="l18b.530.14"></span>κνήμης ἡρματισμένης, ἀνάγκη κατὰ τὸ ἀντικνήμιον τὰ
<span class="lb" data-page="18b.530" data-line="15" id="l18b.530.15"></span>ὀστέα κυρτὰ φαίνεσθαι, ἢν δὲ ἡ μὲν πτέρνη ὑψηλοτέρη
<span class="lb" data-page="18b.530" data-line="16" id="l18b.530.16"></span>ᾖ τοῦ μετρίου ἠρτισμένη, ἡ δὲ ἄλλη κνήμη ὑπομετέωρος
<span class="lb" data-page="18b.530" data-line="17" id="l18b.530.17"></span>ᾖ, ἀνάγκη τῷ ὀστέῳ τούτῳ κατὰ τὸ ἀντικνήμιον τοῦτο
<span class="lb" data-page="18b.530" data-line="18" id="l18b.530.18"></span>κοιλότερον φανῆναι τοῦ μετρίου, προσέτι καὶ ἢν ἡ πτέρνη
<span class="lb" data-page="18b.530" data-line="19" id="l18b.530.19"></span>τυγχάνῃ ἐοῦσα τοῦ ἀνθρώπου φύσει μεγάλη. ἀτὰρ καὶ
<span class="pb" data-page="18b.531" id="p18b.531"></span>
<span class="lb" data-page="18b.531" data-line="1" id="l18b.531.1"></span>κρατύνεται πάντα τὰ ὀστέα βραδύτερον, ἢν μὴ κατὰ φύσιν
<span class="lb" data-page="18b.531" data-line="2" id="l18b.531.2"></span>κείμενα ᾖ καὶ τὰ μὴ ἀτρεμέοντα ἐν τῷ αὐτέῳ σχήματι
<span class="lb" data-page="18b.531" data-line="3" id="l18b.531.3"></span>καὶ αἱ πωρώσιες ἀσθενέστεραι.
</blockquote>
<span class="lb rule" data-page="18b.531" data-line="4" id="l18b.531.4"></span>
            <p>
<span class="lb" data-page="18b.531" data-line="5" id="l18b.531.5"></span><span class="milestone ed2page" data-n="12.229" data-unit="ed2page" id="ed2page.12.229"></span>Οὕτως ἐν τοῖς ἔμπροσθεν ἡνίκα περὶ πήχεως
<span class="lb" data-page="18b.531" data-line="6" id="l18b.531.6"></span>παραλαμβανομένου τῇ ταινίᾳ τὸν λόγον ἐποιεῖτο, ἔφαμεν
<span class="lb" data-page="18b.531" data-line="7" id="l18b.531.7"></span>γεγονέναι γραφήν· ἐνίων μὲν ἄνευ τῆς ἀποφάσεως τῆς μὴ
<span class="lb" data-page="18b.531" data-line="8" id="l18b.531.8"></span>γραψάντων μετέωρος, ἐνίων δὲ σὺν ἐκείνῃ μὴ μετέωρος,
<span class="lb" data-page="18b.531" data-line="9" id="l18b.531.9"></span>οἱ μὲν ἐν ἴσῳ τῷ ἀστηρίκτῳ οὐδενὸς ἐρείσματος ὑποβεβλημένου,
<span class="lb" data-page="18b.531" data-line="10" id="l18b.531.10"></span>οἱ δ’ ἔμπαλιν ἐπὶ τῆς ὀχουμένης ἐπί τινος ἕδρας
<span class="lb" data-page="18b.531" data-line="11" id="l18b.531.11"></span>ἀσφαλῶς, ἡρματισμένης δὲ παρὰ τὰ ἕρματα, τουτέστι τὰ
<span class="lb" data-page="18b.531" data-line="12" id="l18b.531.12"></span>ἐρείσματα πεποίηκε τοὔνομα. γινώσκομεν δή που καὶ τὰ
<span class="lb" data-page="18b.531" data-line="13" id="l18b.531.13"></span>ἕρματα καὶ παρὰ τῷ ποιητῇ γεγραμμένα κατ’ ἐκεῖνο τὸ
<span class="lb" data-page="18b.531" data-line="14" id="l18b.531.14"></span>ἔπος, ἔνθα φησίν·
</p>
            <div class="l"><span class="lb" data-page="18b.531" data-line="15" id="l18b.531.15"></span>ὑπὸ δ’ ᾔρεον ἕρματα νηῶν.</div>
            <p>
<span class="lb" data-page="18b.531" data-line="16" id="l18b.531.16"></span>εἴη ἂν οὖν τὸ ἡρματισμένης ἀντὶ τοῦ ἠρτημένης.
</p>
<span class="lb rule" data-page="18b.531" data-line="17" id="l18b.531.17"></span>
          </article>

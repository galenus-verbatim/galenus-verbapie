<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.8">
<span class="pb page1" data-page="18b.431" id="p18b.431"></span>
<span class="milestone ed1page page1" data-n="5.542" data-unit="ed1page" id="ed1page.5.542"></span>
<span class="milestone ed2page page1" data-n="12.191" data-unit="ed2page" id="ed2page.12.191"></span>
<span class="lb head" data-page="18b.431" data-line="4" id="l18b.431.4"></span>
            <blockquote class="quote lemma">
<span class="lb" data-page="18b.431" data-line="5" id="l18b.431.5"></span><span class="milestone ed2page" data-n="12.192" data-unit="ed2page" id="ed2page.12.192"></span>Ποὺς δὲ ἀνθρώπου ἐκ πολλῶν καὶ μικρῶν ὀστέων
<span class="lb" data-page="18b.431" data-line="6" id="l18b.431.6"></span>ξύγκειται, ὥσπερ καὶ χεὶρ ἄκρη.
</blockquote>
<span class="lb rule" data-page="18b.431" data-line="7" id="l18b.431.7"></span>
            <p>
<span class="lb" data-page="18b.431" data-line="8" id="l18b.431.8"></span>Ἀναλογία τίς ἐστι τοῖς τῆς χειρὸς ὅλης μέρεσι πρὸς
<span class="lb" data-page="18b.431" data-line="9" id="l18b.431.9"></span>τὰ τοῦ σκέλους· ὁποῖον μὲν γὰρ ἐν τῇ χειρὶ βραχίων ἐστὶ,
<span class="lb" data-page="18b.431" data-line="10" id="l18b.431.10"></span>τοιοῦτον ἐν τῷ σκέλει μηρός· ὁποῖος δὲ ἐν ἐκείνῃ πῆχυς,
<span class="lb" data-page="18b.431" data-line="11" id="l18b.431.11"></span>ἐν σκέλει κνήμη. καὶ δὴ τὸ λοιπὸν μέρος ἡ ἄκρα χεὶρ ἀνάλογόν
<span class="lb" data-page="18b.431" data-line="12" id="l18b.431.12"></span>ἐστι ποδὶ, περὶ ὃν οὐδὲν ἴδιον ὄνομα τοιοῦτον ἔχομεν
<span class="lb" data-page="18b.431" data-line="13" id="l18b.431.13"></span>ἄκρας χειρὸς, ὁποῖον πούς ἐστι χωρὶς τοῦ σκέλους. εἰκότως
<span class="lb" data-page="18b.431" data-line="14" id="l18b.431.14"></span>οὖν καὶ πόδα μὲν ἁπλῶς εἶπε μὴ προσθεὶς ἄκρον.
<span class="lb" data-page="18b.431" data-line="15" id="l18b.431.15"></span>χεῖρα δὲ οὐκέθ’ ἁπλῶς ὠνόμασεν, ἀλλ’ ἄκραν προσέθηκε.
<span class="lb" data-page="18b.431" data-line="16" id="l18b.431.16"></span>ταῦθ’ ἡμῖν ὑπὲρ τῆς τῶν ὀνομάτων χρήσεως αὐτάρκως εἴρηται.
<span class="lb" data-page="18b.431" data-line="17" id="l18b.431.17"></span>περὶ δὲ τῶν πραγμάτων αὐτῶν ἐφεξῆς λέγομεν·
<span class="pb" data-page="18b.432" id="p18b.432"></span>
<span class="lb" data-page="18b.432" data-line="1" id="l18b.432.1"></span>ἀκόλουθος μὲν ἦν οἶς ἔμπροσθεν διῆλθεν ὁ περὶ τῆς ἄκρας
<span class="lb" data-page="18b.432" data-line="2" id="l18b.432.2"></span>χειρὸς λόγος. ὁ δ’ οὐ περὶ ταύτης μόνης, ἀλλὰ καὶ περὶ
<span class="lb" data-page="18b.432" data-line="3" id="l18b.432.3"></span>τοῦ ποδὸς ἅμα διδάσκει καὶ πλείω λόγον ὑπὲρ ἐκείνου ποιεῖται,
<span class="lb" data-page="18b.432" data-line="4" id="l18b.432.4"></span>διότι πλείονος ἐπιμελείας δεῖται. φησὶν οὖν ἐκ πολλῶν
<span class="lb" data-page="18b.432" data-line="5" id="l18b.432.5"></span>καὶ μικρῶν ἄμφω συγκεῖσθαι τὰ μόρια, προστιθέντες
<span class="lb" data-page="18b.432" data-line="6" id="l18b.432.6"></span>δ’ ἡμεῖς εἴπωμεν ἂν καὶ σκληρῶν· ἀμύελά τε γάρ ἐστι καὶ
<span class="lb" data-page="18b.432" data-line="7" id="l18b.432.7"></span>ἥκιστα σηραγγώδη, λιθιδίοις ἐοικότα μικροῖς. ἔστι δ’ ὅλης
<span class="lb" data-page="18b.432" data-line="8" id="l18b.432.8"></span>τῆς χειρὸς ἀναλογία πρὸς ὅλῳ τῷ σκέλει, οὕτως καὶ τοῖς
<span class="lb" data-page="18b.432" data-line="9" id="l18b.432.9"></span>ἄκροις αὐτῶν. ὁποῖος μὲν γάρ ἐστιν ἐν χειρὶ καρπὸς, τοιοῦτος
<span class="lb" data-page="18b.432" data-line="10" id="l18b.432.10"></span>ἐν ποδὶ ταρσὸς, ὁποῖον δὲ μετακάρπιον ἐν χειρὶ, τοιοῦτον
<span class="lb" data-page="18b.432" data-line="11" id="l18b.432.11"></span>τὸ πεδίον ἐν ποδί. περὶ δὲ τῆς τῶν δακτύλων ἀναλογίας,
<span class="lb" data-page="18b.432" data-line="12" id="l18b.432.12"></span>κἂν ἐγὼ μὴ λέγω, δῆλον. ἔξωθεν δὲ τῶν εἰρημένων
<span class="lb" data-page="18b.432" data-line="13" id="l18b.432.13"></span>ἐστὶν ἐν τῷ ποδὶ τὰ κατὰ τὴν πτέρναν ὀστᾶ, διὸ καὶ τοῦ
<span class="lb" data-page="18b.432" data-line="14" id="l18b.432.14"></span>ποδὸς ὁ λόγος αὐτῷ γίγνεται μακρότερος ἤπερ τῆς ἄκρας
<span class="lb" data-page="18b.432" data-line="15" id="l18b.432.15"></span>χειρός. οἷα μὲν γὰρ πρὸς ἐκείνην αὐτῷ κοινὰ πρῶτον
<span class="lb" data-page="18b.432" data-line="16" id="l18b.432.16"></span>διῆλθεν, ὅσα δὲ ἴδια προσέθηκεν ἐκείνοις ἐφεξῆς· ὁ μὲν οὖν
<span class="lb" data-page="18b.432" data-line="17" id="l18b.432.17"></span>καρπὸς ἐξ ὀκτὼ πάντων ὀστῶν σύγκειται, τὸ δὲ μετακάρπιον
<span class="lb" data-page="18b.432" data-line="18" id="l18b.432.18"></span>ἐκ τεττάρων, ἕκαστος δὲ τῶν δακτύλων ἐκ τριῶν, ὡς
<span class="pb" data-page="18b.433" id="p18b.433"></span>
<span class="lb" data-page="18b.433" data-line="1" id="l18b.433.1"></span>εἶναι τὰ πάντα τῆς ἄκρας χειρὸς ἑπτὰ καὶ εἴκοσι. τά γε
<span class="lb" data-page="18b.433" data-line="2" id="l18b.433.2"></span>μὴν τοῦ ποδὸς αὐτῶν μὲν τῶν δακτύλων εἰσὶ τεσσαρακαίδεκα·
<span class="lb" data-page="18b.433" data-line="3" id="l18b.433.3"></span>δύο γὰρ ὀστᾶ μέγας ὁ δάκτυλος αὐτοῦ ἔχει, τὸ δὲ
<span class="lb" data-page="18b.433" data-line="4" id="l18b.433.4"></span>πεδίον ἐκ πέντε σύγκειται, καὶ διὰ τοῦτ’ ἀμφοτέρων τῶν μορίων
<span class="lb" data-page="18b.433" data-line="5" id="l18b.433.5"></span>ἐννεακαίδεκά ἐστιν ὅσαπερ ἐν ἄκρᾳ χειρὶ μετακαρπίου
<span class="lb" data-page="18b.433" data-line="6" id="l18b.433.6"></span>τε καὶ δακτύλων. ἑνὶ μὲν γὰρ ἀπολείπεται τὸ μετακάρπιον
<span class="lb" data-page="18b.433" data-line="7" id="l18b.433.7"></span>ὀστῷ τοῦ πεδίου, ἑνὶ δὲ οἱ δάκτυλοι τῆς χειρὸς ὀστῷ πλεονεκτοῦσι
<span class="lb" data-page="18b.433" data-line="8" id="l18b.433.8"></span>τῶν ἐν τῷ ποδί. καὶ διὰ τοῦτο συναμφότερα
<span class="lb" data-page="18b.433" data-line="9" id="l18b.433.9"></span>συναμφοτέροις ἴσον ἔχει τὸν ἀριθμόν· λοιπὸν ἐν χειρὶ μὲν
<span class="lb" data-page="18b.433" data-line="10" id="l18b.433.10"></span>ὁ καρπὸς ἐξ ὀκτὼ τῶν πάντων ὀστῶν ἐστιν, ἐν ποδὶ δὲ
<span class="lb" data-page="18b.433" data-line="11" id="l18b.433.11"></span>ταρσὸς ἅμα τῇ πτέρνῃ τε καὶ ἀστραγάλῳ τῶν πάντων ὀκτώ.
<span class="lb" data-page="18b.433" data-line="12" id="l18b.433.12"></span>τοῦ γὰρ τῆς πτέρνης ὀστοῦ μεγίστου ὄντος ἁπάντων τῶν ἐν
<span class="lb" data-page="18b.433" data-line="13" id="l18b.433.13"></span>ἄκροις ἀμφοτέροις τοῖς κώλοις ὑπεστηριγμένου τε τῷ ἀστραγάλῳ
<span class="lb" data-page="18b.433" data-line="14" id="l18b.433.14"></span>καὶ τῇ κνήμῃ καὶ σχεδὸν ὅλον τὸ σῶμα βαστάζοντος,
<span class="lb" data-page="18b.433" data-line="15" id="l18b.433.15"></span>ὁπόταν ὀρθοὶ στῶμεν, ἐν <span class="milestone ed2page" data-n="12.193" data-unit="ed2page" id="ed2page.12.193"></span>δὲ τοῖς πρόσω μέρεσι
<span class="lb" data-page="18b.433" data-line="16" id="l18b.433.16"></span>συνηρθρωμένου πρὸς τὸ κυβοειδὲς, ὥσπερ γε καὶ τοῦ ἀστραγάλου
<span class="lb" data-page="18b.433" data-line="17" id="l18b.433.17"></span>κεφαλὴ πρὸς τὸ σκαφοειδὲς, οἷς ἀμφοτέροις ἄλλα τε
<span class="lb" data-page="18b.433" data-line="18" id="l18b.433.18"></span>περιδιήρθρωται τὰ κατὰ τὸν ταρσὸν τοῦ ποδὸς μάλιστα
<span class="pb" data-page="18b.434" id="p18b.434"></span>
<span class="lb" data-page="18b.434" data-line="1" id="l18b.434.1"></span>κείμενα· καὶ εἴπερ τις ἐθέλει καὶ τὸν ἀστράγαλον ἄκρον τῷ
<span class="lb" data-page="18b.434" data-line="2" id="l18b.434.2"></span>σκέλει προσνέμειν, ὁ αὐτὸς ἀριθμὸς ἔσται τῶν ὀστῶν ἐν
<span class="lb" data-page="18b.434" data-line="3" id="l18b.434.3"></span>ἑκατέρῳ πέρατι τῶν κώλων, ὥστε τρόπῳ διδασκαλίας οὐκ
<span class="lb" data-page="18b.434" data-line="4" id="l18b.434.4"></span>αὐτῇ τῶν πραγμάτων τῇ φύσει διαφέρεσθαι τοὺς ζ΄ καὶ κ΄
<span class="lb" data-page="18b.434" data-line="5" id="l18b.434.5"></span>εἶναι λέγοντας ὀστᾶ πρὸς τοὺς στ΄ καὶ κ΄ εἰπόντας. εἰ μὲν
<span class="lb" data-page="18b.434" data-line="6" id="l18b.434.6"></span>γὰρ προσνέμοις ἄκρῳ τῷ σκέλει τὸν ἀστράγαλον ζ΄ καὶ κ΄
<span class="lb" data-page="18b.434" data-line="7" id="l18b.434.7"></span>ἔσται. χωρὶς δὲ ἐκείνου τὰ πάντα τοῦ ποδὸς στ΄ καὶ κ΄
<span class="lb" data-page="18b.434" data-line="8" id="l18b.434.8"></span>ὀστᾶ γίνεται. διὰ τοῦτ’ οὖν ὀρθῶς προσεῖπε· ποὺς δὲ ἀνθρώπου
<span class="lb" data-page="18b.434" data-line="9" id="l18b.434.9"></span>ἐκ πολλῶν καὶ μικρῶν σύγκειται ὀστῶν, ὥσπερ καὶ
<span class="lb" data-page="18b.434" data-line="10" id="l18b.434.10"></span>χεὶρ ἄκρη, τὸν μὲν λόγον ποιούμενος ὡς πρὸς εἰσαγομένους
<span class="lb" data-page="18b.434" data-line="11" id="l18b.434.11"></span>καὶ ἀνατετμηκότας, ἀναμιμνήσκων δέ ὧν ἐμάθομεν εἰς τὰ
<span class="lb" data-page="18b.434" data-line="12" id="l18b.434.12"></span>παρόντα χρησίμων· οὐ γὰρ δὴ τοῦτο μόνον εἰδέναι προσῆκεν,
<span class="lb" data-page="18b.434" data-line="13" id="l18b.434.13"></span>ὡς ἐκ πολλῶν καὶ σκληρῶν καὶ μικρῶν ὀστῶν ἑκάτερον
<span class="lb" data-page="18b.434" data-line="14" id="l18b.434.14"></span>ὧν εἴπομεν σύγκειται. προσαναμεμνῆσθαι δὲ χρὴ καὶ τὸ
<span class="lb" data-page="18b.434" data-line="15" id="l18b.434.15"></span>σχῆμα καὶ τὸ μέγεθος ἑκάστου καὶ τὴν πρὸς τὰ πλησιάζοντα
<span class="lb" data-page="18b.434" data-line="16" id="l18b.434.16"></span>σχέσιν, ὅπερ ὀνομάζεται θέσις, ἵν’ ὅταν ἐκ τῆς ἰδίας
<span class="lb" data-page="18b.434" data-line="17" id="l18b.434.17"></span>χώρας κινηθῇ τι τῶν ἐν τούτοις τοῖς μέρεσιν ὀστῶν ἑτοίμως
<span class="lb" data-page="18b.434" data-line="18" id="l18b.434.18"></span>αὐτῷ καταντῶμεν.
</p>
<span class="lb rule" data-page="18b.434" data-line="19" id="l18b.434.19"></span>
          </article>

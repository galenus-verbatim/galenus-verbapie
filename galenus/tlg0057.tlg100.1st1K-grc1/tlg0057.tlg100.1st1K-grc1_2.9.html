<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:2.9">
<span class="pb page1" data-page="18b.435" id="p18b.435"></span>
<span class="milestone ed1page page1" data-n="5.542" data-unit="ed1page" id="ed1page.5.542"></span>
<span class="milestone ed2page page1" data-n="12.193" data-unit="ed2page" id="ed2page.12.193"></span>
<span class="lb head" data-page="18b.435" data-line="1" id="l18b.435.1"></span>
            <blockquote class="quote lemma">
<span class="lb" data-page="18b.435" data-line="2" id="l18b.435.2"></span>Κατάγνυται μὲν οὐ πάνυ τι ταῦτα τὰ ὀστέα, ἢν μὴ ξὺν τῷ
<span class="lb" data-page="18b.435" data-line="3" id="l18b.435.3"></span>χρωτὶ τιτρωσκομένῳ ὑπὸ ὀξέος τινὸς ἢ βαρέος· τὰ μὲν
<span class="lb" data-page="18b.435" data-line="4" id="l18b.435.4"></span>οὖν τιτρωσκόμενα ἐν ἑλκοσίων μέρει εἰρήσεται ὡς χρὴ
<span class="lb" data-page="18b.435" data-line="5" id="l18b.435.5"></span>ἰητρεύειν.
</blockquote>
<span class="lb rule" data-page="18b.435" data-line="6" id="l18b.435.6"></span>
            <p>
<span class="lb" data-page="18b.435" data-line="7" id="l18b.435.7"></span>Χρῶτα καλοῦσιν οἱ Ἴωνες, ὃ ἦν τοῦ σώματος ἡμῶν
<span class="lb" data-page="18b.435" data-line="8" id="l18b.435.8"></span>σαρκῶδες, ἐν ᾧ μάλιστα γένει τὸ δέρμα καὶ οἱ μύες εἰσὶν,
<span class="lb" data-page="18b.435" data-line="9" id="l18b.435.9"></span>ἐφεξῆς δὲ οἱ ὑμένες καὶ σπλάγχνα. τὸ δὲ τῶν ὀστῶν γένος
<span class="lb" data-page="18b.435" data-line="10" id="l18b.435.10"></span>οὐκ ὀνομάζουσι χρῶτα, καθάπερ οὐδὲ τοὺς χόνδρους, οὐδὲ
<span class="lb" data-page="18b.435" data-line="11" id="l18b.435.11"></span>τοὺς συνδέσμους. οὕτως οὖν καὶ Ὅμηρος φαίνεται τῇ προσηγορίᾳ
<span class="lb" data-page="18b.435" data-line="12" id="l18b.435.12"></span>χρώμενος ἐν οἷς φησιν·
</p>
            <div class="l"><span class="lb" data-page="18b.435" data-line="13" id="l18b.435.13"></span>Ἀεὶ τῶν ἔσται χρὼς ἔμπεδος ἢ καὶ ἀρείων.</div>
            <p>
<span class="lb" data-page="18b.435" data-line="14" id="l18b.435.14"></span>καὶ ἔμπαλιν·
</p>
            <div class="l"><span class="lb" data-page="18b.435" data-line="15" id="l18b.435.15"></span>
              <span class="milestone ed1page" data-n="5.543" data-unit="ed1page" id="ed1page.5.543"></span>Ὡς ἂν μὴ κλαίουσα κατὰ χρόα καλὸν ἰάπτῃς.</div>
            <p>
<span class="lb" data-page="18b.435" data-line="16" id="l18b.435.16"></span>ὁ τοίνυν προσεῖπεν ἐπὶ τῶν προειρημένων μορίων, ἅπερ ἦν
<span class="lb" data-page="18b.435" data-line="17" id="l18b.435.17"></span>πούς τε καὶ ἄκρα χεὶρ οὐ πάνυ τι κατάγνυσθαί φησι τὰ
<span class="pb" data-page="18b.436" id="p18b.436"></span>
<span class="lb" data-page="18b.436" data-line="1" id="l18b.436.1"></span>ὀστᾶ χωρὶς ἕλκους· τῷ γὰρ σὺν χρωτὶ τιτρωσκομένῳ τὸ
<span class="lb" data-page="18b.436" data-line="2" id="l18b.436.2"></span>αὐτὸ σημαίνει τῷ μεθ’ ἕλκους, οὐδὲ διάφορον οἴεται κατὰ
<span class="lb" data-page="18b.436" data-line="3" id="l18b.436.3"></span>τὸν ἐνεστῶτα λόγον ἕλκους εἰπεῖν ἢ τραύματος. ὀλίγιστον
<span class="lb" data-page="18b.436" data-line="4" id="l18b.436.4"></span>δέ ἐστιν ἐν ἄκροις τοῖς κώλοις. τὸ γὰρ σαρκῶδες, ὥσπερ
<span class="lb" data-page="18b.436" data-line="5" id="l18b.436.5"></span>πλεῖστον ἐν βραχίονί τε καὶ μηρῷ, τοῦτ’ οὖν τὸ ὅλον ἑτοίμως
<span class="lb" data-page="18b.436" data-line="6" id="l18b.436.6"></span>πάσχει προσπεσόντος τινὸς ἔξωθεν ἄκρᾳ χειρὶ καὶ ποδὶ
<span class="lb" data-page="18b.436" data-line="7" id="l18b.436.7"></span>τοῦ δυναμένου κατάξαι τι τῶν ἐν αὐτοῖς ὀστῶν. αἰτίαι γάρ
<span class="lb" data-page="18b.436" data-line="8" id="l18b.436.8"></span>εἰσι γοῦν γενικώταται τέσσαρες ὀστῶν κατάγματος ἤτοι
<span class="lb" data-page="18b.436" data-line="9" id="l18b.436.9"></span>θλάσαι τι δυνάμενον ἰσχυρῶς ἐμπεσόν. ἔστι δὲ δῆλον ὅτι
<span class="lb" data-page="18b.436" data-line="10" id="l18b.436.10"></span>χρὴ τὸ τοιοῦτον σῶμα σκληρὸν μὲν κατὰ τὴν οὐσίαν, οὐ
<span class="lb" data-page="18b.436" data-line="11" id="l18b.436.11"></span>σμικρὸν δὲ κατὰ τὸν ὄγκον ἢ διατεμνόμενον τὸ δέρμα μόνον
<span class="lb" data-page="18b.436" data-line="12" id="l18b.436.12"></span>ἤ τι τῶν μετ’ αὐτὸ τὸ μέχρι τῶν ὀστῶν, ἀλλὰ καὶ αὐτὰ
<span class="lb" data-page="18b.436" data-line="13" id="l18b.436.13"></span>τὰ ὀστᾶ· καὶ καλεῖ γ’ ἕδραν αὐτὸς τὸ τοιοῦτον πάθημα
<span class="lb" data-page="18b.436" data-line="14" id="l18b.436.14"></span>τῶν ὀστῶν ἐν τῷ περὶ τῶν ἐν τῇ κεφαλῇ <span class="milestone ed2page" data-n="12.194" data-unit="ed2page" id="ed2page.12.194"></span>τραυμάτων
<span class="lb" data-page="18b.436" data-line="15" id="l18b.436.15"></span>καὶ μέντοι καὶ καθαλλόμενοί τινες ἀφ’ ὑψηλοῦ διέκλασαν
<span class="lb" data-page="18b.436" data-line="16" id="l18b.436.16"></span>ἤτοι τῆς κνήμης ὀστοῦν ἢ τὸ τοῦ μηροῦ ξηροτέρων
<span class="lb" data-page="18b.436" data-line="17" id="l18b.436.17"></span>αὐτοῖς καὶ οὐ πάνυ πυκνῶν ὄντων. ἴδομεν δὲ καὶ κατὰ
<span class="lb" data-page="18b.436" data-line="18" id="l18b.436.18"></span>παλαίστραν κάταγμα γιγνόμενον κατὰ περίκλασιν. οὕτω
<span class="pb" data-page="18b.437" id="p18b.437"></span>
<span class="lb" data-page="18b.437" data-line="1" id="l18b.437.1"></span>γὰρ ἄν τις ἑρμηνεύσειε σαφῶς, ὥσπερ κἀπὶ τοῦ συντριβέντος
<span class="lb" data-page="18b.437" data-line="2" id="l18b.437.2"></span>τὴν κνήμην, μετὰ τῆς περόνης ἅμα τραύματι μεγάλῳ
<span class="lb" data-page="18b.437" data-line="3" id="l18b.437.3"></span>γυμνωθέντων τῶν ὀστῶν. συνέβη γὰρ ἐκεῖνο γενέσθαι τὸ
<span class="lb" data-page="18b.437" data-line="4" id="l18b.437.4"></span>κάταγμα τῆς κνήμης ἐγκαρσίας ὑποβεβλημένης τῷ τοῦ παλαίοντος
<span class="lb" data-page="18b.437" data-line="5" id="l18b.437.5"></span>κώλῳ καταναγκαζομένων αὐτῆς κάτω τῶν περάτων
<span class="lb" data-page="18b.437" data-line="6" id="l18b.437.6"></span>ἀμφοτέρων παραπλησίου συμβαίνοντος τῷ γιγνομένῳ, ὥσπερ
<span class="lb" data-page="18b.437" data-line="7" id="l18b.437.7"></span>περὶ τὰ κλώμενα ξύλα κατὰ προαίρεσιν ὑφ’ ἡμῶν αὐτῶν.
<span class="lb" data-page="18b.437" data-line="8" id="l18b.437.8"></span>ἐπιτιθέντες γὰρ αὐτὰ καθ’ ἑκατέρου μηροῦ λοξὰ κἀπὶ τῶν
<span class="lb" data-page="18b.437" data-line="9" id="l18b.437.9"></span>χειρῶν ἑκάτερον τὸ ἄκρον ἰσχυρῶς ἀναγκάζοντες κάτω κατὰ
<span class="lb" data-page="18b.437" data-line="10" id="l18b.437.10"></span>τὸ μέσον αὐτῶν ὁρῶμεν ῥηγνύμενα.
</p>
            <p>
<span class="lb" data-page="18b.437" data-line="11" id="l18b.437.11"></span>Ὥσπερ οὖν οὔτε μέγα ξύλον οὔτ’ εὔτονον, ἀλλὰ καὶ
<span class="lb" data-page="18b.437" data-line="12" id="l18b.437.12"></span>σμικρὸν καὶ ἄῤῥωστον ἐν τούτῳ τῷ τρόπῳ κλῶμεν, οὕτως
<span class="lb" data-page="18b.437" data-line="13" id="l18b.437.13"></span>ἐπειδὰν ὀστοῦν ἀσθενὲς ᾖ φύσει κατὰ τὰς εἰρημένας ἐνεργείας
<span class="lb" data-page="18b.437" data-line="14" id="l18b.437.14"></span>διακλᾶται μέσον τοιούτων. ἀλλ’ ὁ τοιοῦτος τρόπος
<span class="lb" data-page="18b.437" data-line="15" id="l18b.437.15"></span>τῶν παλαισμάτων ἐν ἄκροις τοῖς κώλοις ὀστῶν, οὔθ’ ὅταν
<span class="lb" data-page="18b.437" data-line="16" id="l18b.437.16"></span>ἀφ’ ὑψηλοῦ πηδήσαντες ἢ καταφερόμενοι τηρήσουσιν ἐπὶ
<span class="lb" data-page="18b.437" data-line="17" id="l18b.437.17"></span>τῆς γῆς ἢ βιαίως τὸν πόδα διασπῶντες, μᾶλλον γὰρ ἐν ταῖς
<span class="pb" data-page="18b.438" id="p18b.438"></span>
<span class="lb" data-page="18b.438" data-line="1" id="l18b.438.1"></span>τοιαύταις πληγαῖς οἱ σύνδεσμοι τῶν ὀστῶν ἤπερ αὐτὰ κατάγνυται.
<span class="lb" data-page="18b.438" data-line="2" id="l18b.438.2"></span>τοῦτο δ’ αὐτοῖς συμβαίνει καὶ διὰ τὴν σμικρότητα
<span class="lb" data-page="18b.438" data-line="3" id="l18b.438.3"></span>μὲν, ἀλλὰ καὶ διὰ τὴν σκληρότητα μᾶλλον, οὐ μὴν
<span class="lb" data-page="18b.438" data-line="4" id="l18b.438.4"></span>οὐδὲ τοῖς ἔξωθεν αὐτοῖς ἐμπιπτόντων σφοδρῶς δύναταί τι
<span class="lb" data-page="18b.438" data-line="5" id="l18b.438.5"></span>ῥᾳδίως συντρῖψαι μὴ σκληρότερόν τε τῶν ὀστῶν ὑπάρχον,
<span class="lb" data-page="18b.438" data-line="6" id="l18b.438.6"></span>ἀξιόλογον δὲ τῷ μεγέθει. τὸ δὲ τοιοῦτον οὐδὲ τοῦ δέρματος
<span class="lb" data-page="18b.438" data-line="7" id="l18b.438.7"></span>φείδεται, καθάπερ οὐδ’ ὅταν ὀξὺ τὸ τιτρῶσκον ᾖ· καὶ
<span class="lb" data-page="18b.438" data-line="8" id="l18b.438.8"></span>γὰρ καὶ τοῦτο φθάνει προδιατέμνον ἃ τοῖς ὀστοῖς ἐπίκειται,
<span class="lb" data-page="18b.438" data-line="9" id="l18b.438.9"></span>πρὶν ἐντυχεῖν αὐτοῖς ὅπερ εὐλόγως ἔφη μὴ πάνυ τι
<span class="lb" data-page="18b.438" data-line="10" id="l18b.438.10"></span>κατάγνυσθαι τὰ ὀστᾶ ταῦτα χωρὶς ἕλκους. ἀλλ’ ἐπεὶ μέλλει
<span class="lb" data-page="18b.438" data-line="11" id="l18b.438.11"></span>περὶ τῶν μεθ’ ἕλκους καταγμάτων ἰδίαν ποιεῖσθαι τὴν διδασκαλίαν,
<span class="lb" data-page="18b.438" data-line="12" id="l18b.438.12"></span>ἐν τοῖς ἐφεξῆς εἰς ἐκεῖνο τοῦ βιβλίου χωρίον
<span class="lb" data-page="18b.438" data-line="13" id="l18b.438.13"></span>ἀνέβαλε καὶ τὸν περὶ τούτων λόγον.
</p>
<span class="lb rule" data-page="18b.438" data-line="14" id="l18b.438.14"></span>
          </article>

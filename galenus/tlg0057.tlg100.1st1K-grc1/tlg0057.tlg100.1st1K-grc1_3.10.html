<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.10">
<span class="pb page1" data-page="18b.549" id="p18b.549"></span>
<span class="milestone ed1page page1" data-n="5.562" data-unit="ed1page" id="ed1page.5.562"></span>
<span class="milestone ed2page page1" data-n="12.236" data-unit="ed2page" id="ed2page.12.236"></span>
<span class="lb head" data-page="18b.549" data-line="6" id="l18b.549.6"></span>
            <blockquote class="quote lemma">
<span class="lb" data-page="18b.549" data-line="7" id="l18b.549.7"></span>Βάλλεσθαι μὲν οὖν χρὴ τὸ ὀθόνιον κατ’ αὐτὴν τὴν ἴξιν
<span class="lb" data-page="18b.549" data-line="8" id="l18b.549.8"></span>τοῦ ἕλκεος, πιέζειν δὲ ὀλίγῳ ἧσσον ἢ εἰ μὴ ἕλκος εἶχεν·
<span class="lb" data-page="18b.549" data-line="9" id="l18b.549.9"></span>ἐπινέμεσθαι δὲ τῇ ἐπιδέσει, ὥσπερ καὶ πρόσθεν εἴρηται.
<span class="lb" data-page="18b.549" data-line="10" id="l18b.549.10"></span>τὰ δὲ ὀθόνια αἰεὶ μὲν τοῦ τρόπου τοῦ μαλθακοῦ ἵστωσαν.
<span class="lb" data-page="18b.549" data-line="11" id="l18b.549.11"></span>μᾶλλον δέ τε δεῖ ἐν τοῖσι τοιούτοισιν ἢ εἰ μὴ
<span class="lb" data-page="18b.549" data-line="12" id="l18b.549.12"></span>ἕλκος εἶχε. πλῆθος δὲ τῶν ὀθονίων μὴ ἐλάσσω ἔστω
<span class="lb" data-page="18b.549" data-line="13" id="l18b.549.13"></span>τῶν πρότερον εἰρημένων, ἀλλά τινι καὶ πλείω· ἢν δὲ ἐπιδεθῇ,
<span class="lb" data-page="18b.549" data-line="14" id="l18b.549.14"></span>δοκείτω τῷ ἐπιδεδεμένῳ ἡρμόσθαι μὲν, πεπιέσθαι δὲ
<span class="lb" data-page="18b.549" data-line="15" id="l18b.549.15"></span>μή. φάτω δὲ κατὰ τὸ ἕλκος μάλιστα ἡρμόσθαι. τοὺς δὲ
<span class="lb" data-page="18b.549" data-line="16" id="l18b.549.16"></span>χρόνους αὐτοὺς μὲν χρὴ, εἶναι ἐπὶ τὸ μᾶλλον δοκέειν ἡρμόσθαι.
<span class="lb" data-page="18b.549" data-line="17" id="l18b.549.17"></span>τοὺς αὐτοὺς δὲ ἐπὶ τὸ μᾶλλον δοκέειν χαλᾷν, ὥσπερ
<span class="lb" data-page="18b.549" data-line="18" id="l18b.549.18"></span>καὶ ἐν τοῖσι πρόσθεν εἴρηται, μετεπιδεῖν δὲ διὰ
<span class="lb" data-page="18b.549" data-line="19" id="l18b.549.19"></span>τρίτης πάντα μεταποιέοντα ἐς τοὺς τρόπους τοὺς παραπλησίους,
<span class="pb" data-page="18b.550" id="p18b.550"></span>
<span class="lb" data-page="18b.550" data-line="1" id="l18b.550.1"></span>ὥσπερ καὶ πρόσθεν εἴρηται, πλὴν ἐς τὸ σύμπαν
<span class="lb" data-page="18b.550" data-line="2" id="l18b.550.2"></span>ἧσσόν τινι πιέζειν ταῦτα ἢ ἐκεῖνα· καὶ ἢν κατὰ
<span class="lb" data-page="18b.550" data-line="3" id="l18b.550.3"></span>λόγον τὰ εἰκότα γένηται ἰσχνότερον μὲν αἰεὶ εὑρεθήσεται
<span class="lb" data-page="18b.550" data-line="4" id="l18b.550.4"></span>τὸ κατὰ τὸ ἕλκος. ἰσχνὸν δὲ καὶ τὸ ἄλλο πᾶν τὸ ὑπὸ
<span class="lb" data-page="18b.550" data-line="5" id="l18b.550.5"></span>τῆς ἐπιδέσιος κατεχόμενον καὶ αἵ τε ἐκπυέσιες ἔσονται
<span class="lb" data-page="18b.550" data-line="6" id="l18b.550.6"></span>θάσσους ἢ τῶν ἄλλων <span class="milestone ed2page" data-n="12.237" data-unit="ed2page" id="ed2page.12.237"></span>ἰητρευμένων ἑλκέων. ὅσα
<span class="lb" data-page="18b.550" data-line="7" id="l18b.550.7"></span>τε σάρκια ἐν τῷ τρώματι ἐμελάνθη καὶ ἐθανατώδη θᾶσσον
<span class="lb" data-page="18b.550" data-line="8" id="l18b.550.8"></span>περιῤῥηγνυται καὶ ἐκπίπτει ἐπὶ ταύτῃ τῇ ἰητρείῃ ἢ ἐν
<span class="lb" data-page="18b.550" data-line="9" id="l18b.550.9"></span>τῇσιν ἄλλῃσιν ἐς ὠτειλάς τε θᾶσσον ὁρμᾶται τὸ ἕλκος,
<span class="lb" data-page="18b.550" data-line="10" id="l18b.550.10"></span>οὕτως ἢ ἄλλως ἰητρευμένον. πάντων δὲ τούτων αἴτιον
<span class="lb" data-page="18b.550" data-line="11" id="l18b.550.11"></span>ὅτι ἰσχνὸν μὲν τὸ κατὰ τὸ ἕλκος χωρίον γίνεται, ἰσχνὰ
<span class="lb" data-page="18b.550" data-line="12" id="l18b.550.12"></span>δὲ τὰ περιέχοντα.
</blockquote>
<span class="lb rule" data-page="18b.550" data-line="13" id="l18b.550.13"></span>
            <p>
<span class="lb" data-page="18b.550" data-line="14" id="l18b.550.14"></span>Ἴξιν ἀεὶ τὴν εὐθυωρίαν ὀνομάζει ποτὲ μὲν τὴν κατὰ
<span class="lb" data-page="18b.550" data-line="15" id="l18b.550.15"></span>τὸ μῆκος τοῦ σώματος, ἔστι δ’ ὅτε τὴν κατὰ τὸ πλάτος,
<span class="lb" data-page="18b.550" data-line="16" id="l18b.550.16"></span>ὥσπερ νῦν, ἀξιῶν τοῦ πρώτου τῶν ἐπιδέσμων τὴν ἀρχὴν ἢ
<span class="lb" data-page="18b.550" data-line="17" id="l18b.550.17"></span>ἐκ τῶν δεξιῶν ἢ τῶν ἀριστερῶν μερῶν τοῦ ἕλκους θέντας
<span class="lb" data-page="18b.550" data-line="18" id="l18b.550.18"></span>ἐπιλίττειν ὅλον αὐτὸ καταληφθῆναι καὶ μηδὲν ἀπολειφθῆναι
<span class="lb" data-page="18b.550" data-line="19" id="l18b.550.19"></span>μέρος γυμνόν.
</p>
<span class="lb rule" data-page="18b.550" data-line="20" id="l18b.550.20"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.11">
<span class="pb page1" data-page="18b.551" id="p18b.551"></span>
<span class="milestone ed1page page1" data-n="5.562" data-unit="ed1page" id="ed1page.5.562"></span>
<span class="milestone ed2page page1" data-n="12.237" data-unit="ed2page" id="ed2page.12.237"></span>
<span class="lb head" data-page="18b.551" data-line="1" id="l18b.551.1"></span>
            <blockquote class="quote lemma">
<span class="lb" data-page="18b.551" data-line="2" id="l18b.551.2"></span>Τὰ μὲν οὖν ἄλλα πάντα παραπλησίως χρὴ ἰητρεύειν, ὥστε
<span class="lb" data-page="18b.551" data-line="3" id="l18b.551.3"></span>ἄνευ ἑλκωσίων ὀστέα καταγνύμενα, τοὺς δὲ νάρθηκας οὐ
<span class="lb" data-page="18b.551" data-line="4" id="l18b.551.4"></span>χρὴ προστιθέναι. διὰ τοῦτο καὶ τὰ ὀθόνια χρὴ τούτοισιν
<span class="lb" data-page="18b.551" data-line="5" id="l18b.551.5"></span>πλείω εἶναι ἢ τοῖσιν ἑτέροισιν, ὅτι τε ἧσσον πιέζεται,
<span class="lb" data-page="18b.551" data-line="6" id="l18b.551.6"></span>ὅτι τε οἱ νάρθηκες βραδύτερον προστίθενται.
</blockquote>
<span class="lb rule" data-page="18b.551" data-line="7" id="l18b.551.7"></span>
            <p>
<span class="lb" data-page="18b.551" data-line="8" id="l18b.551.8"></span>Τοὺς νάρθηκας ἐπιβάλλειν φυλάττεται τοῖς ἡλκωμένοις
<span class="lb" data-page="18b.551" data-line="9" id="l18b.551.9"></span>κατάγμασι δεδιὼς δηλονότι τὴν ἐξ αὐτῶν θλίψιν. δι’ αὐτὸ
<span class="lb" data-page="18b.551" data-line="10" id="l18b.551.10"></span>δὲ τοῦτο καὶ τοῖς ὀθονίοις ταῦτα μὴ πιέζειν ἐκέλευσε καὶ
<span class="lb" data-page="18b.551" data-line="11" id="l18b.551.11"></span>δι’ ἄμφω δὲ ταῦτα πλέοσιν αὐτοῖς χρῆσθαι. μέμνησο τοιγαροῦν
<span class="lb" data-page="18b.551" data-line="12" id="l18b.551.12"></span>ὡς αὐτὸς εἶπεν ὀθονίοισι πλείοσι χρῆσθαι, διότι
<span class="lb" data-page="18b.551" data-line="13" id="l18b.551.13"></span>τε ἧττον πιέζεται καὶ οἱ νάρθηκες βραδύτερον
<span class="lb" data-page="18b.551" data-line="14" id="l18b.551.14"></span>προστίθενται.
</p>
<span class="lb rule" data-page="18b.551" data-line="15" id="l18b.551.15"></span>
          </article>

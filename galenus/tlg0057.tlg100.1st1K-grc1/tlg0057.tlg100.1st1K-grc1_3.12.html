<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.12">
<span class="pb page1" data-page="18b.551" id="p18b.551"></span>
<span class="milestone ed1page page1" data-n="5.562" data-unit="ed1page" id="ed1page.5.562"></span>
<span class="milestone ed2page page1" data-n="12.237" data-unit="ed2page" id="ed2page.12.237"></span>
<span class="lb head" data-page="18b.551" data-line="16" id="l18b.551.16"></span>
            <blockquote class="quote lemma">
<span class="lb" data-page="18b.551" data-line="17" id="l18b.551.17"></span>Ἢν μέντοι τοὺς νάρθηκας προστιθῇς, μη κατὰ τὴν ἴξιν
<span class="lb" data-page="18b.551" data-line="18" id="l18b.551.18"></span>τοῦ ἕλκεος προστιθέναι, ἀλλ’ ὥστε καὶ χαλαρῶς προστιθέναι,
<span class="pb" data-page="18b.552" id="p18b.552"></span>
<span class="lb" data-page="18b.552" data-line="1" id="l18b.552.1"></span>προθυμεύμενος ὅκως μηδεμία σφίγξις μεγάλη
<span class="lb" data-page="18b.552" data-line="2" id="l18b.552.2"></span>ἔσται ἀπὸ τῶν ναρθήκων. εἴρηται δὲ τοῦτο καὶ ἐν τοῖσι
<span class="lb" data-page="18b.552" data-line="3" id="l18b.552.3"></span>πρότερον γεγραμμένοισι· τὴν μέντοι δίαιταν ἀκριβεστέρην
<span class="lb" data-page="18b.552" data-line="4" id="l18b.552.4"></span>καὶ πλείω χρόνον χρὴ ποιέεσθαι, οἶσιν ἐξ ἀρχῆς
<span class="lb" data-page="18b.552" data-line="5" id="l18b.552.5"></span>ἕλκεα γίνεται, καὶ οἶσιν ὀστέα ἐξίσχει, καὶ τὸ ξύμπαν δὲ
<span class="lb" data-page="18b.552" data-line="6" id="l18b.552.6"></span>εἰρῆσθαι ἐπὶ τοῖσιν ἰσχυροτάτοισι τρώμασιν ἀκριβεστέρην
<span class="lb" data-page="18b.552" data-line="7" id="l18b.552.7"></span>καὶ πουλυχρονιωτέρην εἶναι χρὴ τὴν δίαιταν.
</blockquote>
<span class="lb rule" data-page="18b.552" data-line="8" id="l18b.552.8"></span>
            <p>
<span class="lb" data-page="18b.552" data-line="9" id="l18b.552.9"></span>Τὴν κατὰ τὸ μῆκος ἴξιν ἀκούειν προσήκει νῦν, κατὰ
<span class="lb" data-page="18b.552" data-line="10" id="l18b.552.10"></span>ταύτην γὰρ οἱ νάρθηκες ἐπιβάλλονται. ἔμπροσθεν μὲν ὡς
<span class="lb" data-page="18b.552" data-line="11" id="l18b.552.11"></span>κωλύων νάρθηξι χρῆσθαι τὸν λόγον ἐποιεῖτο, νῦν δὲ ὡς
<span class="lb" data-page="18b.552" data-line="12" id="l18b.552.12"></span>συγχωρῶν ἐνίοτέ φησιν· ἢν μέντοι τοὺς νάρθηκας προστιθῇς,
<span class="lb" data-page="18b.552" data-line="13" id="l18b.552.13"></span>ὅπερ ἐγὼ ποιεῖν ἐπὶ τῶν τοιούτων εἴωθα· καὶ αὖ
<span class="lb" data-page="18b.552" data-line="14" id="l18b.552.14"></span>σκέλει πράττειν οὐκ ἔχω διατείνεσθαι, μηδένα αὐτοῦ
<span class="lb" data-page="18b.552" data-line="15" id="l18b.552.15"></span>διορισμὸν προστιθέντος. ὃ δ’ ἐγὼ ποιῷ καὶ δὴ φράσω.
<span class="lb" data-page="18b.552" data-line="16" id="l18b.552.16"></span>τῶν μετὰ κατάγματος ἑλκώσεων ἐνίοτε κατὰ τὸ μῆκος
<span class="lb" data-page="18b.552" data-line="17" id="l18b.552.17"></span>τοῦ κώλου γιγνομένων ἐγχωρεῖ τοὺς νάρθηκας ἑκατέρωθεν
<span class="lb" data-page="18b.552" data-line="18" id="l18b.552.18"></span>τοῦ ἕλκους ἐπιβάλλειν. ὅταν δὲ ἐγκάρσιον γένηται
<span class="pb" data-page="18b.553" id="p18b.553"></span>
<span class="lb" data-page="18b.553" data-line="1" id="l18b.553.1"></span>τὸ ἕλκος, κωλύει τὴν ἐπίθεσιν τῶν ναρθήκων καὶ
<span class="lb" data-page="18b.553" data-line="2" id="l18b.553.2"></span>μάλιστα εἰ μεῖζον ᾖ.
</p>
<span class="lb rule" data-page="18b.553" data-line="3" id="l18b.553.3"></span>
          </article>

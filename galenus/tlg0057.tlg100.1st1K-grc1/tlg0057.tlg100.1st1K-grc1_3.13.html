<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.13">
<span class="pb page1" data-page="18b.553" id="p18b.553"></span>
<span class="milestone ed1page page1" data-n="5.562" data-unit="ed1page" id="ed1page.5.562"></span>
<span class="milestone ed2page page1" data-n="12.237" data-unit="ed2page" id="ed2page.12.237"></span>
<span class="lb head" data-page="18b.553" data-line="4" id="l18b.553.4"></span>
            <blockquote class="quote lemma">
<span class="lb" data-page="18b.553" data-line="5" id="l18b.553.5"></span><span class="milestone ed2page" data-n="12.238" data-unit="ed2page" id="ed2page.12.238"></span>Ἡ αὐτὴ δὲ ἰητρείη τῶν ἑλκέων καὶ οἶσιν ὀστέα μὲν
<span class="lb" data-page="18b.553" data-line="6" id="l18b.553.6"></span>κατέηγεν, ἕλκος δὲ ἐξ ἀρχῆς μηδὲν ᾖ. ἢν δὲ ἐν τῇ
<span class="lb" data-page="18b.553" data-line="7" id="l18b.553.7"></span>ἰητρείῃ ἕλκος γένηται ἢ τοῖσιν ὀθονίοισιν μᾶλλον πιεχθέντος
<span class="lb" data-page="18b.553" data-line="8" id="l18b.553.8"></span>ἢ ὑπὸ νάρθηκος ἐνέδρης ἢ ὑπὸ ἄλλης τινὸς
<span class="lb" data-page="18b.553" data-line="9" id="l18b.553.9"></span>προφάσιος. γινώσκεται μὲν οὖν τὰ τοιαῦτα, ἢν ἕλκος
<span class="lb" data-page="18b.553" data-line="10" id="l18b.553.10"></span>ὑπῇ τῇ τε ὀδύνῃ καὶ τοῖσι σφυγμοῖσιν, καὶ τὸ οἴδημα
<span class="lb" data-page="18b.553" data-line="11" id="l18b.553.11"></span>τὸ ἐν τοῖσιν ἄκροισιν, σκληρὸν <span class="milestone ed1page" data-n="5.563" data-unit="ed1page" id="ed1page.5.563"></span>γίνεται τῶν τοιουτέων
<span class="lb" data-page="18b.553" data-line="12" id="l18b.553.12"></span>καὶ εἰ τὸν δάκτυλον ἐπαγάγοις ἐξαείραται, ἀτὰρ καὶ
<span class="lb" data-page="18b.553" data-line="13" id="l18b.553.13"></span>αὖθις ὑποτρέχει ταχέως. ἢν οὖν τι τοιοῦτον ὑποπτεύῃς,
<span class="lb" data-page="18b.553" data-line="14" id="l18b.553.14"></span>λύσαντα χρὴ, ἢ μὲν ᾖ κνησμὸς κατὰ τὰς ὑποδεσμίδας
<span class="lb" data-page="18b.553" data-line="15" id="l18b.553.15"></span>ἢ ἐπὶ τὸ ἄλλο τὸ ἐπιδεδεμένον πισσηρῇ κηρωτῇ ἀντὶ τῆς
<span class="lb" data-page="18b.553" data-line="16" id="l18b.553.16"></span>ἑτέρης χρῆσθαι.
</blockquote>
<span class="lb rule" data-page="18b.553" data-line="17" id="l18b.553.17"></span>
            <p>
<span class="lb" data-page="18b.553" data-line="18" id="l18b.553.18"></span>Ὁ λόγος αὐτῷ νῦν ἐστι περὶ τῶν ἐπιγινομένων ἑλκῶν
<span class="lb" data-page="18b.553" data-line="19" id="l18b.553.19"></span>τοῖς κατάγμασιν ἐν τῷ χρόνῳ ἐκ τῆς τῶν ναρθήκων ἐπιδέσεως.
<span class="pb" data-page="18b.554" id="p18b.554"></span>
<span class="lb" data-page="18b.554" data-line="1" id="l18b.554.1"></span>ἐδήλωσεν οὖν τάς τε τῶν γενέσεων αὐτῶν αἰτίας
<span class="lb" data-page="18b.554" data-line="2" id="l18b.554.2"></span>καὶ τὰ σημεῖα, δι’ ὧν ἄν τις γνωρίσαι γεγονὸς ἕλκος.
<span class="lb" data-page="18b.554" data-line="3" id="l18b.554.3"></span>εἶτα συμβουλεύει μὴ περιμένειν τὸν εἰθισμένον τρόπον τῆς
<span class="lb" data-page="18b.554" data-line="4" id="l18b.554.4"></span>ἐπιδέσεως, ἀλλὰ θᾶττον ἀφελόντα τοὺς ἐπιδέσμους τὴν προσήκουσαν
<span class="lb" data-page="18b.554" data-line="5" id="l18b.554.5"></span>ποιεῖσθαι θεραπείαν ἣν αὐτὸς σαφῶς ἔγραψεν.
</p>
<span class="lb rule" data-page="18b.554" data-line="6" id="l18b.554.6"></span>
          </article>

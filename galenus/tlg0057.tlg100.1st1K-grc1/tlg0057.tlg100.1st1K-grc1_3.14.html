<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.14">
<span class="pb page1" data-page="18b.554" id="p18b.554"></span>
<span class="milestone ed1page page1" data-n="5.563" data-unit="ed1page" id="ed1page.5.563"></span>
<span class="milestone ed2page page1" data-n="12.238" data-unit="ed2page" id="ed2page.12.238"></span>
<span class="lb head" data-page="18b.554" data-line="7" id="l18b.554.7"></span>
            <blockquote class="quote lemma">
<span class="lb" data-page="18b.554" data-line="8" id="l18b.554.8"></span>Ἤν δὲ τούτων μὲν μηδὲν ᾖ, αὐτὸ δὲ τὸ ἕλκος ἠρεθισμένον
<span class="lb" data-page="18b.554" data-line="9" id="l18b.554.9"></span>εὑρίσκεται μέλαν ἐπὶ πουλὺ ἢ ἀκάθαρτον, καὶ τῶν μὲν
<span class="lb" data-page="18b.554" data-line="10" id="l18b.554.10"></span>σαρκῶν ἐκπυησομένων, τῶν δὲ νεύρων προσεκπεσουμένων,
<span class="lb" data-page="18b.554" data-line="11" id="l18b.554.11"></span>τουτέους οὐδὲν δεῖ ἀναψύχειν παντάπασιν, οὐδέ τι φοβεῖσθαι
<span class="lb" data-page="18b.554" data-line="12" id="l18b.554.12"></span>τὰς ἐκπυήσιας ταύτας, ἀλλ’ ἰητρεύειν. τὰ μὲν
<span class="lb" data-page="18b.554" data-line="13" id="l18b.554.13"></span>ἄλλα παραπλήσιον τρόπον, ὥσπερ καὶ οἷσιν ἐξ ἀρχῆς
<span class="lb" data-page="18b.554" data-line="14" id="l18b.554.14"></span>ἕλκος ἐγένετο.
</blockquote>
<span class="lb rule" data-page="18b.554" data-line="15" id="l18b.554.15"></span>
            <p>
<span class="lb" data-page="18b.554" data-line="16" id="l18b.554.16"></span>Ἀναψύχειν ἔοικεν ἐπὶ τοῦ γυμνῶσθαι φέρειν, ὅπερ
<span class="lb" data-page="18b.554" data-line="17" id="l18b.554.17"></span>σημαίνει τὴν καταγματικὴν ἐπίδεσιν ἀφελόντας, ὡς ἕλκος
<span class="lb" data-page="18b.554" data-line="18" id="l18b.554.18"></span>μὲν θεραπεύειν. οὐ γὰρ δὴ τό γε μηδὲν ἐπιτιθέναι καὶ
<span class="pb" data-page="18b.555" id="p18b.555"></span>
<span class="lb" data-page="18b.555" data-line="1" id="l18b.555.1"></span>παντάπασιν ἐᾷν γυμνὸν ἀναψύχειν ὠνόμασε προσγεγραμμένον,
<span class="lb" data-page="18b.555" data-line="2" id="l18b.555.2"></span>οὐδὲ τὸ ἀναψύχειν τὸ παντάπασι δείκνυταί τι διὰ
<span class="lb" data-page="18b.555" data-line="3" id="l18b.555.3"></span>μέσην ὁδὸν ἐπιμελείας. εἴη δ’ ἂν μέση τοιάδε τις, εἰ τὸ
<span class="lb" data-page="18b.555" data-line="4" id="l18b.555.4"></span>ἕλκος, ὡς εἴρηκεν, ἔχον τι τῶν προειρημένων σημείων κινηθέντων
<span class="lb" data-page="18b.555" data-line="5" id="l18b.555.5"></span>αὐτίκα τελευτῆσαι βούλεται τὴν καταγματικὴν
<span class="lb" data-page="18b.555" data-line="6" id="l18b.555.6"></span>ἐπίδεσιν, ἐπιμέλειάν τε ποιησάμενος τῶν κατὰ τὸ ἕλκος
<span class="lb" data-page="18b.555" data-line="7" id="l18b.555.7"></span>ἡμέρᾳ μιᾷ καὶ δευτέρᾳ πάλιν ἐπιδήσαιμεν τὸ κῶλον, ὡς
<span class="lb" data-page="18b.555" data-line="8" id="l18b.555.8"></span>αὐτὸς ἐκέλευσε διὰ τῆς ἐχομένης λέξεως.
</p>
<span class="lb rule" data-page="18b.555" data-line="9" id="l18b.555.9"></span>
          </article>

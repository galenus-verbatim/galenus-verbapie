<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.15">
<span class="pb page1" data-page="18b.555" id="p18b.555"></span>
<span class="milestone ed1page page1" data-n="5.563" data-unit="ed1page" id="ed1page.5.563"></span>
<span class="milestone ed2page page1" data-n="12.238" data-unit="ed2page" id="ed2page.12.238"></span>
<span class="lb head" data-page="18b.555" data-line="10" id="l18b.555.10"></span>
            <blockquote class="quote lemma">
<span class="lb" data-page="18b.555" data-line="11" id="l18b.555.11"></span>Τοῖσι δὲ ὀθονίοισιν ἄρχεσθαι χρὴ ἐπιδέοντα ἀπὸ τοῦ οἰδήματος
<span class="lb" data-page="18b.555" data-line="12" id="l18b.555.12"></span>τοῦ ἐν τοῖς ἀκραίοις πάνυ χαλαροῖσι καὶ ἔπειτα
<span class="lb" data-page="18b.555" data-line="13" id="l18b.555.13"></span>ἐπινέμεσθαι τῇ ἐπιδέσει αἰεὶ ἐς τὸ ἄνω καὶ πεπιέχθαι
<span class="lb" data-page="18b.555" data-line="14" id="l18b.555.14"></span>μὲν μηδαμῇ. ἡρμόσθαι δὲ μάλιστα κατὰ τὸ ἕλκος τὰ
<span class="lb" data-page="18b.555" data-line="15" id="l18b.555.15"></span>μὲν ἄλλα ἐπὶ ἧσσον, τὰ δὲ ὀθόνια τὰ πρῶτα ταῦτα μὲν
<span class="lb" data-page="18b.555" data-line="16" id="l18b.555.16"></span>καθαρὰ ἔστω καὶ μὴ στενά· τὸ δὲ πλῆθος τῶν ὀθονίων
<span class="lb" data-page="18b.555" data-line="17" id="l18b.555.17"></span>ἔστω ὅσονπερ καὶ ἐν τοῖσι νάρθηξιν εἰ ἐπιδέοιτο ἢ ὀλίγῳ
<span class="lb" data-page="18b.555" data-line="18" id="l18b.555.18"></span>ἔλασσον.
</blockquote>
<span class="lb rule" data-page="18b.555" data-line="19" id="l18b.555.19"></span>
            <span class="pb" data-page="18b.556" id="p18b.556"></span>
            <p>
<span class="lb" data-page="18b.556" data-line="1" id="l18b.556.1"></span><span class="milestone ed2page" data-n="12.239" data-unit="ed2page" id="ed2page.12.239"></span>Ἐν τούτῳ τῷ λόγῳ δῆλός ἐστιν ἐπίδεσιν ἀξιῶν
<span class="lb" data-page="18b.556" data-line="2" id="l18b.556.2"></span>ἀρξαμένην ἀπὸ τοῦ οἰδήματος, ὅπερ ἂν ἐν ἄκροις τοῖς κώλος
<span class="lb" data-page="18b.556" data-line="3" id="l18b.556.3"></span>γένηται προσεπινέμεσθαι κατὰ τὸ συνεχὲς ἀπ’ ἐκείνου
<span class="lb" data-page="18b.556" data-line="4" id="l18b.556.4"></span>καὶ ἀνέρχεσθαι μέχρι τοῦ κατάγματος, ἔνθα ἡ ἕλκωσίς
<span class="lb" data-page="18b.556" data-line="5" id="l18b.556.5"></span>ἐστιν, ὡς συνῆφθαι τὴν θεραπευτικὴν τῶν οἰδημάτων ἐπίδεσιν
<span class="lb" data-page="18b.556" data-line="6" id="l18b.556.6"></span>τῇ καταγματικῇ καὶ μίαν τάσιν γενέσθαι διὰ μικρῶν
<span class="lb" data-page="18b.556" data-line="7" id="l18b.556.7"></span>ἐπιδέσεων συντελουμένων. ἀξιοῖ δ’ αὐτὴν ἡρμόσθαι κατὰ
<span class="lb" data-page="18b.556" data-line="8" id="l18b.556.8"></span>τὸ ἕλκος, ὅπερ ἐστὶ χαλαρὰν, σφίγγειν δ’ οὐδέπω. τά τ’
<span class="lb" data-page="18b.556" data-line="9" id="l18b.556.9"></span>ἄλλα μέρη τὰ κατὰ τὸ κάταγμα κελεύει, [καθάπερ ἐπὶ τῶν
<span class="lb" data-page="18b.556" data-line="10" id="l18b.556.10"></span>χωρὶς τὸ κάταγμα ἑλκῶν, οὕτω καὶ νῦν ἧσσον πεπιέχθαι.]
<span class="lb" data-page="18b.556" data-line="11" id="l18b.556.11"></span>φυλάττει γὰρ ἀεὶ τὸ μᾶλλον ἐκεῖνο πεπιέχθαι τὸ μέρος ἐπὶ
<span class="lb" data-page="18b.556" data-line="12" id="l18b.556.12"></span>πάσης ἐπιδέσεως, ὅθεν ἐκθλίβεσθαι βούλεται τὸ δ’ αἷμα.
<span class="lb" data-page="18b.556" data-line="13" id="l18b.556.13"></span>τὰς δ’ ἐπὶ τῶν ἄκρων αὐτῶν τῶν οἰδισκομένων ἐπιβολὰς
<span class="lb" data-page="18b.556" data-line="14" id="l18b.556.14"></span>τῶν ὀθονίων χαλαρωτέρας εἶναι κελεύει, τοσοῦτον αὐτῶν
<span class="lb" data-page="18b.556" data-line="15" id="l18b.556.15"></span>μόνον φροντίζων, ὡς εἰς μίαν ἕνωσιν ἐπιδέσεως ἀγαγεῖν·
<span class="lb" data-page="18b.556" data-line="16" id="l18b.556.16"></span>οὐ μὴν τὸ σύμπαν τῆς ὅλης θεραπείας κεφάλαιον αὐτοῖς
<span class="lb" data-page="18b.556" data-line="17" id="l18b.556.17"></span>ἀνατίθησιν. οὐ γὰρ τοιαῦτά ἐστιν ἃ θεραπεύειν νῦν τοὺς
<span class="lb" data-page="18b.556" data-line="18" id="l18b.556.18"></span>μελασμοὺς καὶ νεκρώσεις ἀγμῶν ἔοικεν. εἰρήκει γὰρ ὑπὲρ
<span class="lb" data-page="18b.556" data-line="19" id="l18b.556.19"></span>αὐτοῦ κατὰ λέξιν οὕτως· καὶ τὸ οἴδημα τὸ ἐν τοῖς ἄκροις
<span class="pb" data-page="18b.557" id="p18b.557"></span>
<span class="lb" data-page="18b.557" data-line="1" id="l18b.557.1"></span>σκληρότερον γίγνεται τῶν τοιούτων, καὶ εἰ τὸν δάκτυλον
<span class="lb" data-page="18b.557" data-line="2" id="l18b.557.2"></span>ἐπάγοις, τὸ ἔρευθος ἐξαείραται καὶ αὖθις ὑποτρέχει ταχέως
<span class="lb" data-page="18b.557" data-line="3" id="l18b.557.3"></span>κατὰ τὸ μέγεθος. ταῦτ’ οὖν συμπτώματα μέν ἐστιν οἰδημάτων,
<span class="lb" data-page="18b.557" data-line="4" id="l18b.557.4"></span>ὅθεν εἰκότως τὰ μέλη παντάπασιν αὐτῶν, ὥσπερ
<span class="lb" data-page="18b.557" data-line="5" id="l18b.557.5"></span>τῶν μαλθακῶν, οὔτε τὸ κῦρος ὅλης θεραπείας ἐπ’ αὐτὰ
<span class="lb" data-page="18b.557" data-line="6" id="l18b.557.6"></span>μετατίθησιν.
</p>
<span class="lb rule" data-page="18b.557" data-line="7" id="l18b.557.7"></span>
          </article>

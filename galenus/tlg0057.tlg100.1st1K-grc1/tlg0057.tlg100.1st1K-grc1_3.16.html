<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.16">
<span class="pb page1" data-page="18b.557" id="p18b.557"></span>
<span class="milestone ed1page page1" data-n="5.563" data-unit="ed1page" id="ed1page.5.563"></span>
<span class="milestone ed2page page1" data-n="12.239" data-unit="ed2page" id="ed2page.12.239"></span>
<span class="lb head" data-page="18b.557" data-line="8" id="l18b.557.8"></span>
            <blockquote class="quote lemma">
<span class="lb" data-page="18b.557" data-line="9" id="l18b.557.9"></span>Ἐπὶ δὲ αὐτὸ τὸ ἕλκος ἱκανὸν σπληνίον τῇ λευκῇ κηρωτῇ
<span class="lb" data-page="18b.557" data-line="10" id="l18b.557.10"></span>κεκρισμένον, ἤν τε γὰρ σὰρξ ἤν τε νεῦρον μελανθῇ,
<span class="lb" data-page="18b.557" data-line="11" id="l18b.557.11"></span>προσεκπεσεῖται. τὰ γὰρ τοιαῦτα οὐ χρὴ δριμέσιν ἰητρεύειν,
<span class="lb" data-page="18b.557" data-line="12" id="l18b.557.12"></span>ἀλλὰ μαλθακοῖσιν, ὥσπερ τὰ πυρίκαυτα, μετεπιδεῖν
<span class="lb" data-page="18b.557" data-line="13" id="l18b.557.13"></span>δὲ διὰ τρίτης, νάρθηκας δὲ μὴ προστιθέναι, ἀτρεμέειν
<span class="lb" data-page="18b.557" data-line="14" id="l18b.557.14"></span>δὲ ἐπὶ μᾶλλον ἢ τὸ πρόσθεν καὶ ὀλιγοσιτέειν. εἰδέναι
<span class="lb" data-page="18b.557" data-line="15" id="l18b.557.15"></span>δὲ χρὴ εἴτε σὰρξ εἴτε νεῦρον τὸ ἐκπεσούμενόν
<span class="lb" data-page="18b.557" data-line="16" id="l18b.557.16"></span>ἐστιν, ὅτι οὕτω πολλῷ μὲν ἧσσον νέμεται ἐπὶ πλεῖον,
<span class="lb" data-page="18b.557" data-line="17" id="l18b.557.17"></span>πολλῷ δὲ θᾶσσον ἐκπεσεῖται, πολλῷ δὲ ἰσχνότερα τὰ
<span class="lb" data-page="18b.557" data-line="18" id="l18b.557.18"></span>περιέχοντα ἔσται, ἢ εἴ τις ἀπολύσας τὰ ὀθόνια ἐπιθείη
<span class="pb" data-page="18b.558" id="p18b.558"></span>
<span class="lb" data-page="18b.558" data-line="1" id="l18b.558.1"></span>τι τῶν καθαρτικῶν φαρμάκων ἐπὶ τὸ ἕλκος. καίτοι καὶ
<span class="lb" data-page="18b.558" data-line="2" id="l18b.558.2"></span>ἢν ἐκπέσῃ τὸ ἐκπυησόμενον, θᾶσσόν τε σαρκοῦται ἐκείνως
<span class="lb" data-page="18b.558" data-line="3" id="l18b.558.3"></span>ἢ ἑτέρως ἰητρευόμενον καὶ θᾶσσον ὠτειλοῦται. πάντα
<span class="lb" data-page="18b.558" data-line="4" id="l18b.558.4"></span>μήν ἐστι ταῦτα ὀρθῶς ἐπιδεῖν καὶ μετρίως ἐπίστασθαι.
<span class="lb" data-page="18b.558" data-line="5" id="l18b.558.5"></span>προσσυμβάλλεται δὲ καὶ τὰ σχήματα ἢν οἷα χρὴ εἶναι
<span class="lb" data-page="18b.558" data-line="6" id="l18b.558.6"></span>καὶ ἡ ἄλλη δίαιτα καὶ τῶν ὀθονίων ἡ ἐπιτηδειότης.
</blockquote>
<span class="lb rule" data-page="18b.558" data-line="7" id="l18b.558.7"></span>
            <p>
<span class="lb" data-page="18b.558" data-line="8" id="l18b.558.8"></span>Διὰ τί μὲν γὰρ οὐ χρὴ δριμέσι θεραπεύειν φαρμάκοις
<span class="lb" data-page="18b.558" data-line="9" id="l18b.558.9"></span>τοῖς τοιούτοις ἕλκεσιν, αὐτὸς εἶπεν εἰκάσας πυρικαύτοις
<span class="lb" data-page="18b.558" data-line="10" id="l18b.558.10"></span>αὐτὰ, ἐπειδὴ γέγονεν ἐξ ἐπικράσεως τῶν δριμέων καὶ θερμῶν
<span class="lb" data-page="18b.558" data-line="11" id="l18b.558.11"></span>χυμῶν. εὐθέως δὲ ὃ συνενδείκνυται καὶ πισσηρὰ κηρωτὴ,
<span class="lb" data-page="18b.558" data-line="12" id="l18b.558.12"></span>ὡς ἔστι δριμυτέρα τῆς λευκῆς· ἡ γάρ τοι πίσσα
<span class="lb" data-page="18b.558" data-line="13" id="l18b.558.13"></span>ὅσον ἐστὶ θερμοτέρα κηροῦ, κατὰ τοιοῦτον καὶ δριμυτέρα.
</p>
<span class="lb rule" data-page="18b.558" data-line="14" id="l18b.558.14"></span>
          </article>

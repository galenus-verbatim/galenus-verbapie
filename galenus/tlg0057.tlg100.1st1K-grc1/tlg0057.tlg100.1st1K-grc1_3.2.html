<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.2">
<span class="pb page1" data-page="18b.533" id="p18b.533"></span>
<span class="milestone ed1page page1" data-n="5.559" data-unit="ed1page" id="ed1page.5.559"></span>
<span class="milestone ed2page page1" data-n="12.230" data-unit="ed2page" id="ed2page.12.230"></span>
<span class="lb head" data-page="18b.533" data-line="8" id="l18b.533.8"></span>
            <blockquote class="quote lemma">
<span class="lb" data-page="18b.533" data-line="9" id="l18b.533.9"></span><span class="milestone ed2page" data-n="12.231" data-unit="ed2page" id="ed2page.12.231"></span>Οἷσί δὲ τὰ ὀστέα κατέηγεν ἁπλῶς τῷ τρόπῳ καὶ
<span class="lb" data-page="18b.533" data-line="10" id="l18b.533.10"></span>μὴ πουλυσχιδεῖ, αὐθήμερα ἐμβληθέντα ἢ τῇ ὑστεραίῃ
<span class="lb" data-page="18b.533" data-line="11" id="l18b.533.11"></span>κατὰ χώρην ἱζόμενα καὶ μὴ ἐπίδοξος ἡ ἀπόστασις παρασχίδων
<span class="lb" data-page="18b.533" data-line="12" id="l18b.533.12"></span>ὀστέων ἀπιέναι ἢ καὶ οἷσιν ἕλκος μὲν ἐγένετο,
<span class="lb" data-page="18b.533" data-line="13" id="l18b.533.13"></span>τὰ δὲ ὀστέα κατεηγότα οὐκ ἐξίσχει, οὐδ’ ὁ τρόπος τῆς
<span class="lb" data-page="18b.533" data-line="14" id="l18b.533.14"></span>κατήξιος τοιοῦτος, οἷος παρασχίδας ὀστέων ἐούσας ἐπιδόξους
<span class="lb" data-page="18b.533" data-line="15" id="l18b.533.15"></span>εἶναι, ἀναπλῶσαι τοὺς τοιούτους.
</blockquote>
<span class="lb rule" data-page="18b.533" data-line="16" id="l18b.533.16"></span>
            <p>
<span class="lb" data-page="18b.533" data-line="17" id="l18b.533.17"></span>Τὰ μὲν ἕλκους κατάγματα διττῷ τρόπῳ θεραπείαν
<span class="lb" data-page="18b.533" data-line="18" id="l18b.533.18"></span>ὑπάγει, τῷ μὲν ἑτέρῳ καθ’ ὃν ἤτοι γυμνόν τι μέρος ἐστὶ
<span class="pb" data-page="18b.534" id="p18b.534"></span>
<span class="lb" data-page="18b.534" data-line="1" id="l18b.534.1"></span>τοῦ κατεαγότος ἢ πρὸς τοῦ κατεπείγοντος ἀποσχιθὲν τοῦ
<span class="lb" data-page="18b.534" data-line="2" id="l18b.534.2"></span>συντριβέντος ὀστοῦ, τῷ δ’ ἑτέρῳ καθ’ ὃν οὐδέτερον μὲν
<span class="lb" data-page="18b.534" data-line="3" id="l18b.534.3"></span>τούτων ἐστὶν, ἕλκος δὲ μόνον ἅμα κατάγματι διαπεπλασμένῳ
<span class="lb" data-page="18b.534" data-line="4" id="l18b.534.4"></span>προσηκόντως. οὐδὲ γὰρ εἰ κατ’ αὐτὴν τὴν πληγὴν μέρος
<span class="lb" data-page="18b.534" data-line="5" id="l18b.534.5"></span>τι τοῦ κατεαγότος ὀστοῦ γυμνωθὲν ἐξέσχε τοῦ δέρματος, εἴτ’
<span class="lb" data-page="18b.534" data-line="6" id="l18b.534.6"></span>εὐθέως κατετάθη καὶ διεπλάσθη κατὰ τὸν προσήκοντα τρόπον.
<span class="lb" data-page="18b.534" data-line="7" id="l18b.534.7"></span>ἡγεῖται δ’ ὑπαλλάττεσθαι τὴν θεραπείαν· ἀλλ’ ἔστιν
<span class="lb" data-page="18b.534" data-line="8" id="l18b.534.8"></span>αὐτῷ τὸ μὲν ἕτερον τῆς θεραπείας εἶδος, ὅταν ἕλκος ἅμα
<span class="lb" data-page="18b.534" data-line="9" id="l18b.534.9"></span>κατάγματι θεραπευομένου τοῦ ἐξέχοντός τινος οὕτως ἀποστήσασθαι
<span class="lb" data-page="18b.534" data-line="10" id="l18b.534.10"></span>προσδοκωμένου μορίου τοῦ καταγέντος ὀστοῦ.
<span class="lb" data-page="18b.534" data-line="11" id="l18b.534.11"></span>τὸ δ’ ἕτερον ὅταν καλύπτηται μὲν ὑπὸ τοῦ δέρματος, τὸ
<span class="lb" data-page="18b.534" data-line="12" id="l18b.534.12"></span>κατεαγὸς ἐπίδοξόν τι μέρος αὐτοῦ τῷ χρόνῳ μερισθὲν ἀποκριθήσεσθαι
<span class="lb" data-page="18b.534" data-line="13" id="l18b.534.13"></span>πρὸς τῆς φύσεως διὰ τῆς κατὰ τὸ ἕλκος χώρας.
<span class="lb" data-page="18b.534" data-line="14" id="l18b.534.14"></span>ὅταν μὲν οὖν ἡ προτέρα διαφορὰ γένηται τοῦ παθήματος,
<span class="lb" data-page="18b.534" data-line="15" id="l18b.534.15"></span>ἀξιοῖ χρῆσθαι τῷ τρόπῳ τῆς ἐπιδέσεως ὃν ἐδίδαξεν
<span class="lb" data-page="18b.534" data-line="16" id="l18b.534.16"></span>ἐπὶ τῶν χωρὶς ἕλκους καταγμάτων. ὅταν δὲ ἡ δευτέρα μετατίθησί
<span class="lb" data-page="18b.534" data-line="17" id="l18b.534.17"></span>πως τὸν τρόπον τῆς θεραπείας, ὡς ἐφεξῆς μαθησόμεθα,
<span class="lb" data-page="18b.534" data-line="18" id="l18b.534.18"></span>βέλτιον γὰρ ἀκολουθεῖν αὐτῷ.
</p>
<span class="lb rule" data-page="18b.534" data-line="19" id="l18b.534.19"></span>
          </article>

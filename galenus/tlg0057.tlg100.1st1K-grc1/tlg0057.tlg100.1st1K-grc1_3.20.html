<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.20">
<span class="pb page1" data-page="18b.561" id="p18b.561"></span>
<span class="milestone ed1page page1" data-n="5.564" data-unit="ed1page" id="ed1page.5.564"></span>
<span class="milestone ed2page page1" data-n="12.240" data-unit="ed2page" id="ed2page.12.240"></span>
<span class="lb head" data-page="18b.561" data-line="1" id="l18b.561.1"></span>
            <blockquote class="quote lemma">
<span class="lb" data-page="18b.561" data-line="2" id="l18b.561.2"></span>Ὅσα μὲν οὖν λεπτῶν πάνυ ὀστέων ἀποστάσιες οὐδεμιῆς
<span class="lb" data-page="18b.561" data-line="3" id="l18b.561.3"></span>μεγάλης μεταβολῆς δέονται, ἀλλ’ ἢ χαλαρωτέρως ἐπιδεῖν,
<span class="lb" data-page="18b.561" data-line="4" id="l18b.561.4"></span>ὡς μὴ ἀπολαμβάνηται τὸ πῦον, ἀλλ’ <span class="milestone ed2page" data-n="12.241" data-unit="ed2page" id="ed2page.12.241"></span>εὐαπόῤῥυτον
<span class="lb" data-page="18b.561" data-line="5" id="l18b.561.5"></span>ᾖ καὶ πυκνότερον μετεπιδεῖν, ἔστ’ ἂν ἀποστῇ τὸ
<span class="lb" data-page="18b.561" data-line="6" id="l18b.561.6"></span>ὀστέον, καὶ νάρθηκας μὴ προστιθέναι.
</blockquote>
<span class="lb rule" data-page="18b.561" data-line="7" id="l18b.561.7"></span>
            <p>
<span class="lb" data-page="18b.561" data-line="8" id="l18b.561.8"></span>Ἔν τισι μὲν τῶν ἀντιγράφων χωρὶς τοῦ μεγάλης ἁπλῶς
<span class="lb" data-page="18b.561" data-line="9" id="l18b.561.9"></span>γέγραπται, οὐδεμιᾶς μεταβολῆς καὶ δοκεῖ τοῦτο εὐλογώτερον
<span class="lb" data-page="18b.561" data-line="10" id="l18b.561.10"></span>εἶναι. τριττῶς γὰρ ἐξαλλαττόντων τε καὶ μεταβαλλόντων
<span class="lb" data-page="18b.561" data-line="11" id="l18b.561.11"></span>τὸν καταγματικὸν νόμον τῆς ἐπιδέσεως οὐκ ἂν εἶπεν
<span class="lb" data-page="18b.561" data-line="12" id="l18b.561.12"></span>ἁπλῶς οὕτως οὐδεμιᾶς μεταβολῆς, ὅπου καὶ μετὰ τῆς
<span class="lb" data-page="18b.561" data-line="13" id="l18b.561.13"></span>προσθήκης ἴσως τις ἐγκαλέσει καὶ φήσει ψεύδεσθαι τὸν
<span class="lb" data-page="18b.561" data-line="14" id="l18b.561.14"></span>ἄνδρα χαλαρώτερά τε κελεύοντα νῦν ἐπιδεῖν τὰ ὀθόνια καὶ
<span class="lb" data-page="18b.561" data-line="15" id="l18b.561.15"></span>πυκνῶς λύοντα μετεπιδεῖν καὶ νάρθηκας μὴ προστιθέναι·
<span class="lb" data-page="18b.561" data-line="16" id="l18b.561.16"></span>καὶ τέταρτον τὸ καθόλου δηλονότι παρῃνημένον ὑπ’ αὐτοῦ
<span class="lb" data-page="18b.561" data-line="17" id="l18b.561.17"></span>τὸ πλῆθος αὐξάνειν τῶν ὀθονίων, ὅταν ἐκλύσῃς αὐτῶν τὴν
<span class="lb" data-page="18b.561" data-line="18" id="l18b.561.18"></span>τάσιν ἢ νάρθηκας μὴ προσφέρειν· ἀλλ’ ὅ γε τρόπος τῆς
<span class="pb" data-page="18b.562" id="p18b.562"></span>
<span class="lb" data-page="18b.562" data-line="1" id="l18b.562.1"></span>ἐπιδέσεως ὁ καταγματικὸς ὅστις φυλάττεται, πρὸς ὃν ἀναφέρων
<span class="lb" data-page="18b.562" data-line="2" id="l18b.562.2"></span>τὸν λόγον εἶπε μὴ δεῖσθαι μεγάλης μεταβολῆς τὴν
<span class="lb" data-page="18b.562" data-line="3" id="l18b.562.3"></span>ἀγωγήν. ὑποδεσμίδι τε γὰρ χρήσῃ καὶ ἄρξῃ μὲν ἀπὸ τοῦ
<span class="lb" data-page="18b.562" data-line="4" id="l18b.562.4"></span>πεπονθότος, ἐπειδὴ ἐπιδήσεις τρὶς αὐτῷ περιβάλλων ἄνω
<span class="lb" data-page="18b.562" data-line="5" id="l18b.562.5"></span>τελευτήσεις τοιαῦτα μεταξὺ χρησάμενος τῇ νομῇ τῶν ὀθονίων,
<span class="lb" data-page="18b.562" data-line="6" id="l18b.562.6"></span>ὁποίαν ἐδίδαξέ σε, καὶ τὴν β΄ ἐπιδεσμίδα πάλιν ἐπιβάλλειν
<span class="lb" data-page="18b.562" data-line="7" id="l18b.562.7"></span>μὲν τῷ αὐτῷ τόνῳ. τὴν νομὴν δ’ ἐπὶ τὸ κάτω
<span class="lb" data-page="18b.562" data-line="8" id="l18b.562.8"></span>ποιήσεις καὶ παλινδρομήσεις ἄνω τὰς ἐπιβολὰς τῶν ὀθονίων
<span class="lb" data-page="18b.562" data-line="9" id="l18b.562.9"></span>χαλαρωτέρας ποιούμενος. ἐπιθήσεις δὲ τοὺς σπλῆνας
<span class="lb" data-page="18b.562" data-line="10" id="l18b.562.10"></span>ἔξωθεν, ὡς ἔμαθες, ἐπιδέσμους τε κατ’ αὐτῶν, ὡς ἐδιδάχθης
<span class="lb" data-page="18b.562" data-line="11" id="l18b.562.11"></span>ἅπαντα τῆς καταγματικῆς ἐπιδέσεως. ἐὰν μέντοι
<span class="lb" data-page="18b.562" data-line="12" id="l18b.562.12"></span>μεγάλων ὀστῶν παρασχίδα ἀποστήσεσθαι προσδοκοῖ, τὸν καταγματικὸν
<span class="lb" data-page="18b.562" data-line="13" id="l18b.562.13"></span>νόμον τῆς ἐπιδέσεως οὐκέτι προσάγει καθ’ ὅ
<span class="lb" data-page="18b.562" data-line="14" id="l18b.562.14"></span>τι δηλώσει διὰ τῆς ἐχομένης ῥήσεως. εἰκότως οὖν νῦν ἔφη
<span class="lb" data-page="18b.562" data-line="15" id="l18b.562.15"></span>μηδεμιᾶς μεταβολῆς μεγάλης δεῖσθαι· εἰ δὲ καὶ χωρὶς τοῦ
<span class="lb" data-page="18b.562" data-line="16" id="l18b.562.16"></span>μεγάλης εἴη γεγραμμένον, ἀκουσόμεθα λέγοντος αὐτοῦ, μὴ
<span class="lb" data-page="18b.562" data-line="17" id="l18b.562.17"></span>μεταβαλεῖν τὸν καταγματικὸν τρόπον τῆς ἐπιδέσεως. κατὰ
<span class="lb" data-page="18b.562" data-line="18" id="l18b.562.18"></span>μηδὲν γὰρ καί γε ὑποδεσμίσι χρῆται ταῖς ὑπ’ ἐκείνου καὶ
<span class="pb" data-page="18b.563" id="p18b.563"></span>
<span class="lb" data-page="18b.563" data-line="1" id="l18b.563.1"></span>τὴν ἀρχὴν τῆς ἐπιδέσεως τὴν αὐτὴν ποιεῖται καὶ τὰς πρώτας
<span class="lb" data-page="18b.563" data-line="2" id="l18b.563.2"></span>ἐπιβολὰς καὶ τὴν ἐφεξῆς ἐπινομήν. καὶ μετὰ ταῦτα
<span class="lb" data-page="18b.563" data-line="3" id="l18b.563.3"></span>τοὺς σπλῆνας ὡσαύτως ἐπιβάλλει καὶ τούτους αὐτοὺς ὁμοίως
<span class="lb" data-page="18b.563" data-line="4" id="l18b.563.4"></span>ἐπιδεῖ, τὸν αὐτὸν δηλονότι τρόπον φυλάττει.
</p>
<span class="lb rule" data-page="18b.563" data-line="5" id="l18b.563.5"></span>
          </article>

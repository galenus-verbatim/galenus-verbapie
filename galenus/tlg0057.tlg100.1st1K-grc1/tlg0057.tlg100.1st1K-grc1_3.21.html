<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.21">
<span class="pb page1" data-page="18b.563" id="p18b.563"></span>
<span class="milestone ed1page page1" data-n="5.564" data-unit="ed1page" id="ed1page.5.564"></span>
<span class="milestone ed2page page1" data-n="12.241" data-unit="ed2page" id="ed2page.12.241"></span>
<span class="lb head" data-page="18b.563" data-line="6" id="l18b.563.6"></span>
            <blockquote class="quote lemma">
<span class="lb" data-page="18b.563" data-line="7" id="l18b.563.7"></span>Ὁκόσοις δὲ μείζονος ὀστέου ἀπόστασις ἐπίδοξος γένηται, ἤν τε
<span class="lb" data-page="18b.563" data-line="8" id="l18b.563.8"></span>ἐξ ἀρχῆς προγνῷς ἤν τε καὶ ἔπειτα μεταγνῷς, οὐκέτι τῆς αὐτῆς
<span class="lb" data-page="18b.563" data-line="9" id="l18b.563.9"></span>ἰητρείης δεῖται, ἀλλὰ τὰς μὲν κατατάσιας καὶ τὰς διορθώσιας
<span class="lb" data-page="18b.563" data-line="10" id="l18b.563.10"></span>οὕτω ποιέεσθαι, ὥσπερ εἴρηται. σπλῆνας δὲ χρὴ διπλοῦς,
<span class="lb" data-page="18b.563" data-line="11" id="l18b.563.11"></span>πλάτος μὲν ἡμισπιθαμιαίους μὴ ἐλάσσους. ὁκοῖον δὲ
<span class="lb" data-page="18b.563" data-line="12" id="l18b.563.12"></span>ἄν τι καὶ τρῶμα ᾖ, πρὸς τοῦτο τεκμαίρεσθαι· μῆκος δὲ
<span class="lb" data-page="18b.563" data-line="13" id="l18b.563.13"></span>βραχυτέρους μὲν ὀλίγῳ ἢ ὥστε δὶς περιικνέεσθαι περὶ
<span class="lb" data-page="18b.563" data-line="14" id="l18b.563.14"></span>τὸ σῶμα τὸν τετρωμένον, μακρατέρους δὲ συχνῷ ἢ ὥστε
<span class="lb" data-page="18b.563" data-line="15" id="l18b.563.15"></span>ἅπαξ περιικνέεσθαι. πλῆθος δὲ ὁκόσους ἂν ξυμφέρει
<span class="lb" data-page="18b.563" data-line="16" id="l18b.563.16"></span>ποιησάμενον, τούτους ἐν οἴνῳ μέλανι αὐστηρῷ βρέχοντα
<span class="lb" data-page="18b.563" data-line="17" id="l18b.563.17"></span>χρὴ ἐκ μέσου ἀρχόμενον, ὡς ἀπὸ δύο ἀρχῶν ὑποδεσμὶς
<span class="pb" data-page="18b.564" id="p18b.564"></span>
<span class="lb" data-page="18b.564" data-line="1" id="l18b.564.1"></span>ἐπιδεῖται, περιελίσσειν, κἄπειτα σκεπαρνηδὸν παραλλάσσοντα
<span class="lb" data-page="18b.564" data-line="2" id="l18b.564.2"></span>τὰς ἀρχὰς ἀφιέναι.
</blockquote>
<span class="lb rule" data-page="18b.564" data-line="3" id="l18b.564.3"></span>
            <p>
<span class="lb" data-page="18b.564" data-line="4" id="l18b.564.4"></span><span class="milestone ed2page" data-n="12.242" data-unit="ed2page" id="ed2page.12.242"></span>Περὶ τῆς ἐπιβολῆς ἐπιδέσμου κἀν τῷ κατ’
<span class="lb" data-page="18b.564" data-line="5" id="l18b.564.5"></span>ἰητρεῖον εἶπεν ἁπλοῦν, εὔκυκλον, σκέπαρνον. ἔστι δὲ σκέπαρνον
<span class="lb" data-page="18b.564" data-line="6" id="l18b.564.6"></span>αὐτὴ περιβολὴ βραχυνομένη ἀπὸ τῆς εὐθείας καὶ
<span class="lb" data-page="18b.564" data-line="7" id="l18b.564.7"></span>κινουμένη πρὸς τὸ πλάγιον, οὔπω δ’ οὖσα λοξὴ, λέγουσα
<span class="lb" data-page="18b.564" data-line="8" id="l18b.564.8"></span>δὲ κατὰ τῶν τεκτόνων σκέπαρνα, διότι βραχὺ τῆς εὐθείας
<span class="lb" data-page="18b.564" data-line="9" id="l18b.564.9"></span>ἐγγίγνεται πρὸς ὑποκαμπὴν οὕτως ὠνόμασται. τοὺς σπλῆνας
<span class="lb" data-page="18b.564" data-line="10" id="l18b.564.10"></span>οὖν κατὰ τοῦτο τὸ σχῆμα ἀξιοῖ τῆς περιβολῆς τὸ κατεαγὸς
<span class="lb" data-page="18b.564" data-line="11" id="l18b.564.11"></span>κῶλον περιλαμβάνειν, οὕτως περιτεθειμένους ὡς ὑπὸ
<span class="lb" data-page="18b.564" data-line="12" id="l18b.564.12"></span>δυοῖν ἀρχῶν ἐπίδεσμος ἐπιδεῖται, τουτέστι τῆς μεσότητος
<span class="lb" data-page="18b.564" data-line="13" id="l18b.564.13"></span>τῶν σπληνῶν, πρώτως ἐπιβαλλομένης τῷ κώλῳ, εἶτα τῶν
<span class="lb" data-page="18b.564" data-line="14" id="l18b.564.14"></span>οἷον σκελῶν τοῦ σπληνὸς, οὐ κυκλοτερῶς περιλαμβανόντων
<span class="lb" data-page="18b.564" data-line="15" id="l18b.564.15"></span>τὸ θεραπευόμενον μέρος, ἀλλὰ ἐγκλινομένων ὀλίγον ὡς ἀλλήλων
<span class="lb" data-page="18b.564" data-line="16" id="l18b.564.16"></span>συμβαλεῖν κατὰ τὸ ἀντικείμενον μέρος ἢ ὅθεν ἤρξατο
<span class="lb" data-page="18b.564" data-line="17" id="l18b.564.17"></span>καὶ γενέσθαι τὴν συμβολὴν αὐτῷ τῷ χ γράμματι
<span class="lb" data-page="18b.564" data-line="18" id="l18b.564.18"></span>παραπλησίαν, ὅπερ εἰ κυκλοτερῶς ἐπιλειχθήσεται, οὐκ ἂν
<span class="lb" data-page="18b.564" data-line="19" id="l18b.564.19"></span>ἐγένετο. συμβαίνει γὰρ τοσούτῳ περιλαμβανομένου ἀπαντᾷν
<span class="pb" data-page="18b.565" id="p18b.565"></span>
<span class="lb" data-page="18b.565" data-line="1" id="l18b.565.1"></span>ἀλλήλοις ἄντικρυς. τὸ δὲ μῆκος τῶν σπληνῶν ἐδήλωσεν
<span class="lb" data-page="18b.565" data-line="2" id="l18b.565.2"></span>ἐκ τοῦ φάναι, βραχυτέρους οὐκ ὀλίγῳ δεῖ ὑπάρχειν ἢ
<span class="lb" data-page="18b.565" data-line="3" id="l18b.565.3"></span>ὥστε τὸ δὶς ἀλλήλων ἀπαντῆσαι. μακροτέρους δὲ πολλῷ
<span class="lb" data-page="18b.565" data-line="4" id="l18b.565.4"></span>ἢ ὥστε ἅπαξ· βούλεται γὰρ πολλάκις ὑπ’ αὐτῶν κρατεῖσθαι
<span class="lb" data-page="18b.565" data-line="5" id="l18b.565.5"></span>τὸ <span class="milestone ed1page" data-n="5.565" data-unit="ed1page" id="ed1page.5.565"></span>κῶλον, ἅπαξ ἑκάστου περιλαμβάνοντος αὐτό.
<span class="lb" data-page="18b.565" data-line="6" id="l18b.565.6"></span>γίγνοιτο δ’ ἂν οὐκ ἀσφαλὴς ἡ κράτησις, εἰ καθ’ ὃν ἀπήντησεν
<span class="lb" data-page="18b.565" data-line="7" id="l18b.565.7"></span>ὁ σπλὴν αὐτῷ τόπον ἐπαύσατο μὴ προσεκτάσας ἔτι
<span class="lb" data-page="18b.565" data-line="8" id="l18b.565.8"></span>καὶ προσεπιλαμβάνων τι μέρος τοῦ κώλου. σχεδὸν γὰρ τὸ
<span class="lb" data-page="18b.565" data-line="9" id="l18b.565.9"></span>ἥμισυ βούλεται περιλαμβάνειν αὐτὸ τοὺς σπλῆνας ἐκ τοῦ
<span class="lb" data-page="18b.565" data-line="10" id="l18b.565.10"></span>φάναι, μὴ ὀλίγῳ μὲν ἥσσους εἶναι δεῖν αὐτοὺς ἢ ὥστε δύνασθαι
<span class="lb" data-page="18b.565" data-line="11" id="l18b.565.11"></span>περιληφθῆναι τὸ κῶλον, συχνῷ δὲ μείζους ἢ ὡς τὸ
<span class="lb" data-page="18b.565" data-line="12" id="l18b.565.12"></span>ἅπαξ. γένοιτο δ’ ἂν τοῦτο κατὰ μέσον αὐτῶν παυσαμένου
<span class="lb" data-page="18b.565" data-line="13" id="l18b.565.13"></span>τοῦ κατὰ τὸ κῶλον κύκλον, ὥστ’ εἴπερ ἔμελλον ἔσεσθαι ποδιαῖοι
<span class="lb" data-page="18b.565" data-line="14" id="l18b.565.14"></span>τὸ μῆκος ἅπαξ περιληψόμενοι διπλασίους αὐτοὺς γενομένους
<span class="lb" data-page="18b.565" data-line="15" id="l18b.565.15"></span>δεῖ συμπεριλαμβάνειν. ἐὰν οὖν ἐν τῷ μέσῳ παύσονται,
<span class="lb" data-page="18b.565" data-line="16" id="l18b.565.16"></span>τοσοῦτον ἔτι προσθέντες τῶν ἅπαξ, ὅσον ἀπελείφθησαν
<span class="lb" data-page="18b.565" data-line="17" id="l18b.565.17"></span>τοῦ δι’ ἑνὸς καὶ ἡμίσεος αὐτοὺς ἔσεσθαι ποδός.
<span class="pb" data-page="18b.566" id="p18b.566"></span>
<span class="lb" data-page="18b.566" data-line="1" id="l18b.566.1"></span>ἀκριβῶς οὖν κατασκεψάμενος τὸ πάχος τοῦ κώλου στοχάσασθαι
<span class="lb" data-page="18b.566" data-line="2" id="l18b.566.2"></span>τηνικαῦτα, τηλικούτους ποιῆσαι τῷ μήκει τοὺς
<span class="lb" data-page="18b.566" data-line="3" id="l18b.566.3"></span>σπλῆνας, ὡς μιᾶς καὶ ἡμισείας γενέσθαι περιβολῆς. εἰ δὲ
<span class="lb" data-page="18b.566" data-line="4" id="l18b.566.4"></span>μὴ θαῤῥῶν σου τῷ στοχασμῷ θατέρῳ ὁκόσῳ τῷ ὑγιεῖ προσπεριβάλλων
<span class="lb" data-page="18b.566" data-line="5" id="l18b.566.5"></span>αὐτοὺς ἀκριβῶς ἂν εὕροις τὸ μῆκος. εὔδηλον
<span class="lb" data-page="18b.566" data-line="6" id="l18b.566.6"></span>δηλονότι συνεχεῖς ἀλλήλοις ἐπιβαλεῖν χρὴ τοὺς σπλῆνας,
<span class="lb" data-page="18b.566" data-line="7" id="l18b.566.7"></span>ὡς μηδεμίαν αὐτῶν μεταξὺ λείπεσθαι κενὴν χώραν· οἴνῳ
<span class="lb" data-page="18b.566" data-line="8" id="l18b.566.8"></span>δὲ αὐτοὺς κελεύει βεβρέχθαι, κατὰ μὲν τὴν χροιὰν μέλανι,
<span class="lb" data-page="18b.566" data-line="9" id="l18b.566.9"></span>κατὰ δὲ τὴν γεῦσιν αὐστηρῷ δηλονότι καὶ κατὰ τὴν σύστασιν,
<span class="lb" data-page="18b.566" data-line="10" id="l18b.566.10"></span>ὁποῖός ἐστι παχύς. ὠφελιμώτατος γὰρ ἁπάντων οἴνων
<span class="lb" data-page="18b.566" data-line="11" id="l18b.566.11"></span>εἰς τὰς τοιαύτας διαθέσεις ὁ μέλας καὶ αὐστηρός· τὸ μὲν
<span class="lb" data-page="18b.566" data-line="12" id="l18b.566.12"></span>κοινὸν ἀγαθὸν ἔχων οὗ χάριν εἰς ἐπιβολὰς ἑλκῶν παραλαμβάνεται,
<span class="lb" data-page="18b.566" data-line="13" id="l18b.566.13"></span>τῶν δ’ ἄλλων οἴνων τῶν στυφόντων ἀδηκτότερος
<span class="lb" data-page="18b.566" data-line="14" id="l18b.566.14"></span>ὢν, ὅπερ οὐ τὸ τυχὸν ἀγαθόν ἐστιν ἐν ταῖς τοιαύταις
<span class="lb" data-page="18b.566" data-line="15" id="l18b.566.15"></span>θεραπείαις, ἐπειδὴ διὰ τὴν ὀδύνην ἐδιδάχθησαν αἱ
<span class="lb" data-page="18b.566" data-line="16" id="l18b.566.16"></span>φλεγμοναὶ γενόμεναι, δι’ ὃ κἂν μὴ λίαν αὐστηρὸς, ἀλλὰ μετρίως
<span class="lb" data-page="18b.566" data-line="17" id="l18b.566.17"></span>ᾖ, τοιοῦτος ἀμείνων ἐστίν. ὀδύνην γὰρ ὁ λίαν αὐστηρὸς
<span class="lb" data-page="18b.566" data-line="18" id="l18b.566.18"></span>φέρει συνάγων καὶ πιλῶν τὴν σάρκα περαιτέρω τοῦ
<span class="pb" data-page="18b.567" id="p18b.567"></span>
<span class="lb" data-page="18b.567" data-line="1" id="l18b.567.1"></span>προσήκοντος· ὅθεν <span class="milestone ed2page" data-n="12.243" data-unit="ed2page" id="ed2page.12.243"></span>οὐδ’ ὁ λεπτομερὴς κατ’ οὐσίαν,
<span class="lb" data-page="18b.567" data-line="2" id="l18b.567.2"></span>οἷοσπερ ἐστὶν ὁ λευκὸς ἢ ξανθὸς ἢ κιῤῥὸς ἐπιτήδειος. ἐνδυόμενος
<span class="lb" data-page="18b.567" data-line="3" id="l18b.567.3"></span>γὰρ εἰς ὅλον τὸ βάθος τῆς ἡλκωμένης σαρκὸς
<span class="lb" data-page="18b.567" data-line="4" id="l18b.567.4"></span>αἴσθησιν ὀδυνηρὰν πλέον φέρει διὰ τὴν γιγνομένην ἐν ἑαυτῇ
<span class="lb" data-page="18b.567" data-line="5" id="l18b.567.5"></span>σφίγξιν τε καὶ πίλησιν. ὁ δὲ παχυμερὴς, ὁποῖος ὁ μέλας,
<span class="lb" data-page="18b.567" data-line="6" id="l18b.567.6"></span>οὐ καταδυόμενος εἰς τὸ βάθος τῆς σαρκὸς, ἀλλὰ μόνῃ
<span class="lb" data-page="18b.567" data-line="7" id="l18b.567.7"></span>τῇ τῆς ποιότητος διαδέσει ψύχων τε καὶ συνάγων αὐτὴν
<span class="lb" data-page="18b.567" data-line="8" id="l18b.567.8"></span>ἀποκρούεται μὲν τοὺς ἤδη περιεχομένους χυμοὺς, ἀναστέλλει
<span class="lb" data-page="18b.567" data-line="9" id="l18b.567.9"></span>δὲ τοὺς ἐπιῤῥέοντας. ὁ μὲν οὖν λόγος οὕτω μαρτυρεῖ
<span class="lb" data-page="18b.567" data-line="10" id="l18b.567.10"></span>τῷ μέλανι καὶ αὐστηρῷ, τῇ πείρᾳ δ’ εἰ βουληθείης
<span class="lb" data-page="18b.567" data-line="11" id="l18b.567.11"></span>βασανίσαι τὴν δύναμιν αὐτοῦ κατὰ τῶν μεγίστων τε καὶ
<span class="lb" data-page="18b.567" data-line="12" id="l18b.567.12"></span>χαλεπωτέρων τραυμάτων χρησάμενος εὑρήσεις ἀληθεύοντά
<span class="lb" data-page="18b.567" data-line="13" id="l18b.567.13"></span>με. λέλεκται δὲ καὶ πρόσθεν ὡς ἀεὶ χρὴ τέγγεσθαι τὸ
<span class="lb" data-page="18b.567" data-line="14" id="l18b.567.14"></span>ἕλκος ὑπ’ αὐτοῦ. ξηρανθέντων γὰρ ἐπ’ ὀλίγον καὶ θερμανθέντων
<span class="lb" data-page="18b.567" data-line="15" id="l18b.567.15"></span>ὑποβεβλημένων ὀθονίων τῷ ἕλκει φλεγμονὴν ἀναγκαῖον
<span class="lb" data-page="18b.567" data-line="16" id="l18b.567.16"></span>ἀκολουθῆσαι, καὶ μάλιστα ἐν θέρει, καθ’ ὃν καιρὸν
<span class="lb" data-page="18b.567" data-line="17" id="l18b.567.17"></span>ἀεὶ παρ’ ἡμῖν ἐν Περγάμῳ τῶν ἀρχιερέων τὰς καλουμένας
<span class="lb" data-page="18b.567" data-line="18" id="l18b.567.18"></span>μονομαχίας ἐπιτελούντων τοὺς κάκιστα τρωθέντας ἐθεράπευσα,
<span class="pb" data-page="18b.568" id="p18b.568"></span>
<span class="lb" data-page="18b.568" data-line="1" id="l18b.568.1"></span>πτύγματα μὲν ὀθονίων ἐπιθεὶς τοῖς τραύμασιν οἴνῳ
<span class="lb" data-page="18b.568" data-line="2" id="l18b.568.2"></span>τοιούτῳ βεβρεγμένα, κατ’ αὐτῶν δ’ ἔξωθεν σφόγγους καθεὶς
<span class="lb" data-page="18b.568" data-line="3" id="l18b.568.3"></span>μαλθακοὺς, εἶτα δι’ ὅλης σχεδὸν ἡμέρας τε καὶ νυκτὸς
<span class="lb" data-page="18b.568" data-line="4" id="l18b.568.4"></span>ἐπιβρέχων. προϋποβάλλων δὲ τῷ τετρωμένῳ κώλῳ δέρμα
<span class="lb" data-page="18b.568" data-line="5" id="l18b.568.5"></span>κοιλαῖον ἀτρέμα κατὰ τὴν ποδῶν χώραν, ὡς δι’ αὐτοῦ φέρεσθαι
<span class="lb" data-page="18b.568" data-line="6" id="l18b.568.6"></span>τὸν ἐκ τῆς βροχῆς οἶνον. κενοῦσθαι δὲ καθάπερ
<span class="lb" data-page="18b.568" data-line="7" id="l18b.568.7"></span>δι’ ὀχετῶν δεχομένης αὐτοῦ τὴν ἐκροὴν λεκάνης κενῆς,
<span class="lb" data-page="18b.568" data-line="8" id="l18b.568.8"></span>ὥστ’ ἀναλαμβανόμενον αὖθις τὸν ἀθροιζόμενον οἶνον ἐν
<span class="lb" data-page="18b.568" data-line="9" id="l18b.568.9"></span>αὐτῇ καταντλῆσαι δεύτερον. ἐπὶ γὰρ τοῖς ἄλλοις ἀγαθοῖς
<span class="lb" data-page="18b.568" data-line="10" id="l18b.568.10"></span>οἶς ὁ τοιοῦτος οἶνος ἔχει καὶ τῆς ὀσμῆς ἀμυδρὸν ὑπάρχει
<span class="lb" data-page="18b.568" data-line="11" id="l18b.568.11"></span>μέγιστον αὐτῷ τῶν ἀγαθῶν· τῶν γὰρ ἄλλων ὅσοι τοιαύτην
<span class="lb" data-page="18b.568" data-line="12" id="l18b.568.12"></span>ἔχουσι σφόδρα πληττόντων τὴν κεφαλὴν ὁ μέλας αὐστηρὸς
<span class="lb" data-page="18b.568" data-line="13" id="l18b.568.13"></span>οἶνος οὐδὲ κατὰ τοῦτο βλάπτοι, εἰ συμβέβηκε δ’ αὐτῷ τὸ
<span class="lb" data-page="18b.568" data-line="14" id="l18b.568.14"></span>τῆς ὀδμῆς ἀσθενὲς ἐπὶ τῇ τῆς κράσεως ψυχρότητι. δέδεικται
<span class="lb" data-page="18b.568" data-line="15" id="l18b.568.15"></span>γὰρ ἐν τοῖς περὶ φαρμάκων ὁ αὐστηρὸς οἶνος ἐκ γεώδους
<span class="lb" data-page="18b.568" data-line="16" id="l18b.568.16"></span>οὐσίας ψυχρᾶς συνιστάμενος, ὥστ’ ἐπειδήπερ ὁ τοιοῦτος
<span class="lb" data-page="18b.568" data-line="17" id="l18b.568.17"></span>οἶνος ἐπιμιξίας γεώδους ψυχρᾶς· γέγονεν αὐστηρὸς,
<span class="lb" data-page="18b.568" data-line="18" id="l18b.568.18"></span>ἥκιστα θερμοὺς ἀτμοὺς ἀναπέμπει πρὸς τὸ μετέωρον. εἷπον
<span class="pb" data-page="18b.569" id="p18b.569"></span>
<span class="lb" data-page="18b.569" data-line="1" id="l18b.569.1"></span>δὲ κατὰ τὴν ἀρχὴν εὐθέως τῶνδ’ ὑπομνημάτων ὡς διὰ
<span class="lb" data-page="18b.569" data-line="2" id="l18b.569.2"></span>τὸ πολλοὺς τῶν καταμιγνυμένων ὅσα τοιαύτας ἀπορίας ἀπορεῖν,
<span class="lb" data-page="18b.569" data-line="3" id="l18b.569.3"></span>οἵαν ἐπὶ τῶν μονομάχων ἐποιούμην ἐγὼ τὴν ὑγρὰν
<span class="lb" data-page="18b.569" data-line="4" id="l18b.569.4"></span>κηρωτὴν, ἣν περιλαμβάνομεν ἐπὶ τῶν ἁπλῶν καταγμάτων
<span class="lb" data-page="18b.569" data-line="5" id="l18b.569.5"></span>ἀσθενεστέραν μὲν οὖσαν πολὺ τοῦ οἴνου, δυναμένην δ’ αὐτάρκως
<span class="lb" data-page="18b.569" data-line="6" id="l18b.569.6"></span>ὧν χρήζομεν ἀπεργάζεσθαι.
</p>
<span class="lb rule" data-page="18b.569" data-line="7" id="l18b.569.7"></span>
          </article>

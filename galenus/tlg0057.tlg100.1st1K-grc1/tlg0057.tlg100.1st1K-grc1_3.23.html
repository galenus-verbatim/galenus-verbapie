<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.23">
<span class="pb page1" data-page="18b.570" id="p18b.570"></span>
<span class="milestone ed1page page1" data-n="5.565" data-unit="ed1page" id="ed1page.5.565"></span>
<span class="milestone ed2page page1" data-n="12.243" data-unit="ed2page" id="ed2page.12.243"></span>
<span class="lb head" data-page="18b.570" data-line="1" id="l18b.570.1"></span>
            <blockquote class="quote lemma">
<span class="lb" data-page="18b.570" data-line="2" id="l18b.570.2"></span><span class="milestone ed2page" data-n="12.244" data-unit="ed2page" id="ed2page.12.244"></span>Ἐπὶ δὲ αὐτὸ τὸ ἕλκος ἐπιτιθέναι χρὴ πισσηρὴν ἤ
<span class="lb" data-page="18b.570" data-line="3" id="l18b.570.3"></span>τι τῶν ἐναίμων ἤ τι τῶν ἄλλων φαρμάκων ὅ τι ξύντροφός
<span class="lb" data-page="18b.570" data-line="4" id="l18b.570.4"></span>ἐστιν ἐπιτέγξει.
</blockquote>
<span class="lb rule" data-page="18b.570" data-line="5" id="l18b.570.5"></span>
            <p>
<span class="lb" data-page="18b.570" data-line="6" id="l18b.570.6"></span>Τὸ κῦρος τῆς θεραπείας ἡ ἐπίτεγξις ἔχει κατά γε τὰς
<span class="lb" data-page="18b.570" data-line="7" id="l18b.570.7"></span>πρώτας ἡμέρας, ἡνίκα ἐκθλίβεσθαι χρὴ, τῶν ἡλκωμένων
<span class="lb" data-page="18b.570" data-line="8" id="l18b.570.8"></span>μορίων, ὅσον ἤδη φθάνει κατ’ αὐτὰ περὶ τῆς ὑγρότητος
<span class="lb" data-page="18b.570" data-line="9" id="l18b.570.9"></span>ἠθροῖσθαι, κωλῦσαι δὲ τὸ ἄνωθεν ἐπιῤῥέον. ἀπὸ δὲ τῆς
<span class="lb" data-page="18b.570" data-line="10" id="l18b.570.10"></span>τρίτης ἡμέρας ἡ πισσηρὰ κηρωτὴ χρησιμωτέρα πέττουσα τὰ
<span class="lb" data-page="18b.570" data-line="11" id="l18b.570.11"></span>κατὰ τὸ ἕλκος. ἀλλ’ ὁ Ἱπποκράτης εὐθέως ἐξ ἀρχῆς ἐπ’
<span class="lb" data-page="18b.570" data-line="12" id="l18b.570.12"></span>αὐτῇ παραλαμβάνει τὴν ἐκ τοῦ οἰκείου δύναμιν οὐκ ἐθέλων
<span class="lb" data-page="18b.570" data-line="13" id="l18b.570.13"></span>ἀκραιφνῆ προσπίπτειν τοῖς ἡλκωμένοις μορίοις, ἀλλὰ κατὰ
<span class="lb" data-page="18b.570" data-line="14" id="l18b.570.14"></span>διάθεσιν, ὅπως μή τις αὐτοῖς ἀνία γένηται διὰ τὴν στύψιν.
<span class="lb" data-page="18b.570" data-line="15" id="l18b.570.15"></span>οὐκ ἂν ἁπλῶς ἀπὸ ξίφους γεγονὸς θεραπεύει νῦν
<span class="lb" data-page="18b.570" data-line="16" id="l18b.570.16"></span>τραῦμα, συντεθλασμένης δέ πως ἐξ ἀνάγκης ἢ μᾶλλον ἢ
<span class="lb" data-page="18b.570" data-line="17" id="l18b.570.17"></span>ἦττον ὅλης τῆς περὶ τὸ ἕλκος σαρκός. αἱ γὰρ κάταγμα
<span class="lb" data-page="18b.570" data-line="18" id="l18b.570.18"></span>ποιοῦσαι περιστάσεις καὶ τῆς σαρκός τι συνθλῶσιν· εἰκότως
<span class="pb" data-page="18b.571" id="p18b.571"></span>
<span class="lb" data-page="18b.571" data-line="1" id="l18b.571.1"></span>οὖν προσεπιβάλλειν τι τοῖς ἕλκεσιν ἔναιμον φάρμακον
<span class="lb" data-page="18b.571" data-line="2" id="l18b.571.2"></span>ἰατικόν τε καὶ παρηγορικὸν τῶν τεθλασμένων, ὃ τοιοῦτον
<span class="lb" data-page="18b.571" data-line="3" id="l18b.571.3"></span>εἶναι βούλεται κατὰ τὴν δύναμιν, ὡς οἰκειοῦσθαι
<span class="lb" data-page="18b.571" data-line="4" id="l18b.571.4"></span>καὶ προσίεσθαι τὴν ἔξωθεν περιβροχήν. ἀκουστέον γὰρ
<span class="lb" data-page="18b.571" data-line="5" id="l18b.571.5"></span>ἐνταῦθα σύντροφον τὸ οἰκεῖον.
</p>
<span class="lb rule" data-page="18b.571" data-line="6" id="l18b.571.6"></span>
          </article>

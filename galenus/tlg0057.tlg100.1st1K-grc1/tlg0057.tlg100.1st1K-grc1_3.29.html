<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.29">
<span class="pb page1" data-page="18b.576" id="p18b.576"></span>
<span class="milestone ed1page page1" data-n="5.566" data-unit="ed1page" id="ed1page.5.566"></span>
<span class="milestone ed2page page1" data-n="12.246" data-unit="ed2page" id="ed2page.12.246"></span>
<span class="lb head" data-page="18b.576" data-line="1" id="l18b.576.1"></span>
            <blockquote class="quote lemma">
<span class="lb" data-page="18b.576" data-line="2" id="l18b.576.2"></span>Εἰ δέ τις σφαίρας δύο ῥάψαιτο ἐκ σκύτεος Αἰγυπτίου, τοιαύτας
<span class="lb" data-page="18b.576" data-line="3" id="l18b.576.3"></span>οἵας φοροῦσιν οἱ ἐν τῇσι μεγάλῃσι πέδῃσι πολλὸν
<span class="lb" data-page="18b.576" data-line="4" id="l18b.576.4"></span>χρόνον πεπεδημένοι, αἱ δὲ σφαῖραι ἔχοιεν ἔνθεν καὶ ἔνθεν
<span class="lb" data-page="18b.576" data-line="5" id="l18b.576.5"></span>χιτῶνας τοὺς μὲν πρὸς τοῦ τρώματος βαθυτέρους,
<span class="lb" data-page="18b.576" data-line="6" id="l18b.576.6"></span>τοὺς δὲ πρὸς τῶν ἄρθρων βραχυτέρους, εἶεν δὲ ὀγκηραὶ
<span class="lb" data-page="18b.576" data-line="7" id="l18b.576.7"></span>μὲν καὶ μαλθακαὶ, ἁρμόζουσαι δὲ ἡ μὲν ἄνωθεν τῶν
<span class="lb" data-page="18b.576" data-line="8" id="l18b.576.8"></span>σφυρῶν, ἡ δὲ κάτωθεν τοῦ γόνατος. ἐκ δὲ πλαγίης ἑκατέρωθεν
<span class="lb" data-page="18b.576" data-line="9" id="l18b.576.9"></span>ἔχοι προσηρτημένα ἢ ἁπλοῦ ἱμάντος ἢ διπλόου
<span class="lb" data-page="18b.576" data-line="10" id="l18b.576.10"></span>βραχύτερα ὥσπερ ἀγκύλας, τὰ μέν τι τοῦ σφυροῦ ἑκατέρωθεν,
<span class="lb" data-page="18b.576" data-line="11" id="l18b.576.11"></span>τὰ δέ τι τοῦ γούνατος· καὶ ἡ ἄνωθεν σφαῖρα
<span class="lb" data-page="18b.576" data-line="12" id="l18b.576.12"></span>ἕτερα τοιαῦτα ἔχοι κατὰ τὴν ἰθυωρίην τὴν αὐτὴν, κἄπειτα
<span class="lb" data-page="18b.576" data-line="13" id="l18b.576.13"></span>κραναΐνας ῥάβδους λαβὼν ἴσον τὸ μέγεθος ἀλλήλῃσιν
<span class="lb" data-page="18b.576" data-line="14" id="l18b.576.14"></span>ἐχούσας, πάχος μὲν ὡς δυκτυλιαίας, μῆκος δὲ ὡς κεκαμμέναι
<span class="lb" data-page="18b.576" data-line="15" id="l18b.576.15"></span>ἐναρμόζωσιν ἐς τὰ ἀπαιωρήματα.
</blockquote>
<span class="lb rule" data-page="18b.576" data-line="16" id="l18b.576.16"></span>
            <p>
<span class="lb" data-page="18b.576" data-line="17" id="l18b.576.17"></span>Ὁ περὶ τῶν ἐπινοηθεισῶν ὑπὸ τῶν σφαιρῶν λόγος
<span class="lb" data-page="18b.576" data-line="18" id="l18b.576.18"></span>ἐμοὶ μὲν οὕτω δοκεῖ σαφὴς ὑπάρχειν, ὡς μηδ’ ἐπιχειρεῖν
<span class="lb" data-page="18b.576" data-line="19" id="l18b.576.19"></span>αὐτὸν ἑτέρως ἑρμηνεύειν. ἐπειδὴ πολλάκις ἔφασάν τινες
<span class="pb" data-page="18b.577" id="p18b.577"></span>
<span class="lb" data-page="18b.577" data-line="1" id="l18b.577.1"></span>ἀγνοεῖν τὰ λεγόμενα κατὰ τὸν τρόπον ὑφ’ Ἱπποκράτους,
<span class="lb" data-page="18b.577" data-line="2" id="l18b.577.2"></span>οὐκ οἶδ’ ὅ τι πράξω. τοῖς μὲν γὰρ λέγουσι μὴ νοεῖν αὐτὰς
<span class="lb" data-page="18b.577" data-line="3" id="l18b.577.3"></span>τὰς σφαίρας ἐπιδείξας ἀναγινωσκομένου τοῦ βιβλίου σαφῆ
<span class="lb" data-page="18b.577" data-line="4" id="l18b.577.4"></span>τὸν λόγον ἐποιήσατο, προσαρμόττων ἑκάστην αὐτοῦ λέξιν
<span class="lb" data-page="18b.577" data-line="5" id="l18b.577.5"></span>ἐκείνῳ τῷ μέρει τῆς σφαίρας δεικνυμένῳ, περὶ οὗ τὴν διδασκαλίαν
<span class="lb" data-page="18b.577" data-line="6" id="l18b.577.6"></span>ἐποιεῖτο. κατὰ δὲ τὸ βιβλίον οὐκ ἔνεστι δεικνύναι
<span class="lb" data-page="18b.577" data-line="7" id="l18b.577.7"></span>τὰς σφαίρας, ὥστ’ οὐκ οἶδα τίς ἔσται μηχανὴ τοῦ
<span class="lb" data-page="18b.577" data-line="8" id="l18b.577.8"></span>σαφῆ ποιεῖσθαι τὸν λόγον. εἰ γάρ τις οὐ μανθάνει τῆς
<span class="lb" data-page="18b.577" data-line="9" id="l18b.577.9"></span>Ἱπποκράτους ἑρμηνείας οὔσης σαφοῦς, οὐδὲ τῆς ἐμῆς συνήσει.
<span class="lb" data-page="18b.577" data-line="10" id="l18b.577.10"></span>πολλάκις οὖν αὐτὴν ἀναγνώτω προσέχων τὸν νοῦν
<span class="lb" data-page="18b.577" data-line="11" id="l18b.577.11"></span>ἀκριβῶς, καὶ εἰ μὴ πρόσθεν, ἀλλ’ οὕτω γε πράττων οἶδ’
<span class="lb" data-page="18b.577" data-line="12" id="l18b.577.12"></span>ὅτι νοήσει πάντως. ἐγὼ δ’ οὖν καὶ αὐτῆς ὅσον οἷόν τε
<span class="lb" data-page="18b.577" data-line="13" id="l18b.577.13"></span>ἔτι συντελέσαι πρὸς τὴν νόησιν οὐκ ἐκλείψω. σφαίρας
<span class="lb" data-page="18b.577" data-line="14" id="l18b.577.14"></span>τοίνυν οὐ τοιαύτας ἐχρῆν νοεῖν οἵας οἱ παῖδες παίζουσιν·
<span class="lb" data-page="18b.577" data-line="15" id="l18b.577.15"></span>αὗται μὲν γὰρ σφαιροειδεῖς εἰσιν ὄντως. ἃς δ’ Ἱπποκράτης
<span class="lb" data-page="18b.577" data-line="16" id="l18b.577.16"></span>ἀξιοῖ κατασκευασθῆναι, <span class="milestone ed1page" data-n="5.567" data-unit="ed1page" id="ed1page.5.567"></span>παραπλησίαι ταῖς πέδαις
<span class="lb" data-page="18b.577" data-line="17" id="l18b.577.17"></span>ὑπάρχουσιν, ὡς αὐτὸς ἐδήλωσεν. ἔνι δὲ συννοεῖν τὸ
<span class="lb" data-page="18b.577" data-line="18" id="l18b.577.18"></span>παράδειγμα· παραπλησίας αὐτὰς νόει τοῖς ὄφεσιν ἢ τοῖς
<span class="pb" data-page="18b.578" id="p18b.578"></span>
<span class="lb" data-page="18b.578" data-line="1" id="l18b.578.1"></span>ἀλλᾶσιν. ὥσπερ οὖν <span class="milestone ed2page" data-n="12.247" data-unit="ed2page" id="ed2page.12.247"></span>οἱ μάγειροι τὴν ἔνδον εὐρυχωρίαν
<span class="lb" data-page="18b.578" data-line="2" id="l18b.578.2"></span>τῶν ἐντέρων πληροῦντες ἢ σεμιδάλεως, κρεῶν συγκεκομμένων
<span class="lb" data-page="18b.578" data-line="3" id="l18b.578.3"></span>ἤ τινος ἑτέρου τοιούτου ἀλλᾶντας ἐργάζονται,
<span class="lb" data-page="18b.578" data-line="4" id="l18b.578.4"></span>τὸν αὐτὸν τρόπον καὶ σὺ ποιήσας σκύτος ῥάπτων ὅμοιον
<span class="lb" data-page="18b.578" data-line="5" id="l18b.578.5"></span>ἐντέρῳ κενῷ πλήρωσον αὐτὸ μαλακῆς οὐσίας. ἀξιοῖ δὲ τὸ
<span class="lb" data-page="18b.578" data-line="6" id="l18b.578.6"></span>σκύτος Αἰγύπτιον εἶναι, τουτέστιν εὔτονόν τε καὶ μαλθακὸν,
<span class="lb" data-page="18b.578" data-line="7" id="l18b.578.7"></span>ὥστε κἂν ἐν Ἰταλίᾳ καὶ ἐν Θράκῃ κἂν ἑτέρωθί που
<span class="lb" data-page="18b.578" data-line="8" id="l18b.578.8"></span>τῆς οἰκουμένης εὐπορῇς τοιούτου σκύτους, οὐ ζήτει τὸ
<span class="lb" data-page="18b.578" data-line="9" id="l18b.578.9"></span>Αἰγύπτιον. ἔστω δὲ τὸ μῆκος τηλικοῦτον τὸ εἰσραμμένον
<span class="lb" data-page="18b.578" data-line="10" id="l18b.578.10"></span>σκύτος, ὡς περιβάλλεσθαι κυκλοτερῶς τοῖς σφυροῖς ὁμοίως
<span class="lb" data-page="18b.578" data-line="11" id="l18b.578.11"></span>ταῖς πέδαις. ἕτερον δὲ ὑποκάτω τοῦ γόνατος οὐχ ὁμοίως
<span class="lb" data-page="18b.578" data-line="12" id="l18b.578.12"></span>περιβεβλήσθω· δυοῖν γάρ ἐστι τούτων χρεία καθ’ ἕκαστον
<span class="lb" data-page="18b.578" data-line="13" id="l18b.578.13"></span>τῶν θεραπευομένων κῶλον, διὸ καὶ παρεσκευάσθαι σοι χρὴ
<span class="lb" data-page="18b.578" data-line="14" id="l18b.578.14"></span>πλείονα ζεύγη διαφέροντα τοῖς μεγέθεσιν, ὡς τὸ μὲν μείζονι
<span class="lb" data-page="18b.578" data-line="15" id="l18b.578.15"></span>περιβάλλεσθαι, τὸ δ’ ἐλάττονι. εἰ δέ τι σύμμετρον ἑκάστῳ,
<span class="lb" data-page="18b.578" data-line="16" id="l18b.578.16"></span>προσήκει γὰρ τοὺς χιτῶνας τούτους, ἃς σφαίρας ὠνόμασεν,
<span class="lb" data-page="18b.578" data-line="17" id="l18b.578.17"></span>ἀκριβῶς εἶναι κυκλοτερεῖς, οὐδ’ ἴσας ὁμαλῶς κατά γε πλάτος
<span class="lb" data-page="18b.578" data-line="18" id="l18b.578.18"></span>καὶ ὕψος, ἀλλὰ καθ’ ὃ μὲν ἐπιβάλλονται τῷ χρωτὶ,
<span class="lb" data-page="18b.578" data-line="19" id="l18b.578.19"></span>πλατύνεσθαί πως ἀτρέμα, τὸ δ’ εἰς ὕψος αὐτῶν ἀνατετραμμένον
<span class="pb" data-page="18b.579" id="p18b.579"></span>
<span class="lb" data-page="18b.579" data-line="1" id="l18b.579.1"></span>εἶναι ἄμεινον περιφερές· οὐδὲ τοῦτο ἀκριβῶς
<span class="lb" data-page="18b.579" data-line="2" id="l18b.579.2"></span>τοιοῦτον, ἀλλ’ ἐκ μὲν τῶν ἔνδον πρὸς ἄλλο ὕψος ἀνατεταμένον,
<span class="lb" data-page="18b.579" data-line="3" id="l18b.579.3"></span>αὖθις δ’ ἀπὸ τούτων κυκλοτερὴς αὐτῶν ἡ κατάβασις
<span class="lb" data-page="18b.579" data-line="4" id="l18b.579.4"></span>ἄχρι τοῦ χρωτὸς γιγνέσθω διὰ τῶν ἔζω μερῶν, ὅπερ
<span class="lb" data-page="18b.579" data-line="5" id="l18b.579.5"></span>ἐν μὲν τῇ κάτω σφαίρᾳ τὸ ταπεινὸν αὐτῶν ἐστι πλησιάζον
<span class="lb" data-page="18b.579" data-line="6" id="l18b.579.6"></span>τῷ ποδὶ, κατὰ δὲ τὴν ἄνω τὸ ὑψηλὸν ὃ τῷ γόνατι γειτνιᾷ.
<span class="lb" data-page="18b.579" data-line="7" id="l18b.579.7"></span>τοιούτων δ’ οὐσῶν τῶν σφαιρῶν, ὡς εἴρηται, καὶ περιτεθειμένων
<span class="lb" data-page="18b.579" data-line="8" id="l18b.579.8"></span>ἐξαρτημάτων τινῶν, καθάπερ ὅταν βούληται καθ’
<span class="lb" data-page="18b.579" data-line="9" id="l18b.579.9"></span>ἑκατέραν εἶναι διττὰ τὰ μὲν ἐν τῇ κάτω σφαίρᾳ τὸ κοῖλον
<span class="lb" data-page="18b.579" data-line="10" id="l18b.579.10"></span>σαυτῷ μέρος ἄνω βλέπον ἔχοντα ὡς πρὸς γόνυ, τὰ δὲ ἐν
<span class="lb" data-page="18b.579" data-line="11" id="l18b.579.11"></span>τῇ ἄνω κατὰ τοὐναντίον εἰς τὸ κάτω μέρος ἐστραμμένην
<span class="lb" data-page="18b.579" data-line="12" id="l18b.579.12"></span>ἔχοντα τὴν κοιλότητα. ἐπεῤῥάφθω δὲ ἑκάτερα τῶν σφαιρῶν
<span class="lb" data-page="18b.579" data-line="13" id="l18b.579.13"></span>αὐτὰ ταῦτα κατὰ τὸ πλάγιον μέρη, τουτέστι τοῦ ῥηθέντος
<span class="lb" data-page="18b.579" data-line="14" id="l18b.579.14"></span>ὑψηλοτάτου μέρους ἓν ἔνθεν, τὸ δὲ ἔνθεν. ἐνθεῖναι
<span class="lb" data-page="18b.579" data-line="15" id="l18b.579.15"></span>γὰρ βούλεται τούτοις τὰ πέρατα ῥάβδων τεττάρων ἐν αὐτῷ
<span class="lb" data-page="18b.579" data-line="16" id="l18b.579.16"></span>τῷ χρόνῳ εὐθέως ἀτρέμα κάμπτων αὐτὰ χάριν τοῦ μετὰ τὴν
<span class="lb" data-page="18b.579" data-line="17" id="l18b.579.17"></span>ἔνθεσιν εἰς τὴν κατὰ φύσιν εὐθύτητα πάλιν ἐπανερχομένων
<span class="lb" data-page="18b.579" data-line="18" id="l18b.579.18"></span>ὠθεῖσθαι τῶν σφαιρῶν, τὴν μὲν ταπεινὴν εἰς τὸ κάτω μέρος
<span class="lb" data-page="18b.579" data-line="19" id="l18b.579.19"></span>τοῦ κώλου, τὴν δὲ ὑψηλὴν ἄνω. γενομένου γὰρ τούτου
<span class="pb" data-page="18b.580" id="p18b.580"></span>
<span class="lb" data-page="18b.580" data-line="1" id="l18b.580.1"></span>συμβήσεται τὰ μέρη τοῦ κατάγματος ἅμα μὲν ἀκριβῆ
<span class="lb" data-page="18b.580" data-line="2" id="l18b.580.2"></span>φυλάττειν τὴν διάπλασιν, εἶτα δὲ ἀντιτείνεσθαι τὸ μὲν ἄνω,
<span class="lb" data-page="18b.580" data-line="3" id="l18b.580.3"></span>τὸ δὲ κάτω. κρανέας δὲ κελεύει τὰς ῥάβδους εἶναι διὰ τὴν
<span class="lb" data-page="18b.580" data-line="4" id="l18b.580.4"></span>εὐτονίαν τοῦ ξύλου· πρόδηλον γὰρ ὡς εἰς τὴν προκειμένην
<span class="lb" data-page="18b.580" data-line="5" id="l18b.580.5"></span>χρείαν ἄμεινόν ἐστι τοιοῦτον εἶναι ξύλον. ὅτι δὲ τὸ μηχανικὸν
<span class="lb" data-page="18b.580" data-line="6" id="l18b.580.6"></span>καλούμενον γλωσσόκομον ἄριστον εἰς τὰς τοιαύτας
<span class="lb" data-page="18b.580" data-line="7" id="l18b.580.7"></span>ἀντιτάσεις ἐστὶν ἔμπροσθεν εἴρηταί μοι κατὰ τὸ πρῶτον
<span class="lb" data-page="18b.580" data-line="8" id="l18b.580.8"></span>ὑπόμνημα, καθ’ ὃ καὶ περὶ τῆς κατασκευῆς αὐτοῦ διῆλθον.
</p>
<span class="lb rule" data-page="18b.580" data-line="9" id="l18b.580.9"></span>
          </article>

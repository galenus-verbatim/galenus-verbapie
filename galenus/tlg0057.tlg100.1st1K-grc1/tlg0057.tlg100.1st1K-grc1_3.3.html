<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.3">
<span class="pb page1" data-page="18b.535" id="p18b.535"></span>
<span class="milestone ed1page page1" data-n="5.559" data-unit="ed1page" id="ed1page.5.559"></span>
<span class="milestone ed2page page1" data-n="12.231" data-unit="ed2page" id="ed2page.12.231"></span>
<span class="lb head" data-page="18b.535" data-line="1" id="l18b.535.1"></span>
            <blockquote class="quote lemma">
<span class="lb" data-page="18b.535" data-line="2" id="l18b.535.2"></span>Οἱ μὲν μήτε μέγα ἀγαθὸν μήτε μέγα κακὸν ποιέοντες ἰητρεύουσι
<span class="lb" data-page="18b.535" data-line="3" id="l18b.535.3"></span>τὰ μὲν ἕλκεα καθαρτικῷ τινι ἢ πισσηρὴν ἐπιθέντες
<span class="lb" data-page="18b.535" data-line="4" id="l18b.535.4"></span>ἢ ἔναιμον ἢ ἄλλο τι ὧν εἰώθασι ποιέειν. ἐπαινέω
<span class="lb" data-page="18b.535" data-line="5" id="l18b.535.5"></span>δὲ τοὺς οἰνηροὺς σπλῆνας ἢ εἴρια ῥυπαρὰ ὁκόσοι
<span class="lb" data-page="18b.535" data-line="6" id="l18b.535.6"></span>ἐπιδέουσιν ἢ ἄλλο τι τοιοῦτον. ἐπὴν δὲ τὰ ἕλκεα καθαρὰ
<span class="lb" data-page="18b.535" data-line="7" id="l18b.535.7"></span>γένηται καὶ ἤδη ξυμφύηται, τότε τοῖς ὀθονίοισι
<span class="lb" data-page="18b.535" data-line="8" id="l18b.535.8"></span>συχνοῖσι πειρῶνται ἐπιδεῖν καὶ νάρθηξι κατορθοῦν. αὕτη
<span class="lb" data-page="18b.535" data-line="9" id="l18b.535.9"></span>μὲν ἡ ἴησις ἀγαθόν τι ποιεῖ, κακὸν δ’ οὐ μέγα. τὰ μέντοι
<span class="lb" data-page="18b.535" data-line="10" id="l18b.535.10"></span>ὀστέα οὐχ ὁμοίως δύναται ἱδρύεσθαι ἐς τὴν ἑωυτῶν
<span class="lb" data-page="18b.535" data-line="11" id="l18b.535.11"></span>χώρην, ἀλλά τινι ὀγκηρότερα τὰ σώματα τοῦ καιροῦ
<span class="lb" data-page="18b.535" data-line="12" id="l18b.535.12"></span>ταύτῃ γίνεται.
</blockquote>
<span class="lb rule" data-page="18b.535" data-line="13" id="l18b.535.13"></span>
            <p>
<span class="lb" data-page="18b.535" data-line="14" id="l18b.535.14"></span>Τῶν μεθ’ ἑλκώσεως καταγμάτων διττὴν ἔφην αὐτῷ
<span class="lb" data-page="18b.535" data-line="15" id="l18b.535.15"></span>γεγονέναι τῆς θεραπείας διδασκαλίαν. ἄρχεται δὲ νῦν ἀπὸ
<span class="lb" data-page="18b.535" data-line="16" id="l18b.535.16"></span>τῆς πρώτης ὧν εἴπομεν ἐλέγχων πρότερον, ὅσοι καλῶς μεταχειρίζονται
<span class="lb" data-page="18b.535" data-line="17" id="l18b.535.17"></span>τὸν τρόπον τῆς ἑλκώσεως ἐκείνης, ἐν ᾗ μετὰ
<span class="pb" data-page="18b.536" id="p18b.536"></span>
<span class="lb" data-page="18b.536" data-line="1" id="l18b.536.1"></span>τοῦ διαπεπλάσθαι προσηκόντως τὸ κάταγμα καὶ ἕλκος ἐστὶ,
<span class="lb" data-page="18b.536" data-line="2" id="l18b.536.2"></span>μηδεμιᾶς ὑποψίας <span class="milestone ed2page" data-n="12.232" data-unit="ed2page" id="ed2page.12.232"></span>οὔσης ἀποστήσεσθαί τινα παρασχίδα.
<span class="lb" data-page="18b.536" data-line="3" id="l18b.536.3"></span>τοὺς οὖν οὕτω διακειμένους, φησὶν, ἔνιοι τῶν ἰατρῶν
<span class="lb" data-page="18b.536" data-line="4" id="l18b.536.4"></span>θεραπεύουσιν, ἐξ ἀρχῆς μὲν ὡς εἰ καὶ μόνον ἕλκος
<span class="lb" data-page="18b.536" data-line="5" id="l18b.536.5"></span>ἐσχήκασιν. ἐπειδὰν δὲ μετρίως ἔχῃ τοῦτο, τηνικαῦτα καταγματικῶς
<span class="lb" data-page="18b.536" data-line="6" id="l18b.536.6"></span>ἐπιδοῦντες. τὸ μὲν οὖν κεφάλαιον τῆς προκειμένης
<span class="lb" data-page="18b.536" data-line="7" id="l18b.536.7"></span>ῥήσεως τοῦτ’ ἐστί· μακροτέρα δ’ ἐγένετο τῆς θεραπείας
<span class="lb" data-page="18b.536" data-line="8" id="l18b.536.8"></span>ἡ διήγησις ᾗ χρῶνταί τινες ἅπαντα γράψαντες τὰ
<span class="lb" data-page="18b.536" data-line="9" id="l18b.536.9"></span>κατὰ μέρος. <span class="milestone ed1page" data-n="5.560" data-unit="ed1page" id="ed1page.5.560"></span>ἐγὼ μὲν εἶπον οὕτως αὐτοὺς θεραπεύειν
<span class="lb" data-page="18b.536" data-line="10" id="l18b.536.10"></span>ὡς εἰ καὶ μόνον ἕλκος ἐγεγόνει χωρὶς κατάγματος, ὁ
<span class="lb" data-page="18b.536" data-line="11" id="l18b.536.11"></span>δὲ καὶ δι’ ὧν θεραπεύουσιν ἔγραψε μνημονεύσας πισσηρᾶς
<span class="lb" data-page="18b.536" data-line="12" id="l18b.536.12"></span>μὲν κηρωτῆς, ἐναίμου τε καὶ καθαρτικοῦ φαρμάκου καὶ
<span class="lb" data-page="18b.536" data-line="13" id="l18b.536.13"></span>σπληνῶν οἰνηρῶν. τὸ μὲν οὖν ἔναιμον φάρμακον εὔλογον ὃ
<span class="lb" data-page="18b.536" data-line="14" id="l18b.536.14"></span>λέγει· καὶ γὰρ νῦν ἔτι συνηθέστατόν ἐστι τοὔνομα τοῖς ἰατροῖς
<span class="lb" data-page="18b.536" data-line="15" id="l18b.536.15"></span>ἐπ’ ἐκείνων λεγόμενον τῶν φαρμάκων ὅσα τοῖς τραύμασιν
<span class="lb" data-page="18b.536" data-line="16" id="l18b.536.16"></span>ἐπιτιθέασιν εὐθὺς ἐξ ἀρχῆς ἅμα τῷ γενέσθαι, μηδέπω
<span class="lb" data-page="18b.536" data-line="17" id="l18b.536.17"></span>ξηρῶν ἀκριβῶς ὄντων αὐτῶν, ἀλλ’ αἱμασσομένων ἔτι,
<span class="pb" data-page="18b.537" id="p18b.537"></span>
<span class="lb" data-page="18b.537" data-line="1" id="l18b.537.1"></span>τουτέστι δροσοειδῶς ἐκπίπτοντος αἵματος ἔκ τε τοῦ τετρωμένου
<span class="lb" data-page="18b.537" data-line="2" id="l18b.537.2"></span>δέρματος ἢ καὶ τῆς σαρκός. τὸ δὲ καθαρτικὸν φάρμακόν
<span class="lb" data-page="18b.537" data-line="3" id="l18b.537.3"></span>ἐστιν ὃ σὺν τῷ ξηραίνειν μετρίως ὅπερ ἐδείχθη τὸ
<span class="lb" data-page="18b.537" data-line="4" id="l18b.537.4"></span>κεφάλαιον τῆς τῶν ἑλκῶν ἰάσεως, ἔτι καὶ ῥυπτικῆς τινος
<span class="lb" data-page="18b.537" data-line="5" id="l18b.537.5"></span>ἔχεται δυνάμεως καθαρὰ ποιεῖν ἕλκη. τοιαῦτα δέ εἰσι φάρμακα
<span class="lb" data-page="18b.537" data-line="6" id="l18b.537.6"></span>τὰ διὰ λεπίδος καὶ ἰοῦ σκευαζόμενα διττῶς συντιθέμενα,
<span class="lb" data-page="18b.537" data-line="7" id="l18b.537.7"></span>τινῶν μὲν ἑψόντων τὸν ἰὸν, τινῶν δὲ ὠμὸν μιγνύντων.
<span class="lb" data-page="18b.537" data-line="8" id="l18b.537.8"></span>καὶ καλεῖται τὰ μὲν ὠμὸν ἔχοντα τὸν ἰὸν χλωρὰ, τὰ
<span class="lb" data-page="18b.537" data-line="9" id="l18b.537.9"></span>δὲ ἑφθὸν πυῤῥά· καὶ γὰρ καὶ φαίνεται τοιαῦτα τὴν ἰδέαν
<span class="lb" data-page="18b.537" data-line="10" id="l18b.537.10"></span>ἑκάτερα. ταυτὶ μὲν οὖν τὰ φάρμακα καθαρτικὴν ἔχει ἑλκῶν
<span class="lb" data-page="18b.537" data-line="11" id="l18b.537.11"></span>δύναμιν, ἐπειδὴ μετρίως πέφυκε ῥύπτειν. τοιαῦτα δ’
<span class="lb" data-page="18b.537" data-line="12" id="l18b.537.12"></span>ἐδιδάξαμεν ὄντα καθαίροντα ῥύπον ἑλκῶν, τὰ δὲ χωρὶς τοῦ
<span class="lb" data-page="18b.537" data-line="13" id="l18b.537.13"></span>ῥύπτειν ἔναιμα. ποικίλλεται δὲ ἐν ταῖς κατὰ μέρος ὕλαις,
<span class="lb" data-page="18b.537" data-line="14" id="l18b.537.14"></span>ὥσπερ καὶ τὰ πρότερα καθάπερ ἐκείνων παραδείγματα ἰὸν
<span class="lb" data-page="18b.537" data-line="15" id="l18b.537.15"></span>εἶπον καὶ λεπίδα, δυνατὸν ὂν εἰπεῖν μοι καὶ ἄλλα τοιαῦτα
<span class="lb" data-page="18b.537" data-line="16" id="l18b.537.16"></span>κατὰ τὸν αὐτὸν τρόπον. καὶ νῦν ἀρκέσει φάναι χωρὶς τοῦ
<span class="lb" data-page="18b.537" data-line="17" id="l18b.537.17"></span>καθαίρειν ἔναιμα καλεῖσθαι φάρμακα τὰ δι’ ἀσφάλτου
<span class="pb" data-page="18b.538" id="p18b.538"></span>
<span class="lb" data-page="18b.538" data-line="1" id="l18b.538.1"></span>σκευαζόμενα· παραδείγματος γὰρ ἕνεκεν τῶν τοιαύτων μνημονεύσω
<span class="lb" data-page="18b.538" data-line="2" id="l18b.538.2"></span>πάσης αὐτῶν τῆς ὕλης ἐν τοῖς περὶ φαρμάκων
<span class="lb" data-page="18b.538" data-line="3" id="l18b.538.3"></span>εἰρημένης. περὶ δὲ τῆς πισσηρᾶς κηρωτῆς ὡμολόγηται σχεδὸν
<span class="lb" data-page="18b.538" data-line="4" id="l18b.538.4"></span>ἅπασιν ὡς ἀνώδυνόν τέ ἐστι καὶ πυοποιὸν, ἁρμόττον
<span class="lb" data-page="18b.538" data-line="5" id="l18b.538.5"></span>ἐπειδὰν φθάσῃ φλεγμαίνειν ἤδη τὸ ἕλκος. ἄλλως γὰρ οὐκ
<span class="lb" data-page="18b.538" data-line="6" id="l18b.538.6"></span>ἄν τις αὐτῷ χρήσαιτο μήτε καθαίρειν ῥύπον δυναμένῳ
<span class="lb" data-page="18b.538" data-line="7" id="l18b.538.7"></span>μήτε κολλᾷν ἢ ἐπουλοῦν ἕλκος. οἱ δὲ οἰνηροὶ σπλῆνες ἀποκρουστικῆς
<span class="lb" data-page="18b.538" data-line="8" id="l18b.538.8"></span>μέν εἰσι δυνάμεως διὰ τὸν οἶνον, ἀντὶ κρατήματος
<span class="lb" data-page="18b.538" data-line="9" id="l18b.538.9"></span>δὲ παραλαμβάνονται πρὸς τῶν οὕτω θεραπευόντων, βουλομένων
<span class="lb" data-page="18b.538" data-line="10" id="l18b.538.10"></span>ὑποδεσμοῖσι χρῆσθαι διὰ τὸ ἕλκος. ὅσα μὲν οὖν
<span class="lb" data-page="18b.538" data-line="11" id="l18b.538.11"></span>ἐπίστασθαι προσήκει τὸν ὀρθῶς ἕλκος ἰασάμενον εἴρηται
<span class="lb" data-page="18b.538" data-line="12" id="l18b.538.12"></span>μὲν κἀν τῷ γ΄ καὶ δ΄ γράμματι τῆς θεραπευτικῆς μεθόδου
<span class="lb" data-page="18b.538" data-line="13" id="l18b.538.13"></span>κατὰ τὴν προσήκουσαν ἑκάστου τάξιν, εἴρηται δὲ ὅσον ἥρμοττε
<span class="lb" data-page="18b.538" data-line="14" id="l18b.538.14"></span>καὶ κατὰ τὴν ἐξήγησιν τοῦ περὶ ἑλκῶν συγγράμματος.
<span class="lb" data-page="18b.538" data-line="15" id="l18b.538.15"></span>εἰς δὲ τὸν ἐνεστῶτα λόγον ἀρκεῖ καὶ τὰ νῦν εἰρημένα.
<span class="lb" data-page="18b.538" data-line="16" id="l18b.538.16"></span>δεήσει γὰρ ἡμᾶς καὶ αὖθις εἰπεῖν περὶ θεραπείας τῶν προκειμένων
<span class="lb" data-page="18b.538" data-line="17" id="l18b.538.17"></span>παθῶν, ὅταν αὐτὸς ὁ Ἱπποκράτης αὐτὰ θεραπεύῃ.
<span class="pb" data-page="18b.539" id="p18b.539"></span>
<span class="lb" data-page="18b.539" data-line="1" id="l18b.539.1"></span>νῦν γὰρ ἑτέρων ἰατρῶν μέμνηται καί φησιν αὐτοὺς οὐδὲν
<span class="lb" data-page="18b.539" data-line="2" id="l18b.539.2"></span>ἀξιόλογον ἁμαρτάνειν, ὥσπερ ἐκείνους ὧν μνημονεύει. τί
<span class="lb" data-page="18b.539" data-line="3" id="l18b.539.3"></span>τοίνυν ἐστὶν <span class="milestone ed2page" data-n="12.233" data-unit="ed2page" id="ed2page.12.233"></span>ὃ ἁμαρτάνουσιν; ἅμα γὰρ τούτῳ γνωσθέντι
<span class="lb" data-page="18b.539" data-line="4" id="l18b.539.4"></span>μαθησόμεθα τὸ καλῶς εἰρημένον παρ’ αὐτῷ, μήτε
<span class="lb" data-page="18b.539" data-line="5" id="l18b.539.5"></span>μέγα τι ποιεῖν ἀγαθὸν αὐτοὺς μήτε κακὸν, ὅτι τῆς μὲν
<span class="lb" data-page="18b.539" data-line="6" id="l18b.539.6"></span>ἑλκώσεως οὐ κακῶς προνοοῦνται, τοῦ κατάγματος δ’ ἀμελοῦσι
<span class="lb" data-page="18b.539" data-line="7" id="l18b.539.7"></span>τό γε κατ’ ἀρχὰς, ὕστερον μὲν τὴν οἰκείαν ἐπίδεσιν
<span class="lb" data-page="18b.539" data-line="8" id="l18b.539.8"></span>αὐτῷ προσφέροντες, ἣν ἔφην ἀπ’ ἀρχῆς προῆχθαι. διὰ
<span class="lb" data-page="18b.539" data-line="9" id="l18b.539.9"></span>τοῦτ’ οὖν, φησὶν, ὀγκηρότερα γίνεται τὰ ὀστᾶ· βέλτιον οὖν
<span class="lb" data-page="18b.539" data-line="10" id="l18b.539.10"></span>αὐτὰ προστέλλεσθαί τε καὶ πιλεῖσθαι διὰ παντὸς τοῦ χρόνου.
<span class="lb" data-page="18b.539" data-line="11" id="l18b.539.11"></span>παραλείπουσι δὲ κατὰ τὰς πρώτας ἡμέρας οὐκ ὀλίγας
<span class="lb" data-page="18b.539" data-line="12" id="l18b.539.12"></span>τὸν ἀριθμὸν οὔσας, εἴγε φησὶν, ὅταν ἤδη τὰ ἕλκη συμφύεσθαι
<span class="lb" data-page="18b.539" data-line="13" id="l18b.539.13"></span>μέλλῃ, τηνικαῦτα τοὺς οὕτω θεραπεύοντας ἰατροὺς
<span class="lb" data-page="18b.539" data-line="14" id="l18b.539.14"></span>ἄρχεσθαι τῆς καταγματικῆς ἐπιδέσεως, ἐπίδηλον ὅτι διαπυήσεσθαι
<span class="lb" data-page="18b.539" data-line="15" id="l18b.539.15"></span>χρὴ πρότερον αὐτὰ καὶ καθαρθῆναι πρὶν μέλλειν
<span class="lb" data-page="18b.539" data-line="16" id="l18b.539.16"></span>συμφύεσθαι, τοῦτο δ’ οὐ κατὰ γ΄ ἢ δ΄ ἡμέρας ἀριθμόν
<span class="lb" data-page="18b.539" data-line="17" id="l18b.539.17"></span>ἐστι.
</p>
<span class="lb rule" data-page="18b.539" data-line="18" id="l18b.539.18"></span>
          </article>

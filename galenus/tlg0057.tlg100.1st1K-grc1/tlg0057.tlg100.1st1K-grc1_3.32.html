<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.32">
<span class="pb page1" data-page="18b.582" id="p18b.582"></span>
<span class="milestone ed1page page1" data-n="5.567" data-unit="ed1page" id="ed1page.5.567"></span>
<span class="milestone ed2page page1" data-n="12.248" data-unit="ed2page" id="ed2page.12.248"></span>
<span class="lb head" data-page="18b.582" data-line="14" id="l18b.582.14"></span>
            <blockquote class="quote lemma">
<span class="lb" data-page="18b.582" data-line="15" id="l18b.582.15"></span>Οὐδὲ γὰρ ἐμποδὼν εἴ τις ἐθέλοι τὰς δύο τῶν ῥάβδων τὰς
<span class="lb" data-page="18b.582" data-line="16" id="l18b.582.16"></span>ἀνωτέρω αὐτὰς πρὸς ἀλλήλας ζεῦξαι καὶ ἤν τις κούφως
<span class="lb" data-page="18b.582" data-line="17" id="l18b.582.17"></span>βούλοιτο ἐπιβαλλόμενον μετέωρον ἀπὸ τοῦ τρώματος εἶναι.
<span class="lb" data-page="18b.582" data-line="18" id="l18b.582.18"></span>εἰ μὲν οὖν αἵ τε σφαῖραι προσηνέες καὶ καλαὶ καὶ
<span class="pb" data-page="18b.583" id="p18b.583"></span>
<span class="lb" data-page="18b.583" data-line="1" id="l18b.583.1"></span>μαλθακαὶ καὶ κεναὶ ῥαφεῖεν καὶ ἡ ἔντασις τῶν ῥάβδων
<span class="lb" data-page="18b.583" data-line="2" id="l18b.583.2"></span>χρηστῶς ἐνταθείη, ὥσπερ ἤδη εἴρηται, εὔχρηστον τὸ
<span class="lb" data-page="18b.583" data-line="3" id="l18b.583.3"></span>μηχάνημα. εἰ δέ τι τουτέων μὴ καλῶς ἕξει, βλάπτοι ἂν
<span class="lb" data-page="18b.583" data-line="4" id="l18b.583.4"></span>μᾶλλον ἢ ὠφελέοι· χρὴ δὲ καὶ τὰς ἄλλας μηχανὰς ἢ
<span class="lb" data-page="18b.583" data-line="5" id="l18b.583.5"></span>καλῶς μηχανᾶσθαι ἢ μὴ μηχανᾶσθαι· αἰσχρὸν γὰρ καὶ
<span class="lb" data-page="18b.583" data-line="6" id="l18b.583.6"></span>ἄτεχνον μηχανοποιέοντα ἀμηχανοποιέεσθαι.
</blockquote>
<span class="lb rule" data-page="18b.583" data-line="7" id="l18b.583.7"></span>
            <p>
<span class="lb" data-page="18b.583" data-line="8" id="l18b.583.8"></span>Τέσσαρες ἦσαν αἱ ῥάβδοι, δύο καθ’ ἑκάτερον μέρος
<span class="lb" data-page="18b.583" data-line="9" id="l18b.583.9"></span>τῆς κνήμης, ἄνω μὲν ὑψηλοτέρα, ταπεινοτέρα δὲ ἡ ἑτέρα.
<span class="lb" data-page="18b.583" data-line="10" id="l18b.583.10"></span>τὰς μὲν οὖν ὑψηλοτέρας δύο δυνατὸν εἶναί φησιν ἀλλήλαις
<span class="lb" data-page="18b.583" data-line="11" id="l18b.583.11"></span>συνδῆσαι χάριν τοῦ μένειν εὐθείας καὶ μὴ κατὰ τὴν βιαίαν
<span class="lb" data-page="18b.583" data-line="12" id="l18b.583.12"></span>κάμψιν, ἣν ἐκάμφθησαν ἀντιθέμεναι πρὸς τὰ πλησίον μέρη.
</p>
<span class="lb rule" data-page="18b.583" data-line="13" id="l18b.583.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.33">
<span class="pb page1" data-page="18b.583" id="p18b.583"></span>
<span class="milestone ed1page page1" data-n="5.567" data-unit="ed1page" id="ed1page.5.567"></span>
<span class="milestone ed2page page1" data-n="12.248" data-unit="ed2page" id="ed2page.12.248"></span>
<span class="lb head" data-page="18b.583" data-line="14" id="l18b.583.14"></span>
            <blockquote class="quote lemma">
<span class="lb" data-page="18b.583" data-line="15" id="l18b.583.15"></span><span class="milestone ed1page" data-n="5.568" data-unit="ed1page" id="ed1page.5.568"></span>
              <span class="milestone ed2page" data-n="12.249" data-unit="ed2page" id="ed2page.12.249"></span>Τοῦτο δὲ οἱ πλεῖστοι τῶν ἰητρῶν τὰ κατήγματα
<span class="lb" data-page="18b.583" data-line="16" id="l18b.583.16"></span>καὶ τὰ ξὺν ἕλκεσιν καὶ τὰ ἄνευ ἑλκέων τὰς πρώτας
<span class="lb" data-page="18b.583" data-line="17" id="l18b.583.17"></span>τῶν ἡμερέων ἰητρεύουσιν εἰρίοισιν ῥυπαροῖσιν καὶ οὐδέν
<span class="pb" data-page="18b.584" id="p18b.584"></span>
<span class="lb" data-page="18b.584" data-line="1" id="l18b.584.1"></span>τι ἄτεχνον δοκοίη τοῦτο εἶναι. ὅσοι μὲν οὖν ἀναγκάζονται
<span class="lb" data-page="18b.584" data-line="2" id="l18b.584.2"></span>ὑπὸ τῶν αὐτίκα νεοτρώτων ἐόντων μὴ ἔχοντες
<span class="lb" data-page="18b.584" data-line="3" id="l18b.584.3"></span>ὀθόνια εἰρίοισι παρασκευάσασθαι, τουτέοισι πλείστη συγγνώμη.
<span class="lb" data-page="18b.584" data-line="4" id="l18b.584.4"></span>οὐ γὰρ ἄν τις ἔχοι ἄνευ ὀθονίων ἄλλο τι πολλῷ
<span class="lb" data-page="18b.584" data-line="5" id="l18b.584.5"></span>βέλτιον εἰρίου ἐπιδῆσαι ἐπὶ τὰ τοιαῦτα. εἶναι δὲ χρὴ
<span class="lb" data-page="18b.584" data-line="6" id="l18b.584.6"></span>πάμπολλα καὶ πάνυ καλῶς εἰργασμένα καὶ μὴ τραχέα.
<span class="lb" data-page="18b.584" data-line="7" id="l18b.584.7"></span>τῶν γὰρ ὀλίγων καὶ φλαύρων ὀλίγη καὶ ἡ δύναμις, ὅσοι
<span class="lb" data-page="18b.584" data-line="8" id="l18b.584.8"></span>δὲ ἐπὶ μίαν ἢ δύο ἡμέρας εἴρια ἐπιδέειν δικαιέουσι. τρίτη
<span class="lb" data-page="18b.584" data-line="9" id="l18b.584.9"></span>δὲ καὶ τετάρτη ὀθονίοισιν ἐπιδέοντες πιεζέουσι καὶ κατατείνουσι,
<span class="lb" data-page="18b.584" data-line="10" id="l18b.584.10"></span>τότε μάλιστα οὗτοι πουλύ τι ἰητρικῆς καὶ
<span class="lb" data-page="18b.584" data-line="11" id="l18b.584.11"></span>κάρτα ἐπίκαιρον ἀσυνετέουσιν. ἥκιστα γὰρ χρὴ τῇ τρίτῃ
<span class="lb" data-page="18b.584" data-line="12" id="l18b.584.12"></span>καὶ τετάρτῃ στυφελίζειν πάντα τὰ τρώματα, ὡς ἐν κεφαλαίῳ
<span class="lb" data-page="18b.584" data-line="13" id="l18b.584.13"></span>δὲ εἰρῆσθαι καὶ μηλώσιας δὲ πάσας φυλάττεσθαι
<span class="lb" data-page="18b.584" data-line="14" id="l18b.584.14"></span>χρὴ ἐν ταύτῃσι τῇσιν ἡμέρῃσιν καὶ ὁκόσοισιν ἄλλοισι
<span class="lb" data-page="18b.584" data-line="15" id="l18b.584.15"></span>τρώμασιν ἐρέθισται. τὸ ἐπίπαν γὰρ ἡ τρίτη καὶ ἡ τετάρτη
<span class="lb" data-page="18b.584" data-line="16" id="l18b.584.16"></span>ἡμέρη ἐπὶ τοῖσι πλείστοισι τῶν τρωμάτων τίκτει
<span class="lb" data-page="18b.584" data-line="17" id="l18b.584.17"></span>τὰς παλιγκοτήσιας καὶ ὅσα ἐς φλεγμονὴν καὶ ἀκαθαρσίην
<span class="lb" data-page="18b.584" data-line="18" id="l18b.584.18"></span>ὁρμᾷ καὶ ὅσα ἂν ἐς πυρετοὺς ἵει καὶ μάλα πολλοῦ ἄξιον
<span class="pb" data-page="18b.585" id="p18b.585"></span>
<span class="lb" data-page="18b.585" data-line="1" id="l18b.585.1"></span>τοῦτο μάθημα, εἴπερ τι καὶ ἄλλο. τινὶ γὰρ οὐκ ἐπικοινωνέει
<span class="lb" data-page="18b.585" data-line="2" id="l18b.585.2"></span>τῶν ἐπικαιροτάτων ἐν ἰητρικῇ οὐ κατὰ τὰ ἕλκεα
<span class="lb" data-page="18b.585" data-line="3" id="l18b.585.3"></span>μόνον, ἀλλὰ καὶ κατὰ ἄλλα πολλὰ νουσήματα.
</blockquote>
<span class="lb rule" data-page="18b.585" data-line="4" id="l18b.585.4"></span>
            <p>
<span class="lb" data-page="18b.585" data-line="5" id="l18b.585.5"></span>Μοχθηρὸν ἔθος ἰατρῶν ἐπανορθώσασθαι βούλεται, νομιζόντων
<span class="lb" data-page="18b.585" data-line="6" id="l18b.585.6"></span>ἄμεινον εἶναι μὴ κατατείνειν εὐθέως τὸ κατεαγὸς
<span class="lb" data-page="18b.585" data-line="7" id="l18b.585.7"></span>κῶλον, ἀλλὰ παρηγορήσαντας πρότερον ἡμέραις δύο καὶ
<span class="lb" data-page="18b.585" data-line="8" id="l18b.585.8"></span>τρισὶ, τόθ’ ἥκειν ἐπὶ τὴν κατάτασιν ὕστερον ἡμέρᾳ τρίτῃ
<span class="lb" data-page="18b.585" data-line="9" id="l18b.585.9"></span>καὶ τετάρτῃ μετὰ τὴν ἀρχήν. ὁ δ’ Ἱπποκράτης αὐτῷ τὸ
<span class="lb" data-page="18b.585" data-line="10" id="l18b.585.10"></span>ἐναντιώτατον ἐνδείκνυσιν ἁρμόττειν, ἐν ἀρχῇ μὲν κατατείνειν
<span class="lb" data-page="18b.585" data-line="11" id="l18b.585.11"></span>τὸ κῶλον, ἐν δὲ τῇ τρίτῃ καὶ τετάρτῃ παρηγορεῖν.
<span class="lb" data-page="18b.585" data-line="12" id="l18b.585.12"></span>ἐὰν οὖν προσέχῃς τὸν νοῦν τοῖς κατὰ μέρος εἰς τοῦτο γεγραμμένοις
<span class="lb" data-page="18b.585" data-line="13" id="l18b.585.13"></span>ὑπ’ αὐτοῦ, σαφῆ ταῦτ’ ἔσται· καὶ γὰρ ἑρμηνεύεται
<span class="lb" data-page="18b.585" data-line="14" id="l18b.585.14"></span>σαφῶς.
</p>
<span class="lb rule" data-page="18b.585" data-line="15" id="l18b.585.15"></span>
          </article>

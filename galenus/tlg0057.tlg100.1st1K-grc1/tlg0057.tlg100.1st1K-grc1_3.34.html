<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.34">
<span class="pb page1" data-page="18b.585" id="p18b.585"></span>
<span class="milestone ed1page page1" data-n="5.568" data-unit="ed1page" id="ed1page.5.568"></span>
<span class="milestone ed2page page1" data-n="12.249" data-unit="ed2page" id="ed2page.12.249"></span>
<span class="lb head" data-page="18b.585" data-line="16" id="l18b.585.16"></span>
            <blockquote class="quote lemma">
<span class="lb" data-page="18b.585" data-line="17" id="l18b.585.17"></span>Εἰ μή τις φήσειε καὶ τἄλλα νουσήματα ἕλκεα εἶναι, ἔχει γάρ
<span class="lb" data-page="18b.585" data-line="18" id="l18b.585.18"></span>τινα καὶ οὗτος ὁ λόγος ἐπιείκειαν.
</blockquote>
<span class="lb rule" data-page="18b.585" data-line="19" id="l18b.585.19"></span>
            <span class="pb" data-page="18b.586" id="p18b.586"></span>
            <p>
<span class="lb" data-page="18b.586" data-line="1" id="l18b.586.1"></span>Ἐπιείκειάν φησιν ἔχειν τὸν λόγον ἐν ἴσῳ πιθανότητα.
<span class="lb" data-page="18b.586" data-line="2" id="l18b.586.2"></span>τοῦτο δὲ εἶπεν, ἐπειδή τινες τῶν λόγων ἄντικρύς εἰσιν
<span class="lb" data-page="18b.586" data-line="3" id="l18b.586.3"></span>ἀπίθανοι. τίς οὖν ἡ πιθανότης τοῦ λόγου καθ’ ὃν εἴποι
<span class="lb" data-page="18b.586" data-line="4" id="l18b.586.4"></span>τις ἂν εἶναι καὶ τὰ ἄλλα νοσήματα ἕλκη; τὰ μὲν ἐπώδυνα
<span class="lb" data-page="18b.586" data-line="5" id="l18b.586.5"></span>καὶ πάνυ πιθανὸν ἐν τῷ τῶν ἑλκῶν τίθεσθαι γένει. δέδεικται
<span class="lb" data-page="18b.586" data-line="6" id="l18b.586.6"></span>γὰρ ἡμῖν ὀδύνη γινομένη διά τε τὴν τῆς συνεχείας
<span class="lb" data-page="18b.586" data-line="7" id="l18b.586.7"></span>λύσιν ἐν τῷ τέμνεσθαι <span class="milestone ed2page" data-n="12.250" data-unit="ed2page" id="ed2page.12.250"></span>καὶ τείνεσθαι καὶ θλίβεσθαι,
<span class="lb" data-page="18b.586" data-line="8" id="l18b.586.8"></span>προσέτι κατὰ δυσκρασίαν. ὅτι μὲν οὖν ἡ τῆς συνεχείας
<span class="lb" data-page="18b.586" data-line="9" id="l18b.586.9"></span>λύσις ἕλκος ἐστὶ, παντί που δῆλον. ὅτι δὲ καὶ ἡ κατὰ δυσκρασίαν
<span class="lb" data-page="18b.586" data-line="10" id="l18b.586.10"></span>ἀθρόα μεταβολὴ λύσιν τινὰ ποιεῖται συνεχείας ἐν
<span class="lb" data-page="18b.586" data-line="11" id="l18b.586.11"></span>τοῖς περὶ φαρμάκων ἐπιδέδεικται. τὸ μὲν γὰρ θερμὸν ὅτι
<span class="lb" data-page="18b.586" data-line="12" id="l18b.586.12"></span>διεξέρχεται καὶ οἷον διαβιβρώσκει τὸ συνεχὲς δῆλον. ὅτι
<span class="lb" data-page="18b.586" data-line="13" id="l18b.586.13"></span>δὲ τὸ σφοδρῶς στῦφον ὅταν ἀθρόως συνάγῃ τὸ διακεχυμένον,
<span class="lb" data-page="18b.586" data-line="14" id="l18b.586.14"></span>ἐργάζεταί τινα τῆς συνεχείας αὐτῆς λύσιν ἐν ἐκείνῃ
<span class="lb" data-page="18b.586" data-line="15" id="l18b.586.15"></span>μοι δέδεικται τῇ πραγματείᾳ· ὥστε κατὰ τοῦτο μὲν οὐ
<span class="lb" data-page="18b.586" data-line="16" id="l18b.586.16"></span>μόνον ἂν εἴη πιθανὸς ὁ λόγος, ἀλλὰ καὶ ἀληθὴς, ἅπασαν
<span class="lb" data-page="18b.586" data-line="17" id="l18b.586.17"></span>ὀδύνην ἐν τῷ τῶν ἑλκῶν γένει τιθέμενος. ὅτι δὲ καὶ πάντα
<span class="pb" data-page="18b.587" id="p18b.587"></span>
<span class="lb" data-page="18b.587" data-line="1" id="l18b.587.1"></span>τὰ νοσήματα δύναιτ’ ἄν τις ἕλκη λέγειν, οὐκ ἔτ’ ἂν ὁμοίως
<span class="lb" data-page="18b.587" data-line="2" id="l18b.587.2"></span>πρόσθεν ἀληθὲς, οὐ μὴν ἀπήλλακται πιθανότητος. ἐπειδὴ
<span class="lb" data-page="18b.587" data-line="3" id="l18b.587.3"></span>γὰρ τὰ πλεῖστα νοσήματα μετ’ ὀδύνης συνίσταται, μετάβασις
<span class="lb" data-page="18b.587" data-line="4" id="l18b.587.4"></span>ἀπ’ αὐτῶν ἐπὶ πάντα γενήσεται τῷ λόγῳ πειρωμένου
<span class="lb" data-page="18b.587" data-line="5" id="l18b.587.5"></span>τινὸς ἐν ὅλῳ τῷ σώματι πάντως ἤτοι δυσκρασίαν τινὰ ἢ
<span class="lb" data-page="18b.587" data-line="6" id="l18b.587.6"></span>θλίψιν ἢ τάσιν ἢ σαφῆ γίγνεσθαι συνεχείας διαίρεσιν, εἶτα
<span class="lb" data-page="18b.587" data-line="7" id="l18b.587.7"></span>προσαναγκάζοντος ἅπασαν ἐργάζεταί τινα λύσιν τῆς συνεχείας·
<span class="lb" data-page="18b.587" data-line="8" id="l18b.587.8"></span>καὶ εἰ μὴ πρὸς αἴσθησιν ἐναργῶς, ἀλλὰ πρός γε
<span class="lb" data-page="18b.587" data-line="9" id="l18b.587.9"></span>τὴν ἀλήθειαν αὐτὴν λόγῳ θεωρητῶς. ἐν δὲ τοῖς γιγνομένοις
<span class="lb" data-page="18b.587" data-line="10" id="l18b.587.10"></span>τε καὶ θλωμένοις καὶ θλιβομένοις ἔτι δὴ καὶ μᾶλλον.
<span class="lb" data-page="18b.587" data-line="11" id="l18b.587.11"></span>ἐγγὺς γὰρ ἥκει ταῦτα τοῦ διασπασθῆναι. τοῦτο δ’ ἐστὶ
<span class="lb" data-page="18b.587" data-line="12" id="l18b.587.12"></span>τὸ πάθημα συνεχείας λύσις.
</p>
<span class="lb rule" data-page="18b.587" data-line="13" id="l18b.587.13"></span>
          </article>

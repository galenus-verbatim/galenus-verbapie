<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.37">
<span class="pb page1" data-page="18b.589" id="p18b.589"></span>
<span class="milestone ed1page page1" data-n="5.568" data-unit="ed1page" id="ed1page.5.568"></span>
<span class="milestone ed2page page1" data-n="12.251" data-unit="ed2page" id="ed2page.12.251"></span>
<span class="lb head" data-page="18b.589" data-line="10" id="l18b.589.10"></span>
            <blockquote class="quote lemma">
<span class="lb" data-page="18b.589" data-line="11" id="l18b.589.11"></span>Βλάβας δέ τινας καὶ ἄλλας ἔχει, ἀλλὰ μακρὸς ἂν εἴη πάντα
<span class="lb" data-page="18b.589" data-line="12" id="l18b.589.12"></span>γράφειν.
</blockquote>
<span class="lb rule" data-page="18b.589" data-line="13" id="l18b.589.13"></span>
            <p>
<span class="lb" data-page="18b.589" data-line="14" id="l18b.589.14"></span><span class="milestone ed1page" data-n="5.569" data-unit="ed1page" id="ed1page.5.569"></span>Τὸ μῆκος τοῦ χρόνου μεμψάμενος ἐπὶ τῶν μετὰ
<span class="lb" data-page="18b.589" data-line="15" id="l18b.589.15"></span>τὴν ἑβδόμην ἡμέραν ἀρχομένων τῆς καταγματικῆς ἀγωγῆς,
<span class="lb" data-page="18b.589" data-line="16" id="l18b.589.16"></span>ἔτι πρὸς τούτῳ φησὶ καὶ ἄλλας εἶναι βλάβας ἃς παραλείπει,
<span class="lb" data-page="18b.589" data-line="17" id="l18b.589.17"></span>ὅπως μὴ μακρολογοίη. προσθεῖναι δὲ ἡμᾶς ἄμεινον αὐτὰς
<span class="lb" data-page="18b.589" data-line="18" id="l18b.589.18"></span>ἐξ αὐτῶν ὧν ἔμπροσθεν ἐδείξαμεν ὡρμωμένους· μετρίου
<span class="pb" data-page="18b.590" id="p18b.590"></span>
<span class="lb" data-page="18b.590" data-line="1" id="l18b.590.1"></span>μὲν ὄντος τοῦ κατάγματος ὀκνηρότερα γίνεται τὰ μόρια διὰ
<span class="lb" data-page="18b.590" data-line="2" id="l18b.590.2"></span>τὴν τοιαύτην ἐπίδεσιν, ὡς καὶ πρόσθεν ἐδιδάξαμεν. εἰ δὲ
<span class="lb" data-page="18b.590" data-line="3" id="l18b.590.3"></span>καὶ σφοδρότερόν τε καὶ κακοηθέστερόν ποτε τὸ κῶλον συντριβείη,
<span class="lb" data-page="18b.590" data-line="4" id="l18b.590.4"></span>κίνδυνός ἐστι τηνικαῦτα καὶ αὐτῶν τι τῶν ὀστῶν
<span class="lb" data-page="18b.590" data-line="5" id="l18b.590.5"></span>σφακελέσαι τῆς καταγματικῆς ἀγωγῆς ἀναβλησθείσης εἰς
<span class="lb" data-page="18b.590" data-line="6" id="l18b.590.6"></span>τὸν μετὰ τὴν ἑβδόμην ἡμέραν καιρόν. ἀπ’ ἀρχῆς γὰρ ταύτην
<span class="lb" data-page="18b.590" data-line="7" id="l18b.590.7"></span>βούλεται παραλαμβάνεσθαι, διότι τῶν πεπονθότων μορίων
<span class="lb" data-page="18b.590" data-line="8" id="l18b.590.8"></span>ἑκατέρως τὴν περιουσίαν ἐκθλίβει τοῦ αἵματος, ἐξ ἧς
<span class="lb" data-page="18b.590" data-line="9" id="l18b.590.9"></span>χρονιζούσης αὐτόθι σήπεσθαι καὶ τοῖς ὀστοῖς ἐνίοτε συμβαίνει
<span class="lb" data-page="18b.590" data-line="10" id="l18b.590.10"></span>διαβεβρωμένους ἐπὶ πλέον ὑπὸ τῶν μοχθηρῶν ἰχώρων.
</p>
<span class="lb rule" data-page="18b.590" data-line="11" id="l18b.590.11"></span>
          </article>

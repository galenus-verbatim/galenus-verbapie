<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.39">
<span class="pb page1" data-page="18b.591" id="p18b.591"></span>
<span class="milestone ed1page page1" data-n="5.569" data-unit="ed1page" id="ed1page.5.569"></span>
<span class="milestone ed2page page1" data-n="12.251" data-unit="ed2page" id="ed2page.12.251"></span>
<span class="lb head" data-page="18b.591" data-line="8" id="l18b.591.8"></span>
            <blockquote class="quote lemma">
<span class="lb" data-page="18b.591" data-line="9" id="l18b.591.9"></span><span class="milestone ed2page" data-n="12.252" data-unit="ed2page" id="ed2page.12.252"></span>Σιδήρια χρὴ ποιέεσθαι ἐς τοῦτον τὸν τρόπον, ὅνπερ
<span class="lb" data-page="18b.591" data-line="10" id="l18b.591.10"></span>οἱ μοχλοὶ ἔχουσιν, οἷς οἱ λατύποι χρέονται, τὸ μέν τι
<span class="lb" data-page="18b.591" data-line="11" id="l18b.591.11"></span>πλατύτερον, τὸ δέ τι στενότερον. εἶναι δὲ χρὴ καὶ τρία
<span class="lb" data-page="18b.591" data-line="12" id="l18b.591.12"></span>καὶ ἔτι πλείω, ὡς τοῖς μάλιστα ἁρμόζουσίν τις χρήσαιτο,
<span class="lb" data-page="18b.591" data-line="13" id="l18b.591.13"></span>ἔπειτα τουτέοισι χρὴ ἅμα τῇ κατατάσει μοχλεύειν ὑποβάλλοντα.
<span class="lb" data-page="18b.591" data-line="14" id="l18b.591.14"></span>πρὸς μὲν τὸ κατώτερον τοῦ ὀστέου ἐρείδοντα,
<span class="lb" data-page="18b.591" data-line="15" id="l18b.591.15"></span>πρὸς δὲ τὸ ἀνώτερον τῷ ἀνωτέρῳ τοῦ σιδηρίου, ἁπλῷ δὲ
<span class="lb" data-page="18b.591" data-line="16" id="l18b.591.16"></span>λόγῳ ὥσπερ εἰ λίθον τις ἢ ξύλον μοχλεύοι ἰσχυρῶς. ἔστω
<span class="lb" data-page="18b.591" data-line="17" id="l18b.591.17"></span>δὲ σθεναρὰ τὰ σιδήρια ὡς οἷόν τε, ὡς μὴ κάμπτηται.
<span class="pb" data-page="18b.592" id="p18b.592"></span>
<span class="lb" data-page="18b.592" data-line="1" id="l18b.592.1"></span>αὕτη μεγάλη τιμωρίη ἤν τε τὰ σιδήρια ἐπιτήδεια ᾖ καὶ
<span class="lb" data-page="18b.592" data-line="2" id="l18b.592.2"></span>μοχλεύηταί τις ὡς χρή.
</blockquote>
<span class="lb rule" data-page="18b.592" data-line="3" id="l18b.592.3"></span>
            <p>
<span class="lb" data-page="18b.592" data-line="4" id="l18b.592.4"></span>Πρόδηλον ὅτι κατὰ τὸ σχῆμα παραπλήσια κατασκευάζει
<span class="lb" data-page="18b.592" data-line="5" id="l18b.592.5"></span>σιδήρια τοῖς τῶν λατύπων, οὐ κατὰ τὸ μέγεθος· οἷς
<span class="lb" data-page="18b.592" data-line="6" id="l18b.592.6"></span>γὰρ ἐπὶ τῶν ὀστῶν χρώμεθα σιδηρίοις εἰς τὸ μοχλεύοντες
<span class="lb" data-page="18b.592" data-line="7" id="l18b.592.7"></span>αὐτὰ κατατάξαι τηλικαῦτά ἐστι τὸ μέγεθος, ἡλίκα καὶ πρὸς
<span class="lb" data-page="18b.592" data-line="8" id="l18b.592.8"></span>τὴν τῶν ὀδόντων μοχλείαν ὑφ’ ὑμῶν παρεσκεύασται. πλείω
<span class="lb" data-page="18b.592" data-line="9" id="l18b.592.9"></span>δὲ εἶναι χρὴ τὰ περὶ τῶν ὀστῶν μοχλείαν παρεσκευασμένα
<span class="lb" data-page="18b.592" data-line="10" id="l18b.592.10"></span>διαφέροντα ἀλλήλων μεγέθει τε καὶ λεπτότητι καὶ μικρότητι
<span class="lb" data-page="18b.592" data-line="11" id="l18b.592.11"></span>τῇ κατὰ τὸ πέρας αὐτῶν, ἔνθα μάλιστα τὸ ἔργον αὐτῶν
<span class="lb" data-page="18b.592" data-line="12" id="l18b.592.12"></span>ἐστιν. ὅπως δὲ προσήκει χρῆσθαι τοῖσδε τοῖς σιδηρίοις αὐτὸς
<span class="lb" data-page="18b.592" data-line="13" id="l18b.592.13"></span>ὁ Ἱπποκράτης διδάξει σαφῶς. εἰ δέ τις οὐ παρακολουθεῖ
<span class="lb" data-page="18b.592" data-line="14" id="l18b.592.14"></span>τῇ λέξει τἀνδρὸς, οὐκ ἐξηγήσεως οὐδ’ ἑρμηνείας ἑτέρας,
<span class="lb" data-page="18b.592" data-line="15" id="l18b.592.15"></span>ἀλλ’ αὐτοψίας δεῖται. τινὰ γάρ ἐστι πράγματα τοιαῦτα
<span class="lb" data-page="18b.592" data-line="16" id="l18b.592.16"></span>τὴν φύσιν, ὥστε μὴ δύνασθαι πιστεῦσαι ἢ νοῆσαι
<span class="lb" data-page="18b.592" data-line="17" id="l18b.592.17"></span>ἄνευ τοῦ θεάσασθαί τινα αὐτῶν.
</p>
<span class="lb rule" data-page="18b.592" data-line="18" id="l18b.592.18"></span>
          </article>

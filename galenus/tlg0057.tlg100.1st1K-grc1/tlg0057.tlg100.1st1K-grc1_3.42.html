<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.42">
<span class="pb page1" data-page="18b.595" id="p18b.595"></span>
<span class="milestone ed1page page1" data-n="5.569" data-unit="ed1page" id="ed1page.5.569"></span>
<span class="milestone ed2page page1" data-n="12.253" data-unit="ed2page" id="ed2page.12.253"></span>
<span class="lb head" data-page="18b.595" data-line="1" id="l18b.595.1"></span>
            <blockquote class="quote lemma">
<span class="lb" data-page="18b.595" data-line="2" id="l18b.595.2"></span>Οὐ γὰρ ἐπὶ τοῖσιν χαλαρωτέροισι τοῦ καιροῦ σπασμοὶ καὶ
<span class="lb" data-page="18b.595" data-line="3" id="l18b.595.3"></span>τέτανοι ἐπιγίνονται, ἀλλ’ ἐπὶ τοῖς ἐντεταμένοισι μᾶλλον,
<span class="lb" data-page="18b.595" data-line="4" id="l18b.595.4"></span>περὶ οὗ νῦν ὁ λόγος. οὐ χρὴ οὖν ἐνοχλέειν ἐν τῇσι προειρημένῃσι
<span class="lb" data-page="18b.595" data-line="5" id="l18b.595.5"></span>ταύτῃσιν, ἀλλὰ μελετᾷν ὅκως ἥκιστα φλεγμαίνῃ
<span class="lb" data-page="18b.595" data-line="6" id="l18b.595.6"></span>τὸ ἕλκος καὶ μάλιστα ἐκπυήσῃ. ἐπὴν δὲ ἑπτὰ ἡμέραι
<span class="lb" data-page="18b.595" data-line="7" id="l18b.595.7"></span>παρέλθωσιν ἢ ὀλίγῳ πλείους, ἢν ἀπύρετος <span class="milestone ed1page" data-n="5.570" data-unit="ed1page" id="ed1page.5.570"></span>ᾖ καὶ
<span class="lb" data-page="18b.595" data-line="8" id="l18b.595.8"></span>μὴ φλεγμαίνῃ τὸ ἕλκος, τό τε ἧσσον κωλύειν ἢ πειρῆσθαι
<span class="lb" data-page="18b.595" data-line="9" id="l18b.595.9"></span>ἐμβάλλειν, ἢν ἐλπίζῃς κρατήσειν· ἢν δὲ μὴ, οὐδὲν
<span class="lb" data-page="18b.595" data-line="10" id="l18b.595.10"></span>δεῖ μάτην ὀχλέειν. καὶ ἢν μὲν οὖν ἐμβάλῃς τὰ ὀστέα ἐς
<span class="lb" data-page="18b.595" data-line="11" id="l18b.595.11"></span>τὴν ἑωυτῶν χώρην, γεγράφαται ἤδη οἱ τρόποι τοῦ ὡς
<span class="lb" data-page="18b.595" data-line="12" id="l18b.595.12"></span>χρὴ ἰητρεύειν, ἤν τε ἐλπίζῃς ὀστέα ἀποστήσεσθαι ἤν τε
<span class="lb" data-page="18b.595" data-line="13" id="l18b.595.13"></span>μή. χρὴ δὲ καὶ ἢν μὲν ἐλπίζῃς ὀστέα ἀποστήσεσθαι ὡς
<span class="lb" data-page="18b.595" data-line="14" id="l18b.595.14"></span>ἔφην, τῷ τρόπῳ τῶν ὀθονίων ἐπὶ πᾶσι τοῖσι τοιουτέοισι
<span class="lb" data-page="18b.595" data-line="15" id="l18b.595.15"></span>τὴν ἐπίδεσιν ποιέεσθαι, ἐκ μέσου τοῦ ὀθονίου ἀρχόμενον,
<span class="lb" data-page="18b.595" data-line="16" id="l18b.595.16"></span>ὡς ἐπὶ τὸ πουλὺ ὡς ἐπὶ δύο ἀρχέων ὑποδεσμὸς ὑποδεῖται.
</blockquote>
<span class="lb rule" data-page="18b.595" data-line="17" id="l18b.595.17"></span>
            <span class="pb" data-page="18b.596" id="p18b.596"></span>
            <p>
<span class="lb" data-page="18b.596" data-line="1" id="l18b.596.1"></span>Ἐμάθομεν ἐν τοῖς περὶ κινήσεων μυῶν ἐπὶ τὴν ἰδίαν
<span class="lb" data-page="18b.596" data-line="2" id="l18b.596.2"></span>ἀρχὴν ἑκατέρου μυὸς κινουμένου τὴν ἐνέργειαν αὐτῶν γίγνεσθαι.
<span class="lb" data-page="18b.596" data-line="3" id="l18b.596.3"></span>ὅταν οὖν ἀκόντων ἡμῶν λάβωσι διὰ μέγεθος φλεγμονῆς
<span class="lb" data-page="18b.596" data-line="4" id="l18b.596.4"></span>οἱ σπασμοὶ γίνονται. διὰ τί οὖν ἐμβληθέντων τῶν
<span class="lb" data-page="18b.596" data-line="5" id="l18b.596.5"></span>παραλλαττόντων ὀστῶν ἄλληλα <span class="milestone ed2page" data-n="12.254" data-unit="ed2page" id="ed2page.12.254"></span>κατά τε τὰ συντρίμματα
<span class="lb" data-page="18b.596" data-line="6" id="l18b.596.6"></span>καὶ τὰς ἐξαρθρήσεις οἱ μύες γίνονται; μᾶλλον γὰρ ἐν τούτῳ
<span class="lb" data-page="18b.596" data-line="7" id="l18b.596.7"></span>ἐστὶν ἡ λύσις τοῦ προβλήματος, ὅτι μικρότερον ἑαυτοῦ
<span class="lb" data-page="18b.596" data-line="8" id="l18b.596.8"></span>γίνεται τὸ κῶλον, ἔν τε τοῖς ἐξαρθρήμασι καὶ κατάγμασιν,
<span class="lb" data-page="18b.596" data-line="9" id="l18b.596.9"></span>ἐπειδὰν ἑκάστη τι τῶν ὀστῶν διατρήσασα τὸ δέρμα. μετὰ
<span class="lb" data-page="18b.596" data-line="10" id="l18b.596.10"></span>δὲ τὴν εἰς τὸ κατὰ φύσιν ἐπάνοδον τῶν γυμνωθέντων ἀπολαμβάνει
<span class="lb" data-page="18b.596" data-line="11" id="l18b.596.11"></span>τοῦ πρόσθεν μῆκος, ὥσπερ καὶ οἱ φλεγμαίνοντες
<span class="lb" data-page="18b.596" data-line="12" id="l18b.596.12"></span>μύες ἀναγκάζονται συνεκτείνεσθαι τῷ παντὶ κώλῳ. διττὴν
<span class="lb" data-page="18b.596" data-line="13" id="l18b.596.13"></span>οὖν λαμβάνεται τάσιν, ἥν τε ἐκ τοῦ φλεγμαίνειν εἶχον, ἥν
<span class="lb" data-page="18b.596" data-line="14" id="l18b.596.14"></span>τε νῦν ἔτι προσεπιλαμβάνουσιν εἰς μῆκος ἐπεκταθέντες.
</p>
<span class="lb rule" data-page="18b.596" data-line="15" id="l18b.596.15"></span>
          </article>

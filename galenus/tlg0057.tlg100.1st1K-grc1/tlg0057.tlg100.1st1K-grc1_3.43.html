<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.43">
<span class="pb page1" data-page="18b.596" id="p18b.596"></span>
<span class="milestone ed1page page1" data-n="5.570" data-unit="ed1page" id="ed1page.5.570"></span>
<span class="milestone ed2page page1" data-n="12.254" data-unit="ed2page" id="ed2page.12.254"></span>
<span class="lb head" data-page="18b.596" data-line="16" id="l18b.596.16"></span>
            <blockquote class="quote lemma">
<span class="lb" data-page="18b.596" data-line="17" id="l18b.596.17"></span>Τεκμαίρεσθαι δὲ χρὴ πρὸς τὴν μορφὴν τοῦ ἕλκεος, ὅκως
<span class="lb" data-page="18b.596" data-line="18" id="l18b.596.18"></span>ἥκιστα σεσηρὸς καὶ ἐκπεπληγμένον ἔσται παρὰ τὴν ἐπίδεσιν.
</blockquote>
<span class="lb rule" data-page="18b.596" data-line="19" id="l18b.596.19"></span>
            <span class="pb" data-page="18b.597" id="p18b.597"></span>
            <p>
<span class="lb" data-page="18b.597" data-line="1" id="l18b.597.1"></span>Κατὰ μεταφορὰν ἀμφοτέροις κέχρηται τοῖς ὀνόμασι,
<span class="lb" data-page="18b.597" data-line="2" id="l18b.597.2"></span>τὸ μὲν σεσηρὸς ἀπὸ τῶν χειλῶν τοῦ σώματος ὅλως προσαγορεύσας,
<span class="lb" data-page="18b.597" data-line="3" id="l18b.597.3"></span>τὸ δ’ ἐκπεπληγμένον ἀπὸ τῶν πολὺ διεστώτων
<span class="lb" data-page="18b.597" data-line="4" id="l18b.597.4"></span>σκελῶν. ἡ γὰρ ἐκείνων διάστασις ὀνομάζεται πλῆκτα, ὥσπερ
<span class="lb" data-page="18b.597" data-line="5" id="l18b.597.5"></span>καὶ σεσηρέναι λέγομεν τοὺς διιστάντας ἀπ’ ἀλλήλων χωρὶς
<span class="lb" data-page="18b.597" data-line="6" id="l18b.597.6"></span>τοῦ τῆς γένυος ὀστοῦν κινῆσαι. οὕτω μὲν γὰρ ἀνοῖξαι γίγνεται
<span class="lb" data-page="18b.597" data-line="7" id="l18b.597.7"></span>τὸ στόμα, διαστῆσαι δὲ τὰ χείλη τῶν ὀδόντων συμβεβλημένων
<span class="lb" data-page="18b.597" data-line="8" id="l18b.597.8"></span>ὀνομάζουσι σεσηρέναι. φυλάττεσθαι δέ γε κελεύει
<span class="lb" data-page="18b.597" data-line="9" id="l18b.597.9"></span>κατὰ τὴν ἐπίδεσιν ἐκτεταμένα ποιῆσαι τὰ χείλη τοῦ
<span class="lb" data-page="18b.597" data-line="10" id="l18b.597.10"></span>ἕλκους. συνάγεσθαι γὰρ βούλεται πρὸς ἄλληλα τὴν οἰκείαν
<span class="lb" data-page="18b.597" data-line="11" id="l18b.597.11"></span>θέσιν ἀπολαμβανόντων τῶν μερῶν τοῦ δέρματος, ἐπειδὴ
<span class="lb" data-page="18b.597" data-line="12" id="l18b.597.12"></span>καὶ θλίβοιτ’ ἂν ἥκιστα ποιούντων οὕτω καὶ σκέποιτ’ ἂν
<span class="lb" data-page="18b.597" data-line="13" id="l18b.597.13"></span>μάλιστα τὸ ὑποκείμενον ἕλκος ἐν τοῖς μυσίν. εἰδέναι γάρ
<span class="lb" data-page="18b.597" data-line="14" id="l18b.597.14"></span>σε χρὴ τῷ δέρματι χαίροντα τὰ ὑπ’ αὐτοῦ πάντα καὶ μηδὲν
<span class="lb" data-page="18b.597" data-line="15" id="l18b.597.15"></span>ὑποκείμενον ἀβλαβῶς γυμνοῦσθαι· καὶ τί θαυμαστὸν
<span class="lb" data-page="18b.597" data-line="16" id="l18b.597.16"></span>οἰκείαν τε καὶ σύμφυτον ἔχοντα τὴν ἐκ τοῦ δέρματος σκέπην
<span class="lb" data-page="18b.597" data-line="17" id="l18b.597.17"></span>αὐτὰ χαίρειν μὲν ἀεὶ τῷ συμφύτῳ σκεπάσματι, χαλεπῶς
<span class="lb" data-page="18b.597" data-line="18" id="l18b.597.18"></span>δὲ ὑπὸ τῶν ἄλλων ἁπάντων διατίθεσθαι; διὸ καί με
<span class="lb" data-page="18b.597" data-line="19" id="l18b.597.19"></span>θεάσασθαι μήτ’ ἀποτέμνοντα μέρη τοῦ δέρματος, ἀλλ’ ἐπάγοντα
<span class="pb" data-page="18b.598" id="p18b.598"></span>
<span class="lb" data-page="18b.598" data-line="1" id="l18b.598.1"></span>τὸ ἀποσυρμὸν αὐτοῖς, ἔξωθέν τε καὶ κατ’ αὐτοῦ τιθέντα
<span class="lb" data-page="18b.598" data-line="2" id="l18b.598.2"></span>τὰ μὲν ἃ πολλάκις ἐθεάσασθε τὰ οὕτως ἀποσυῤῥέοντα
<span class="lb" data-page="18b.598" data-line="3" id="l18b.598.3"></span>δέρματα, καὶ τό γε θαυμασιώτερόν ἐστιν ὅτε μελανθέντος
<span class="lb" data-page="18b.598" data-line="4" id="l18b.598.4"></span>κατὰ τὴν πληγὴν εὐθέως. ἔτι δὲ δήπου τοῦτο θαυμασιώτερον,
<span class="lb" data-page="18b.598" data-line="5" id="l18b.598.5"></span>ὅτι μὴ νεανίσκοις μόνοις, ἀλλὰ καὶ γέρουσιν οὐκ
<span class="lb" data-page="18b.598" data-line="6" id="l18b.598.6"></span>ὀλίγοις πολλὰ τῶν οὕτως ἀποσυῤῥέντων δερμάτων ἐν τῷ παραυτίκα
<span class="lb" data-page="18b.598" data-line="7" id="l18b.598.7"></span>μελανθέντων προσάγοντες ἐκολλήσαμεν. εἰ δὲ γυμνὴν
<span class="lb" data-page="18b.598" data-line="8" id="l18b.598.8"></span>ἐάσαις τὴν ἀποδεδαρμένην σάρκα καὶ δυσχερὴς οὖν ἡ
<span class="lb" data-page="18b.598" data-line="9" id="l18b.598.9"></span>οὔλωσις αὐτῆς γίνεται μετὰ τοῦ καὶ δάκνεσθαι πάντως καὶ
<span class="lb" data-page="18b.598" data-line="10" id="l18b.598.10"></span>ῥυπαίνεσθαι. τὰ γὰρ ἀφλέγμαντα καὶ παρηγορικὰ φάρμακα,
<span class="lb" data-page="18b.598" data-line="11" id="l18b.598.11"></span>καθάπερ ἐστὶ τό τε πάρυγρον ὀνομαζόμενα ἥ τε τετραφάρμακος
<span class="lb" data-page="18b.598" data-line="12" id="l18b.598.12"></span>δύναμις, ἀφλέγμαντον μὲν φυλάττει τὸ πεπονθὸς μέρος,
<span class="lb" data-page="18b.598" data-line="13" id="l18b.598.13"></span>ῥυπαρὸν δὲ ἐργάζεται τὸ ἕλκος. τὰ δ’ αὖ καθαίροντα
<span class="lb" data-page="18b.598" data-line="14" id="l18b.598.14"></span>τὸ ἕλκος, ἅτε ῥυπτικὴν ἔχοντα δύναμιν, αἴσθησιν αὐτοῦ
<span class="lb" data-page="18b.598" data-line="15" id="l18b.598.15"></span>φέρει δακνώδη. τό γε μὴν ὑπὸ τοῦ δέρματος ἐσκεπάσθαι
<span class="lb" data-page="18b.598" data-line="16" id="l18b.598.16"></span>τὸ ἀπόσυρμα τούτων οὐδὲν πάσχει. τούτῳ δ’ ὅμοιόν ἐστι
<span class="lb" data-page="18b.598" data-line="17" id="l18b.598.17"></span>καὶ τὸ κατὰ τὰς φλυκταίνας γιγνομένας ὑπὸ πολλῶν προφάσεων,
<span class="lb" data-page="18b.598" data-line="18" id="l18b.598.18"></span>εἰς ὄγκον δὲ αἰρομένας, ἐνίοτε δὲ μεγάλην ὀδύνην
<span class="lb" data-page="18b.598" data-line="19" id="l18b.598.19"></span>ἐπιφέρειν, ἴστε δή μοι κἀκείνας ὡσαύτως. θεραπεύοντι
<span class="pb" data-page="18b.599" id="p18b.599"></span>
<span class="lb" data-page="18b.599" data-line="1" id="l18b.599.1"></span>γὰρ αὐτῷ ὀξείᾳ βελόνῃ τὴν φλύκταιναν εἰς ἀπόῤῥυσιν, εἴ γε
<span class="lb" data-page="18b.599" data-line="2" id="l18b.599.2"></span>ἐκθλίψας ἀτρέμα τὸ ὑγρὸν, ἀπολείπω προσκείμενον τὸ δέρμα
<span class="lb" data-page="18b.599" data-line="3" id="l18b.599.3"></span>καὶ συμβαίνει πάλιν αὐτὸ πληροῦσθαι μύσαντος τοῦ τρήματος
<span class="lb" data-page="18b.599" data-line="4" id="l18b.599.4"></span>ἐκ δευτέρου καὶ φλύκταινα πληρωθεῖσα τίτλα τὰς κατὰ
<span class="lb" data-page="18b.599" data-line="5" id="l18b.599.5"></span>τὸν αὐτὸν τρόπον, εἶτ’ ἐκθλιβέντος τοῦ ὑγροῦ προστέλλεται
<span class="lb" data-page="18b.599" data-line="6" id="l18b.599.6"></span>τῷ χρωτὶ τὸ δέρμα καὶ φυλάττεται μέχρι ἂν ἀπουλωθῆναι
<span class="lb" data-page="18b.599" data-line="7" id="l18b.599.7"></span>τὸ ὑπ’ αὐτοῦ τοῦ χρωτὸς <span class="milestone ed2page" data-n="12.255" data-unit="ed2page" id="ed2page.12.255"></span>ἡλκωμένον. ταῦτ’ εἴρηταί
<span class="lb" data-page="18b.599" data-line="8" id="l18b.599.8"></span>μοι σαφῆ γνωρίσματα τοῦ δεῖσθαι πᾶν ἕλκος ἐσκεπάσθαι
<span class="lb" data-page="18b.599" data-line="9" id="l18b.599.9"></span>τῷ συμφύτῳ δέρματι. τὸ δὲ νῦν προκείμενον ἕλκος οὐδὲ
<span class="lb" data-page="18b.599" data-line="10" id="l18b.599.10"></span>τὸ τυχόν ἐστιν, ἀλλὰ διὰ παντὸς τοῦ βάθους διῃρημένης
<span class="lb" data-page="18b.599" data-line="11" id="l18b.599.11"></span>τοῖς ὀστοῖς τῆς σαρκὸς ἁπάσης. οὐ γὰρ ἂν ἐξέσχεν ἐκεῖνα
<span class="lb" data-page="18b.599" data-line="12" id="l18b.599.12"></span>διὰ τοῦ δέματος, εἰ μὴ διέτεμε πρῶτον ὅλην τὴν σάρκα.
<span class="lb" data-page="18b.599" data-line="13" id="l18b.599.13"></span>ταύτην οὖν βέλτιόν ἐστιν ἐσκεπάσθαι τῷ πέριξ δέρματι·
<span class="lb" data-page="18b.599" data-line="14" id="l18b.599.14"></span>γυμνὴ γὰρ οὖσα ταῖς οὐσίαις αὐταῖς τῶν ἐπιτεθειμένων φαρμάκων
<span class="lb" data-page="18b.599" data-line="15" id="l18b.599.15"></span>ὁμιλοῦσα ῥυπαίνεται μὲν ὑπὸ τῶν ἐλαιωδῶν καὶ παρηγορικῶν,
<span class="lb" data-page="18b.599" data-line="16" id="l18b.599.16"></span>δάκνεται δ’ ὑπὸ τῶν καθαιρόντων τὸν ῥύπον
<span class="lb" data-page="18b.599" data-line="17" id="l18b.599.17"></span>ὄντων ῥυπτικῶν, εἰ δὲ διὰ τοῦ δέρματος αἱ τῶν ἐπιτιθεμένων
<span class="lb" data-page="18b.599" data-line="18" id="l18b.599.18"></span>φαρμάκων δυνάμεις εἰς τὴν πεπονθυῖαν σάρκα κατεφύοντο
<span class="lb" data-page="18b.599" data-line="19" id="l18b.599.19"></span>χωρὶς τῶν οὐσιῶν, ὀνήσουσι μὲν αὐτὴν, οὐδὲν δ’
<span class="pb" data-page="18b.600" id="p18b.600"></span>
<span class="lb" data-page="18b.600" data-line="1" id="l18b.600.1"></span>ὧν εἴρηται συμπτωμάτων ἐπάξουσιν. εἰκότως οὖν ὁ Ἱπποκράτης
<span class="lb" data-page="18b.600" data-line="2" id="l18b.600.2"></span>περὶ παντὸς ποιεῖται συνάγεσθαι τὰ χείλη τῶν
<span class="lb" data-page="18b.600" data-line="3" id="l18b.600.3"></span>τοιούτων ἑλκῶν, πραχθείη δ’ ἄν σοι καλῶς τοῦτο τὴν ἰδέαν
<span class="lb" data-page="18b.600" data-line="4" id="l18b.600.4"></span>αὐτῶν ἀκριβῆ κατασκεψαμένῳ· εἰ μὲν γὰρ ἕν τι τῶν χειλῶν
<span class="lb" data-page="18b.600" data-line="5" id="l18b.600.5"></span>ἐκτετραμμένον εἴη πρὸς τὸ πλάγιον, ἐκεῖθεν ἀρξάμενον
<span class="lb" data-page="18b.600" data-line="6" id="l18b.600.6"></span>ἐχρῆν τῆς ἐπιδέσεως τἀναντία περιτρέπειν αὐτό. εἰ δ’ ἀμφότερα
<span class="lb" data-page="18b.600" data-line="7" id="l18b.600.7"></span>πεπόνθασι τοῦτο, τὴν ἀπὸ δυοῖν ἀρχῶν ἐπίδεσιν
<span class="lb" data-page="18b.600" data-line="8" id="l18b.600.8"></span>ποιήσασθαι, προσάγεις ἀλλήλοις τὰ χείλη.
</p>
<span class="lb rule" data-page="18b.600" data-line="9" id="l18b.600.9"></span>
          </article>

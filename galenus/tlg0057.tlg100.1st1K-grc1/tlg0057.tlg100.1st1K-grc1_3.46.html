<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.46">
<span class="pb page1" data-page="18b.602" id="p18b.602"></span>
<span class="milestone ed1page page1" data-n="5.571" data-unit="ed1page" id="ed1page.5.571"></span>
<span class="milestone ed2page page1" data-n="12.256" data-unit="ed2page" id="ed2page.12.256"></span>
<span class="lb head" data-page="18b.602" data-line="14" id="l18b.602.14"></span>
            <blockquote class="quote lemma">
<span class="lb" data-page="18b.602" data-line="15" id="l18b.602.15"></span>Ἀποπρίειν δ’ ὀστέον ἐξέχον ἐπὶ τῶνδε τῶν προφάσιων χρὴ,
<span class="lb" data-page="18b.602" data-line="16" id="l18b.602.16"></span>ἢν δύνηται ἐμβάλλειν, μικροῦ δέ τινος αὐτῷ δοκεῖ δεῖν
<span class="lb" data-page="18b.602" data-line="17" id="l18b.602.17"></span>παρελθεῖν καὶ οἷόν τε ᾖ παραιρεθῆναι, ἤν τε ἀσηρὸν ᾖ
<span class="lb" data-page="18b.602" data-line="18" id="l18b.602.18"></span>καὶ θραῦόν τι τῶν σαρκίων καὶ δυσαισθησίην παρέχει,
<span class="pb" data-page="18b.603" id="p18b.603"></span>
<span class="lb" data-page="18b.603" data-line="1" id="l18b.603.1"></span>ψιλὸν δὲ τυγχάνει ἐὸν καὶ τὸ τοιοῦτον ἀφαιρέειν χρή. τὰ
<span class="lb" data-page="18b.603" data-line="2" id="l18b.603.2"></span>δ’ ἄλλα μέγα οὐδὲν μέγα διαφέρει οὔτε ἀποπρῖσαι οὔτε
<span class="lb" data-page="18b.603" data-line="3" id="l18b.603.3"></span>μὴ ἀποπρῖσαι. σαφέως γὰρ εἰδέναι χρὴ ὅτι ὀστέα ὅσα
<span class="lb" data-page="18b.603" data-line="4" id="l18b.603.4"></span>τελέως στερέεται τῶν σαρκῶν καὶ ἐπιξηραίνεται, ὅτι
<span class="lb" data-page="18b.603" data-line="5" id="l18b.603.5"></span>πάντα τελέως ἀποστήσεται. ὅσα δὲ ἀπολεπιδοῦσθαι μέλλει,
<span class="lb" data-page="18b.603" data-line="6" id="l18b.603.6"></span>ταῦτα οὐ χρὴ ἀποπρίειν. τεκμαίρεσθαι δὲ χρὴ ἀπὸ
<span class="lb" data-page="18b.603" data-line="7" id="l18b.603.7"></span>τῶν τεταγμένων σημείων τὰ τελέως ἀποστησόμενα, ἰητρεύειν
<span class="lb" data-page="18b.603" data-line="8" id="l18b.603.8"></span>δὲ τοὺς τοιούτους σπλήνεσι καὶ τῇ οἰνηρῇ ἰητρείῃ,
<span class="lb" data-page="18b.603" data-line="9" id="l18b.603.9"></span>ὥσπερ καὶ πρόσθεν γέγραπται τῶν ἀποστησομένων ὀστέων.
<span class="lb" data-page="18b.603" data-line="10" id="l18b.603.10"></span>φυλάσσεσθαι δὲ χρὴ μὴ καταψυχροῖσι τέγγειν τὸν πρῶτον
<span class="lb" data-page="18b.603" data-line="11" id="l18b.603.11"></span>χρόνον· ῥιγέων γὰρ πυρετωδέων, κίνδυνος δὲ καὶ
<span class="lb" data-page="18b.603" data-line="12" id="l18b.603.12"></span>σπασμῶν, προκαλέεται γὰρ ἀεὶ σπασμὸν τὰ ψυχρὰ, ποτὲ
<span class="lb" data-page="18b.603" data-line="13" id="l18b.603.13"></span>δὲ καὶ ἕλκει. εἰδέναι δὲ χρὴ ὅτι περ ἀνάγκη βραχύτερα
<span class="lb" data-page="18b.603" data-line="14" id="l18b.603.14"></span>τὰ σώματα ταύτῃ γενέσθαι, ὧν ἀμφότερα τὰ ὀστέα κατεηγότα
<span class="lb" data-page="18b.603" data-line="15" id="l18b.603.15"></span>καὶ παρηλλαγμένα ἰητρεύηται καὶ οἷς ὅλως καὶ ὁ
<span class="lb" data-page="18b.603" data-line="16" id="l18b.603.16"></span>κύκλος τοῦ ὀστέου ἀπέστη.
</blockquote>
<span class="lb rule" data-page="18b.603" data-line="17" id="l18b.603.17"></span>
            <p>
<span class="lb" data-page="18b.603" data-line="18" id="l18b.603.18"></span>Ὅτι καὶ νῦν εἴρηκε προφάσεις οὐ τὰς ψευδεῖς αἰτίας,
<span class="lb" data-page="18b.603" data-line="19" id="l18b.603.19"></span>ἀλλὰ τὰς ἀληθεῖς, εὔδηλον. αὐτὸς δὲ ὁ περὶ τῶν σεσαπρισμένων
<span class="pb" data-page="18b.604" id="p18b.604"></span>
<span class="lb" data-page="18b.604" data-line="1" id="l18b.604.1"></span>ὀστῶν λόγος ἅπας ἐστὶ σαφὴς κελεύοντος ἀποπρίειν
<span class="lb" data-page="18b.604" data-line="2" id="l18b.604.2"></span>αὐτῶν τά γε κατὰ τὰς ἐμβολὰς ἐμποδίζοντα καὶ ὡς νύττοντα
<span class="lb" data-page="18b.604" data-line="3" id="l18b.604.3"></span>τὰς ψεούσας σάρκας καὶ, ὡς αὐτὸς εἶπε, δυσαισθησίην
<span class="lb" data-page="18b.604" data-line="4" id="l18b.604.4"></span>παρέχει, τουτέστι δυσχερῆ καὶ ἀγρίαν τὴν αὐτῶν θέσιν.
<span class="lb" data-page="18b.604" data-line="5" id="l18b.604.5"></span>ἐδείξατο δὲ τῷ λόγῳ καὶ τὰ ὑπογυμνωθέντα τῶν σαρκῶν
<span class="lb" data-page="18b.604" data-line="6" id="l18b.604.6"></span>ὀστᾶ καὶ μὴ παραχρῆμα κατατεθέντα πάντως ἀποπεσεῖσθαι
<span class="lb" data-page="18b.604" data-line="7" id="l18b.604.7"></span>καὶ τὰ ξηρανθέντα.
</p>
<span class="lb rule" data-page="18b.604" data-line="8" id="l18b.604.8"></span>
          </article>

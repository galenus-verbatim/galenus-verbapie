<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.48">
<span class="pb page1" data-page="18b.606" id="p18b.606"></span>
<span class="milestone ed1page page1" data-n="5.571" data-unit="ed1page" id="ed1page.5.571"></span>
<span class="milestone ed2page page1" data-n="12.257" data-unit="ed2page" id="ed2page.12.257"></span>
<span class="lb head" data-page="18b.606" data-line="7" id="l18b.606.7"></span>
            <blockquote class="quote lemma">
<span class="lb" data-page="18b.606" data-line="8" id="l18b.606.8"></span><span class="milestone ed1page" data-n="5.572" data-unit="ed1page" id="ed1page.5.572"></span>Ἐμβάλλοντα δὲ ἐλλέβορον μαλθακὸν πιπίσαι χρὴ αὐθημερὸν,
<span class="lb" data-page="18b.606" data-line="9" id="l18b.606.9"></span>ἢν αὐθημερὸν ἐμβληθῇ, εἰ δὲ μὴ, οὐδ’ ἐγχειρέειν
<span class="lb" data-page="18b.606" data-line="10" id="l18b.606.10"></span>χρή. τὸ δὲ ἕλκος ἰητρεύειν χρὴ, οἵηπερ κεφαλῆς
<span class="lb" data-page="18b.606" data-line="11" id="l18b.606.11"></span>ὀστέα κατεηγυίης καὶ ψυχρὸν μηδὲν προσφέρειν, σιτίων
<span class="lb" data-page="18b.606" data-line="12" id="l18b.606.12"></span>δὲ στερῆσαι τελέως.
</blockquote>
<span class="lb rule" data-page="18b.606" data-line="13" id="l18b.606.13"></span>
            <p>
<span class="lb" data-page="18b.606" data-line="14" id="l18b.606.14"></span>Ἄπορον εἰπεῖν ὅ τι ποτὲ αὐτῶν σημαίνει τὸ μαλθακόν.
<span class="lb" data-page="18b.606" data-line="15" id="l18b.606.15"></span>ὅτι μὲν γὰρ ἢ τὸ ποιὸν ἢ τὸ ποσὸν ἐνδείκνυται τῆς πόσεως
<span class="lb" data-page="18b.606" data-line="16" id="l18b.606.16"></span>αὐτοῦ δῆλον, οὔτε δεῖται τοῦ κατὰ πλῆθος ὀλίγου τὸ μαλθακὸν
<span class="lb" data-page="18b.606" data-line="17" id="l18b.606.17"></span>οἰκείως ἄν τις εἰρῆσθαι νομίσειεν, οὔτε τίνα τρόπον
<span class="lb" data-page="18b.606" data-line="18" id="l18b.606.18"></span>ἐνδείκνυται σκευάσας αὐτοῦ, ποιῆσαι ῥᾴδιον, ἔπειτα καὶ
<span class="pb" data-page="18b.607" id="p18b.607"></span>
<span class="lb" data-page="18b.607" data-line="1" id="l18b.607.1"></span>ῥαφανίδας ἐνίοτε δι’ ὀξυμέλιτος ἐδώκαμεν, ἐμπήξαντες αὐταῖς
<span class="lb" data-page="18b.607" data-line="2" id="l18b.607.2"></span>δι’ ὅλης ἡμέρας καὶ νυκτὸς ἐλλεβόρου μόνου κλωνία,
<span class="lb" data-page="18b.607" data-line="3" id="l18b.607.3"></span>καὶ εἴη ἂν <span class="milestone ed2page" data-n="12.258" data-unit="ed2page" id="ed2page.12.258"></span>ἀσθενὴς ἀπ’ ἐλλεβόρου κάθαρσις ἡ τοιαύτη.
<span class="lb" data-page="18b.607" data-line="4" id="l18b.607.4"></span>τὸ δ’ ἀληθὲς εὑρεῖν οὐχ οἷόν τε διὰ τὸ μὴ γεγράφθαι
<span class="lb" data-page="18b.607" data-line="5" id="l18b.607.5"></span>πρὸς αὐτοῦ πῶς δίδωσι τὸν ἐλλέβορον. ἴσμεν γὰρ
<span class="lb" data-page="18b.607" data-line="6" id="l18b.607.6"></span>ὅτι πλείους οἱ τρόποι τῆς δόσεως αὐτοῦ εἰσι γεγραμμένοι
<span class="lb" data-page="18b.607" data-line="7" id="l18b.607.7"></span>πολλοῖς τῶν ἰατρῶν παλαιῶν τε καὶ νέων καὶ μέσων κατὰ
<span class="lb" data-page="18b.607" data-line="8" id="l18b.607.8"></span>ἡλικίαν.
</p>
<span class="lb rule" data-page="18b.607" data-line="9" id="l18b.607.9"></span>
          </article>

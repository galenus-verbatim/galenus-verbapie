<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.49">
<span class="pb page1" data-page="18b.607" id="p18b.607"></span>
<span class="milestone ed1page page1" data-n="5.572" data-unit="ed1page" id="ed1page.5.572"></span>
<span class="milestone ed2page page1" data-n="12.258" data-unit="ed2page" id="ed2page.12.258"></span>
<span class="lb head" data-page="18b.607" data-line="10" id="l18b.607.10"></span>
            <blockquote class="quote lemma">
<span class="lb" data-page="18b.607" data-line="11" id="l18b.607.11"></span>Καὶ ἢν μὲν πικρόχολος φύσει ᾖ, ὀξύγλυκυ εὐῶδες ὀλίγον ἐπὶ
<span class="lb" data-page="18b.607" data-line="12" id="l18b.607.12"></span>ὕδωρ ἐπιστάζοντα, τουτέῳ διαιτᾷν, ἢν δὲ μὴ πικρόχολος
<span class="lb" data-page="18b.607" data-line="13" id="l18b.607.13"></span>ᾗ, ὕδατος πόματι χρῆσθαι. καὶ ἢν μὲν πυρεταίνῃ
<span class="lb" data-page="18b.607" data-line="14" id="l18b.607.14"></span>ξυνεχῶς, τεσσαρεσκαίδεκα ἡμέρας τὸ ἐλάχιστον οὕτω διαιτᾷν,
<span class="lb" data-page="18b.607" data-line="15" id="l18b.607.15"></span>ἢν δὲ ἀπύρετος ᾖ, ἑπτὰ ἡμέρῃσιν.
</blockquote>
<span class="lb rule" data-page="18b.607" data-line="16" id="l18b.607.16"></span>
            <p>
<span class="lb" data-page="18b.607" data-line="17" id="l18b.607.17"></span>Ταύτην τὴν λέξιν ἐναντίως Ἀρτεμίδωρος ὁ ἐπικληθεὶς
<span class="lb" data-page="18b.607" data-line="18" id="l18b.607.18"></span>Καπίτων ἔγραψε, μὴ βουλόμενος ἐπὶ μὲν τῶν πικροχόλων
<span class="pb" data-page="18b.608" id="p18b.608"></span>
<span class="lb" data-page="18b.608" data-line="1" id="l18b.608.1"></span>ὀξύγλυκυ δίδοσθαί ποτε ποτὸν, ἐπὶ δὲ τῶν μὴ πικροχόλων
<span class="lb" data-page="18b.608" data-line="2" id="l18b.608.2"></span>ὕδωρ. ἐποίησεν οὖν τὴν λέξιν τοιαύτην καὶ ἢν μὴ πικρόχολος
<span class="lb" data-page="18b.608" data-line="3" id="l18b.608.3"></span>φύσει ἢ ὀξύγλυκυ εὐῶδες ὀλίγον ἐπὶ ὕδωρ ἐπιστάζοντα,
<span class="lb" data-page="18b.608" data-line="4" id="l18b.608.4"></span>τουτέῳ διαιτᾷν, ἢν δὲ πικρόχολος ᾖ, ὕδατος πόματι χρῆσθαι.
<span class="lb" data-page="18b.608" data-line="5" id="l18b.608.5"></span>καὶ ἄλλοι τινὲς ἅμα τῷ Ἀρτεμιδώρῳ τὴν γραφὴν
<span class="lb" data-page="18b.608" data-line="6" id="l18b.608.6"></span>ταύτην ἀντὶ τῆς προτέρας εἵλοντο, καίτοι κατὰ τὸ περὶ διαίτης
<span class="lb" data-page="18b.608" data-line="7" id="l18b.608.7"></span>ὀξέων αὐτὸς ὁ Ἀρτεμίδωρος οὕτως γράφει ἐκεῖνον τὸν
<span class="lb" data-page="18b.608" data-line="8" id="l18b.608.8"></span>λόγον, ἐν ᾧ περὶ ὕδατος πόσεως ὁ Ἱπποκράτης διηγεῖται,
<span class="lb" data-page="18b.608" data-line="9" id="l18b.608.9"></span>ἄλλως τε οὐδὲ δίψαν παύει, ἀλλ’ ἐπιπικραίνει. χολῶδες
<span class="lb" data-page="18b.608" data-line="10" id="l18b.608.10"></span>γὰρ φύσει χολώδει καὶ ὑποχονδρίῳ κακόν. κάκιστον δ’
<span class="lb" data-page="18b.608" data-line="11" id="l18b.608.11"></span>ἑωυτοῦ καὶ χολωδέστατον καὶ φιλαδυναμιώτατον, ὅταν εἰς
<span class="lb" data-page="18b.608" data-line="12" id="l18b.608.12"></span>κενεότητα εἰσέλθῃ. ταύτην τὴν ῥῆσιν ἐνίων γραψάντων
<span class="lb" data-page="18b.608" data-line="13" id="l18b.608.13"></span>ὡδί· χολῶδες γὰρ φύσει καὶ ὑποχονδρίῳ κακὸν, αὐτὸς ὁ
<span class="lb" data-page="18b.608" data-line="14" id="l18b.608.14"></span>Ἀρτεμίδωρος εἵλετο τὴν προτέραν γραφὴν ἐν ᾗ πρόσκειται
<span class="lb" data-page="18b.608" data-line="15" id="l18b.608.15"></span>τὸ χολώδει γράψας οὕτως· χολῶδες γὰρ φύσει χολώδει οὐχ
<span class="lb" data-page="18b.608" data-line="16" id="l18b.608.16"></span>ἁπλῶς τῇ τυχούσῃ, καὶ πᾶσι βουλόμενος αὐτὸ τὸ ὕδωρ χολῶδες
<span class="lb" data-page="18b.608" data-line="17" id="l18b.608.17"></span>εἶναι, ἀλλὰ μόνῃ τῇ χολώδει φύσει. ὅπως οὖν νῦν
<span class="lb" data-page="18b.608" data-line="18" id="l18b.608.18"></span>αὐτὸς τοῖς πικροχόλοις δίδωσιν, εἰ μὴ ἄρα τοὺς πικροχόλους
<span class="pb" data-page="18b.609" id="p18b.609"></span>
<span class="lb" data-page="18b.609" data-line="1" id="l18b.609.1"></span>ἄλλους τινὰς οἴεται εἶναι παρὰ τοὺς χολώδεις· ἀλλ’ ὅτι
<span class="lb" data-page="18b.609" data-line="2" id="l18b.609.2"></span>τοὺς τὴν πικρὰν χολὴν πλέονα γεννῶντας οὕτως ὀνομάζει
<span class="lb" data-page="18b.609" data-line="3" id="l18b.609.3"></span>πικροχόλους οὐδεὶς ἀγνοεῖ, τὴν μὲν ἑτέραν χολὴν τὴν μέλαιναν
<span class="lb" data-page="18b.609" data-line="4" id="l18b.609.4"></span>ὀξεῖαν μὲν ἰδεῖν, πικρὰν δὲ, τὴν ὑγρὰν δὲ καὶ ξανθὴν
<span class="lb" data-page="18b.609" data-line="5" id="l18b.609.5"></span>φαινομένην. εὔδηλον οὖν ἐν τῇ προκειμένῃ ῥήσει διὰ
<span class="lb" data-page="18b.609" data-line="6" id="l18b.609.6"></span>μὲν αὐτὰ τὰ κατέχοντα παθήματα τὸν κάμνοντα φυλάττεσθαι
<span class="lb" data-page="18b.609" data-line="7" id="l18b.609.7"></span>τὴν τοῦ οἴνου πόσιν· εἰ δέ τις εἴη φύσει πικρόχολος,
<span class="lb" data-page="18b.609" data-line="8" id="l18b.609.8"></span>ἐπειδὴ μεγάλως οὗτος ὑπὸ τῆς ὑδατοποσίας βλάπτεται, καθὸ
<span class="lb" data-page="18b.609" data-line="9" id="l18b.609.9"></span>λέλεκται καὶ διὰ τοῦ περὶ διαίτης ὀξέων ἐκείνῳ μόνῳ συγχωρεῖ,
<span class="lb" data-page="18b.609" data-line="10" id="l18b.609.10"></span>ὀλίγον παντελῶς ὀξύγλυκυ διδόναι. τοῦτο δὲ σκευαζόμενον,
<span class="lb" data-page="18b.609" data-line="11" id="l18b.609.11"></span>ὃ δὴ καὶ ἀπόμελι καλοῦσιν. ὅπως δὲ μὴ ἅψηται
<span class="lb" data-page="18b.609" data-line="12" id="l18b.609.12"></span>τῶν νευρωδῶν μερῶν, αἱρεῖται τὸ γλυκὺ, ὄντος δηλονότι βλαβερωτέρου
<span class="lb" data-page="18b.609" data-line="13" id="l18b.609.13"></span>τοῦ ὀξυτέρου καὶ μάλιστα ὅταν ἐκ μέλιτος καὶ
<span class="lb" data-page="18b.609" data-line="14" id="l18b.609.14"></span>ὄξους κατασκευασθῇ· καὶ μὴ καθάπερ εἶπον ἐπὶ τῶν κηρίων.
<span class="lb" data-page="18b.609" data-line="15" id="l18b.609.15"></span>ἐν Ἑλλάδι μὲν γὰρ οὕτως καὶ μάλιστα περὶ τὴν Ἦλιν,
<span class="lb" data-page="18b.609" data-line="16" id="l18b.609.16"></span>ἐν δὲ τοῖς ἄλλοις ἔθνεσιν ἐπὶ κηρίων σκευάζομεν ἡμεῖς αὐτὸ
<span class="lb" data-page="18b.609" data-line="17" id="l18b.609.17"></span>μιγνύντες ὄξος μέλιτι καὶ συνεψῶντες, ὡς ἑνωθῆναί τε τὰς
<span class="lb" data-page="18b.609" data-line="18" id="l18b.609.18"></span>ποιότητας αὐτῶν, τραυσθῆναι δὲ τὴν ὄξους δύναμιν.
</p>
<span class="lb rule" data-page="18b.609" data-line="19" id="l18b.609.19"></span>
          </article>

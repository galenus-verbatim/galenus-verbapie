<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.54">
<span class="pb page1" data-page="18b.618" id="p18b.618"></span>
<span class="milestone ed1page page1" data-n="5.573" data-unit="ed1page" id="ed1page.5.573"></span>
<span class="milestone ed2page page1" data-n="12.261" data-unit="ed2page" id="ed2page.12.261"></span>
<span class="lb head" data-page="18b.618" data-line="9" id="l18b.618.9"></span>
            <blockquote class="quote lemma">
<span class="lb" data-page="18b.618" data-line="10" id="l18b.618.10"></span><span class="milestone ed2page" data-n="12.262" data-unit="ed2page" id="ed2page.12.262"></span>Πρὸς δὲ τούτοις τὰ μὲν τῆς κνήμης ὀστέα παραπλήσια
<span class="lb" data-page="18b.618" data-line="11" id="l18b.618.11"></span>μῆκός ἐστι καὶ σμικρόν τι οὐκ ἄξιον λόγου τὸ ἔξω
<span class="lb" data-page="18b.618" data-line="12" id="l18b.618.12"></span>ὀστέον ὑπερέχει, οὐδενὸς μεγάλου κώλυμα ἐὸν, ἀφ’ οὗ
<span class="lb" data-page="18b.618" data-line="13" id="l18b.618.13"></span>πέφυκεν ὁ ἔξω τένων, ὁ παρὰ τὴν ἰγνύην.
</blockquote>
<span class="lb rule" data-page="18b.618" data-line="14" id="l18b.618.14"></span>
            <p>
<span class="lb" data-page="18b.618" data-line="15" id="l18b.618.15"></span>Μικρῷ τινι μεῖζον εἶναί φησι τὸ ἔξωθεν ὀστοῦν ὃ καλοῦσι
<span class="lb" data-page="18b.618" data-line="16" id="l18b.618.16"></span>περόνην, ὅπερ ἤδη καὶ πρόσθεν εἶπεν, ἡνίκα τῶν
<span class="lb" data-page="18b.618" data-line="17" id="l18b.618.17"></span>ἁπλῶν <span class="milestone ed1page" data-n="5.574" data-unit="ed1page" id="ed1page.5.574"></span>τῆς κνήμης καταγμάτων ἔγραψε θεραπείαν.
<span class="lb" data-page="18b.618" data-line="18" id="l18b.618.18"></span>ἡμεῖς δὲ καὶ τότε καὶ νῦν λέγομεν ὡς μὲν πρὸς τὸ κάτω
<span class="pb" data-page="18b.619" id="p18b.619"></span>
<span class="lb" data-page="18b.619" data-line="1" id="l18b.619.1"></span>μέρος ἡ περόνη τῆς κνήμης ὑπερέχει, κατὰ δὲ τὸ πρὸς τῷ
<span class="lb" data-page="18b.619" data-line="2" id="l18b.619.2"></span>γόνατι φαίης ἂν μᾶλλον ὑπερέχειν τὴν κνήμην· οὐδὲ γὰρ
<span class="lb" data-page="18b.619" data-line="3" id="l18b.619.3"></span>διαρθροῦται πρὸς τὴν περόνην ὁ μηρὸς, ἀλλ’ ὡς εἴπομεν
<span class="lb" data-page="18b.619" data-line="4" id="l18b.619.4"></span>ἀρτίως, ἡ ἔξωθεν αὐτοῦ κεφαλὴ τῇ κατὰ τοῦτο κοιλότητι τῆς
<span class="lb" data-page="18b.619" data-line="5" id="l18b.619.5"></span>κνήμης ἐπιβαίνει. διὰ τί δέ φησιν, οὐδενὸς μεγάλου κωλύματος
<span class="lb" data-page="18b.619" data-line="6" id="l18b.619.6"></span>τῇ περόνῃ συνεῖναι, τοῖς ἀνεγνωκόσι περὶ χρείας μορίων
<span class="lb" data-page="18b.619" data-line="7" id="l18b.619.7"></span>ἐστὶ δῆλον, ἐν οἷς ἐδείχθησαν αἱ διαρθρώσεις ἅπασαι
<span class="lb" data-page="18b.619" data-line="8" id="l18b.619.8"></span>δύο σκοποὺς ἔχουσαι τῆς κατασκευῆς, τῶν μὲν ἐνεργειῶν
<span class="lb" data-page="18b.619" data-line="9" id="l18b.619.9"></span>τὸ ἀκώλυτον, τῶν δὲ ἐκπτώσεων, ὡς Ἱπποκράτης ὠνόμασεν,
<span class="lb" data-page="18b.619" data-line="10" id="l18b.619.10"></span>ἄρτι κώλυμα. τὸ μὲν οὖν ἀκώλυτον εἰς τὴν ἐνέργειαν αἵ τε
<span class="lb" data-page="18b.619" data-line="11" id="l18b.619.11"></span>κοιλότητες ἐπιπολῆς οὖσαι καὶ οἱ σύνδεσμοι χαλαροὶ γιγνόμενοι
<span class="lb" data-page="18b.619" data-line="12" id="l18b.619.12"></span>παρέχουσι, τὴν δὲ εἰς τὰς ἐξαρθρώσεις ἀσφάλειαν
<span class="lb" data-page="18b.619" data-line="13" id="l18b.619.13"></span>αἵ τε κοιλότητες βαθεῖαι καὶ μεγάλας ἔχουσαι τὰς ὀφρῦς,
<span class="lb" data-page="18b.619" data-line="14" id="l18b.619.14"></span>οἵ τε σύνδεσμοι σύντονοι μὲν τὴν οὐσίαν, τὸ δὲ μῆκος βραχεῖς,
<span class="lb" data-page="18b.619" data-line="15" id="l18b.619.15"></span>οἵ τε ἔξωθεν περικείμενοι τῇ διαρθρώσει τένοντες ἰσχυροί
<span class="lb" data-page="18b.619" data-line="16" id="l18b.619.16"></span>τε καὶ σύντονοι. εἰ τοίνυν τῇ περόνῃ τῇ κατὰ γόνυ
<span class="lb" data-page="18b.619" data-line="17" id="l18b.619.17"></span>διαρθρώσει πρὸς ἀσφάλειαν οὐδὲν συντελεῖ, πλὴν σμικροῦ
<span class="pb" data-page="18b.620" id="p18b.620"></span>
<span class="lb" data-page="18b.620" data-line="1" id="l18b.620.1"></span>τινος, ὅπερ δι’ αὐτῆς ἧς ἔγραψε λέξεως ἐνεδείξατο λέγων· ἀφ’
<span class="lb" data-page="18b.620" data-line="2" id="l18b.620.2"></span>οὗ πέφυκεν ὁ ἔξω τένων ὁ παρὰ τὴν ἰγνύην. οὐ τῆς ἀκριβοῦς
<span class="lb" data-page="18b.620" data-line="3" id="l18b.620.3"></span>γνώσεως ἕνεκεν χρή σε περιμένειν τὴν ἀνατομὴν ἐπὶ
<span class="lb" data-page="18b.620" data-line="4" id="l18b.620.4"></span>πάντων τῶν ἰσχνῶν ἐναργῶς φαινομένων καὶ πρὸ τῆς ἀνατομῆς,
<span class="lb" data-page="18b.620" data-line="5" id="l18b.620.5"></span>τένοντας δὲ διὰ τί καλεῖ τὰς ἀπονευρώσεις τῶν μυῶν
<span class="lb" data-page="18b.620" data-line="6" id="l18b.620.6"></span>εἴρηταί μοι πολλάκις. οὗτος ὁ τένων ὁ κατὰ τὰ ἔξω τοῦ
<span class="lb" data-page="18b.620" data-line="7" id="l18b.620.7"></span>γόνατος ἔξωθεν σφίγγων τὴν διάρθρωσιν βοηθεῖ τι τῆς
<span class="lb" data-page="18b.620" data-line="8" id="l18b.620.8"></span>κατὰ τὸ μέρος ἀσφαλείας κώλυμα γιγνόμενον ἐνταῦθα ὀλισθαίνειν
<span class="lb" data-page="18b.620" data-line="9" id="l18b.620.9"></span>τὸν μηρόν.
</p>
<span class="lb rule" data-page="18b.620" data-line="10" id="l18b.620.10"></span>
          </article>

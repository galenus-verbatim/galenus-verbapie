<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.56">
<span class="pb page1" data-page="18b.621" id="p18b.621"></span>
<span class="milestone ed1page page1" data-n="5.574" data-unit="ed1page" id="ed1page.5.574"></span>
<span class="milestone ed2page page1" data-n="12.263" data-unit="ed2page" id="ed2page.12.263"></span>
<span class="lb head" data-page="18b.621" data-line="11" id="l18b.621.11"></span>
            <blockquote class="quote lemma">
<span class="lb" data-page="18b.621" data-line="12" id="l18b.621.12"></span>Ἐξήρτηται μέντοι καὶ τούτων τῶν νεύρων κατὰ τὴν κοινὴν
<span class="lb" data-page="18b.621" data-line="13" id="l18b.621.13"></span>ξύμφυσιν τῶν ὀστέων, πλεῖον δὲ μέρος ἔχει τὸ ἄρθρον.
</blockquote>
<span class="lb rule" data-page="18b.621" data-line="14" id="l18b.621.14"></span>
            <p>
<span class="lb" data-page="18b.621" data-line="15" id="l18b.621.15"></span>Τοὺς συνδέσμους νῦν ὠνόμασε νεῦρα καὶ ἐπὶ παντὶ
<span class="lb" data-page="18b.621" data-line="16" id="l18b.621.16"></span>καλῶν οὕτως αὐτούς. ὅτι δὲ τῇ περιδιαρθρώσει συνδέσμους
<span class="lb" data-page="18b.621" data-line="17" id="l18b.621.17"></span>τοὺς πλατεῖς καὶ ὑμενώδεις οὕτως ὠνόμασε νῦν, ἔσται μὲν
<span class="lb" data-page="18b.621" data-line="18" id="l18b.621.18"></span>δῆλον κἀξ ὧν ἐπιφέρων εἴρηκε τὴν ἑξῆς φησίν· ἀλλὰ καὶ
<span class="pb" data-page="18b.622" id="p18b.622"></span>
<span class="lb" data-page="18b.622" data-line="1" id="l18b.622.1"></span>χωρὶς ἐκείνων πρόδηλον οὐδὲν τῶν κυρίως ὀνομαζομένων
<span class="lb" data-page="18b.622" data-line="2" id="l18b.622.2"></span>νεύρων εἰς ὀστοῦν ἀναφέρεσθαι. τῶν γὰρ συνδέσμων ἴδιον
<span class="lb" data-page="18b.622" data-line="3" id="l18b.622.3"></span>τοῦτο καὶ δι’ αὐτοὺς καὶ τῶν τενόντων, ὅτι κεκρασμένην
<span class="lb" data-page="18b.622" data-line="4" id="l18b.622.4"></span>ἔχουσι τὴν οὐσίαν ἐκ συνδέσμων καὶ νεύρων. εἴρηται δὲ
<span class="lb" data-page="18b.622" data-line="5" id="l18b.622.5"></span>τελέως περὶ τῶν τοιούτων ἁπάντων ἐν τοῖς περὶ μυῶν κινήσεως,
<span class="lb" data-page="18b.622" data-line="6" id="l18b.622.6"></span>ἀλλὰ νῦν τὸ προκείμενον ἐν τῇ δηλουμένῃ ῥήσει
<span class="lb" data-page="18b.622" data-line="7" id="l18b.622.7"></span>λεκτέον. ἐξηρτῆσθαί φησι τὸ ὑπερέχον τοῦ πήχεως, τουτέστι
<span class="lb" data-page="18b.622" data-line="8" id="l18b.622.8"></span>τὸν ἀγκῶνα τῶν περιλαμβανομένων τὴν διάρθρωσιν συνδέσμων
<span class="lb" data-page="18b.622" data-line="9" id="l18b.622.9"></span>κατ’ ἐκεῖνα τὰ μέρη τῶν ὀστῶν, ἔνθα τὴν κοινὴν ἔχει
<span class="lb" data-page="18b.622" data-line="10" id="l18b.622.10"></span>σύμφυσιν ὁ πῆχυς καὶ ἡ κερκὶς δηλονότι. εἶπε δὲ τοῦτο
<span class="lb" data-page="18b.622" data-line="11" id="l18b.622.11"></span>διότι τὸ ἀπὸ τοῦδε πᾶν ὅσον ὀπίσω προχωρεῖ, τὸ γυμνὸν
<span class="lb" data-page="18b.622" data-line="12" id="l18b.622.12"></span>τῆς σαρκώδους οὐσίας οὐκέτ’ οὐδεμίαν ἔχει σύμφυσιν πρὸς
<span class="lb" data-page="18b.622" data-line="13" id="l18b.622.13"></span>τοὺς τῆς διαρθρώσεως συνδέσμους. ἐμφύεται γὰρ αὐτῷ
<span class="lb" data-page="18b.622" data-line="14" id="l18b.622.14"></span>κατ’ αὐτοὺς πλατυνόμενος ὁ τένων τοῦ τὴν κατὰ τὸν ἀγκῶνα
<span class="lb" data-page="18b.622" data-line="15" id="l18b.622.15"></span>διάρθρωσιν ἐκτείνοντος μυός.
</p>
<span class="lb rule" data-page="18b.622" data-line="16" id="l18b.622.16"></span>
          </article>

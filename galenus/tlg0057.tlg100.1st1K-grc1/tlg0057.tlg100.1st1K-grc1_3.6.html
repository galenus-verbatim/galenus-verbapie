<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.6">
<span class="pb page1" data-page="18b.542" id="p18b.542"></span>
<span class="milestone ed1page page1" data-n="5.561" data-unit="ed1page" id="ed1page.5.561"></span>
<span class="milestone ed2page page1" data-n="12.234" data-unit="ed2page" id="ed2page.12.234"></span>
<span class="lb head" data-page="18b.542" data-line="17" id="l18b.542.17"></span>
            <blockquote class="quote lemma">
<span class="lb" data-page="18b.542" data-line="18" id="l18b.542.18"></span>Καὶ γὰρ εἰ ὑγιὴς χρὼς ἔνθεν καὶ ἔνθεν ἐπιδεθείη, ἐν
<span class="lb" data-page="18b.542" data-line="19" id="l18b.542.19"></span>μέσῳ δὲ διαλειφθῇ, μάλιστα κατὰ τὴν διάληψιν οἰδήσειεν
<span class="pb" data-page="18b.543" id="p18b.543"></span>
<span class="lb" data-page="18b.543" data-line="1" id="l18b.543.1"></span>ἂν καὶ ἀχοιήσειεν. πῶς οὖν οὐχὶ ἕλκος γε ταῦτα
<span class="lb" data-page="18b.543" data-line="2" id="l18b.543.2"></span>ἂν πάθοι;
</blockquote>
<span class="lb rule" data-page="18b.543" data-line="3" id="l18b.543.3"></span>
            <p>
<span class="lb" data-page="18b.543" data-line="4" id="l18b.543.4"></span>Ὅτι τὸ σαρκῶδες ὀνομάζει χρῶτα λέλεκταί μοι καὶ
<span class="lb" data-page="18b.543" data-line="5" id="l18b.543.5"></span>πρόσθεν· ἀλλὰ νῦν γε πρόσεχέ μοι τὸν νοῦν, ὅπως ἂν ἢν
<span class="lb" data-page="18b.543" data-line="6" id="l18b.543.6"></span>ὁ λογικὸς εὑρίσκῃ τὸ προσῆκον, οὐ περιμένει μακρὰν πεῖραν.
<span class="lb" data-page="18b.543" data-line="7" id="l18b.543.7"></span>οἴονται μὲν ἕλκος ἀνεπίδετον ἐῶντες, ἑκατέρωθεν δ’
<span class="lb" data-page="18b.543" data-line="8" id="l18b.543.8"></span>αὐτοῦ περιβάλλοντες ἐπιδέσμους, οὐκ ἐξ ὦν αὐτοὶ πράττουσιν,
<span class="lb" data-page="18b.543" data-line="9" id="l18b.543.9"></span>ἀλλὰ διὰ τὴν κακοήθειαν τοῦ παθήματος ἐπιμίγνυσθαι
<span class="lb" data-page="18b.543" data-line="10" id="l18b.543.10"></span>φλεγμονὰς καὶ μοχθηρῶς διατίθεσθαι τὸ ἕλκος, τοῦ
<span class="lb" data-page="18b.543" data-line="11" id="l18b.543.11"></span>μὲν πρώτου τὴν τοιαύτην θεραπείαν ἐπινοήσαντος, ἑαυτὸν
<span class="lb" data-page="18b.543" data-line="12" id="l18b.543.12"></span>παρακρουσαμένου λόγῳ μοχθηρῷ, τῶν διαδεξαμένων δ’
<span class="lb" data-page="18b.543" data-line="13" id="l18b.543.13"></span>αὐτὸ τὸ ἔθος φυλαξάντων διὰ τὸ μὴ τολμᾷν ὑπαλλάξαι.
<span class="lb" data-page="18b.543" data-line="14" id="l18b.543.14"></span>τί δὲ εἰ τοῦ μέγα κακὸν ἐργάσασθαι; τοῦτο γὰρ ἐπιεικῶς
<span class="lb" data-page="18b.543" data-line="15" id="l18b.543.15"></span>συμβαίνει τοῖς ἀλόγῳ τριβῇ μεταχειριζομένοις τὰς τέχνας,
<span class="lb" data-page="18b.543" data-line="16" id="l18b.543.16"></span>ὥστε μόνος ὁ ἀπολογισμὸς θαῤῥῶν ἐξ αὐτῆς τῆς τοῦ
<span class="lb" data-page="18b.543" data-line="17" id="l18b.543.17"></span>πράγματος φύσεως ὁρμώμενος ὑπαλλάττειν ἐπιχειρεῖται δι’
<span class="lb" data-page="18b.543" data-line="18" id="l18b.543.18"></span>ἔθους μακροῦ πραττόμενα κακῶς. τίς οὖν ὁ λόγος ἐστὶν ᾦ
<span class="pb" data-page="18b.544" id="p18b.544"></span>
<span class="lb" data-page="18b.544" data-line="1" id="l18b.544.1"></span>θαῤῥήσας ὁ Ἱπποκράτης ὑπήλλαξε τῆς θεραπείας αὐτῶν
<span class="lb" data-page="18b.544" data-line="2" id="l18b.544.2"></span>οὐ μὰ Δία πιθανῶν, οὐδὲ ξένων δεχομένων λημμάτων, ἀλλ’
<span class="lb" data-page="18b.544" data-line="3" id="l18b.544.3"></span>ἐξ ἐπιστημονικῶν τε καὶ ἀναγκαίων. εἰ γὰρ ἐπὶ τῶν ὑγιαινόντων
<span class="lb" data-page="18b.544" data-line="4" id="l18b.544.4"></span>σωμάτων ὁ τοιοῦτος τρόπος τῆς ἐπιδέσεως εἰς
<span class="lb" data-page="18b.544" data-line="5" id="l18b.544.5"></span>τὴν μεταξὺ τῶν ἐπιδουμένων χώραν ἐκθλίβων ἑκατέρωθεν
<span class="lb" data-page="18b.544" data-line="6" id="l18b.544.6"></span>τὸ αἷμα φλεγμονὴν ἐργάζεται, πῶς οὐ πολὺ μᾶλλον ἐπὶ τῶν
<span class="lb" data-page="18b.544" data-line="7" id="l18b.544.7"></span>ἤδη πεπονθότων ἐργάσεται.
</p>
<span class="lb rule" data-page="18b.544" data-line="8" id="l18b.544.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.60">
<span class="pb page1" data-page="18b.626" id="p18b.626"></span>
<span class="milestone ed1page page1" data-n="5.575" data-unit="ed1page" id="ed1page.5.575"></span>
<span class="milestone ed2page page1" data-n="12.264" data-unit="ed2page" id="ed2page.12.264"></span>
<span class="lb head" data-page="18b.626" data-line="1" id="l18b.626.1"></span>
            <blockquote class="quote lemma">
<span class="lb" data-page="18b.626" data-line="2" id="l18b.626.2"></span>Ὀλισθαίνει δὲ τὰ πλεῖστα ἐς τὸ εἴσω μέρος, ἔστι δ’ ὅτε
<span class="lb" data-page="18b.626" data-line="3" id="l18b.626.3"></span>καὶ ἐς τὸ ἔξω, ποτὲ δὲ καὶ ἐς τὴν ἰγνύην. τούτων ἁπάντων
<span class="lb" data-page="18b.626" data-line="4" id="l18b.626.4"></span>αἱ μεταβολαὶ οὐ χαλεπαὶ, ἀλλὰ τὰ μὲν ἔξω καὶ ἔσω
<span class="lb" data-page="18b.626" data-line="5" id="l18b.626.5"></span>ὀλισθαίνοντα καθῆσθαι μὴ χρὴ τὸν ἄνθρωπον ἐπὶ χαμαιζήλου
<span class="lb" data-page="18b.626" data-line="6" id="l18b.626.6"></span>τινὸς, τὸ δὲ σκέλος ἀνωτέρω ἔχειν, μὴ μὲν
<span class="lb" data-page="18b.626" data-line="7" id="l18b.626.7"></span>πολλῷ.
</blockquote>
<span class="lb rule" data-page="18b.626" data-line="8" id="l18b.626.8"></span>
            <p>
<span class="lb" data-page="18b.626" data-line="9" id="l18b.626.9"></span><span class="milestone ed2page" data-n="12.265" data-unit="ed2page" id="ed2page.12.265"></span>Καθ’ ἃ μέρη μᾶλλον ἡ διάρθρωσις ἔσφιγκται,
<span class="lb" data-page="18b.626" data-line="10" id="l18b.626.10"></span>κατὰ ταῦθ’ ἧττον ὀλισθαίνει. τελεώτατα μὲν οὖν ἔσφιγκται
<span class="lb" data-page="18b.626" data-line="11" id="l18b.626.11"></span>τὰ πρόσω μέρη, καθ’ ἃ καὶ ἡ μύλη. καλοῦσι δὲ αὐτὴν
<span class="lb" data-page="18b.626" data-line="12" id="l18b.626.12"></span>εἰκότως ἔνιοι τῶν ἰατρῶν ἐπιγονατίδα καθόλου τοῦ γόνατος
<span class="lb" data-page="18b.626" data-line="13" id="l18b.626.13"></span>ἐπικειμένην. αὐτὴν δὲ ταύτην ἐπιπεφυκώς τις ἔξωθεν τένων
<span class="lb" data-page="18b.626" data-line="14" id="l18b.626.14"></span>πλατὺς σφίγγει τὴν ἀρχὴν ἐκφύσεως ἔχων ἐκ τῶν προσθίων
<span class="lb" data-page="18b.626" data-line="15" id="l18b.626.15"></span>τοῦ μηροῦ δεσμῶν ὑπερβαίνων τε τὴν μύλην ὅλην ἐπιφυόμενος
<span class="lb" data-page="18b.626" data-line="16" id="l18b.626.16"></span>τῆς κνήμης ἀρχή· τὸ μὲν πρόσω μέρος τῆς κατὰ
<span class="lb" data-page="18b.626" data-line="17" id="l18b.626.17"></span>γόνυ διαρθρώσεως διά τε τὴν μύλην τόν τε εἰρημένον τένοντα
<span class="lb" data-page="18b.626" data-line="18" id="l18b.626.18"></span>καταφυόμενον, ὡς εἶπον, εἰς τὴν ἀρχὴν τῆς κνήμης
<span class="pb" data-page="18b.627" id="p18b.627"></span>
<span class="lb" data-page="18b.627" data-line="1" id="l18b.627.1"></span>ἀκριβῶς ἔσφιγκται. κατὰ δὲ εἰς τὸ ὀπίσω μέρος τῆς διαρθρώσεως
<span class="lb" data-page="18b.627" data-line="2" id="l18b.627.2"></span>ἡ κεφαλὴ τοῦ κάμπτοντος τὴν κνήμην μυὸς, τοῦ
<span class="lb" data-page="18b.627" data-line="3" id="l18b.627.3"></span>μηροῦ δ’ ἓν ἀκριβῶς στρογγύλον τὸ ταύτης μέρος σφίγγει
<span class="lb" data-page="18b.627" data-line="4" id="l18b.627.4"></span>τῆς διαρθρώσεως. οὗτος ὁ μῦς αὐτὸς μὲν σμικρός ἐστι καὶ
<span class="lb" data-page="18b.627" data-line="5" id="l18b.627.5"></span>διὰ τοῦτ’ ἔλαθε τοὺς ἀνατομικοὺς ἐγκατακρυπτόμενος τῇ
<span class="lb" data-page="18b.627" data-line="6" id="l18b.627.6"></span>διαρθρώσει. παχυτάτην δὲ ἔχει τὴν κεφαλὴν συνδέσμων
<span class="lb" data-page="18b.627" data-line="7" id="l18b.627.7"></span>οὖσαν ἰσχυροτάτων. ὑπόλοιποι δέ εἰσι δύο χῶραι τῆς κατὰ
<span class="lb" data-page="18b.627" data-line="8" id="l18b.627.8"></span>γόνυ διαρθρώσεως, ἥ τ’ ἔξω καὶ ἡ ἔνδεν οὐδὲν ἔχουσαι τοιοῦτον
<span class="lb" data-page="18b.627" data-line="9" id="l18b.627.9"></span>εἰς φυλακὴν, οἷον ἥτε πρόσω καὶ ἡ ὀπίσω. διὰ τοῦτ’
<span class="lb" data-page="18b.627" data-line="10" id="l18b.627.10"></span>οὖν ὀλισθαίνειν πέφυκεν ὁ μηρὸς εἰς ταύτας καὶ μᾶλλον εἰς
<span class="lb" data-page="18b.627" data-line="11" id="l18b.627.11"></span>τὸν ἔνδον, ὅτι μᾶλλον ἄσφιγκτος αὕτη.
</p>
<span class="lb rule" data-page="18b.627" data-line="12" id="l18b.627.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.7">
<span class="pb page1" data-page="18b.544" id="p18b.544"></span>
<span class="milestone ed1page page1" data-n="5.561" data-unit="ed1page" id="ed1page.5.561"></span>
<span class="milestone ed2page page1" data-n="12.234" data-unit="ed2page" id="ed2page.12.234"></span>
<span class="lb head" data-page="18b.544" data-line="9" id="l18b.544.9"></span>
            <blockquote class="quote lemma">
<span class="lb" data-page="18b.544" data-line="10" id="l18b.544.10"></span>Ἀναγκαίως οὖν ἔχει ἄχροον μὲν καὶ ἐκπεπιεσμένον τὸ ἕλκος
<span class="lb" data-page="18b.544" data-line="11" id="l18b.544.11"></span>εἶναι, δακρυῶδες δὲ καὶ ἀνεκπύητον εἶναι, ὀστέα δὲ
<span class="lb" data-page="18b.544" data-line="12" id="l18b.544.12"></span>καὶ μὴ μέλλοντα ἀποστῆναι ἀποστατικὰ γενέσθαι.
</blockquote>
<span class="lb rule" data-page="18b.544" data-line="13" id="l18b.544.13"></span>
            <p>
<span class="lb" data-page="18b.544" data-line="14" id="l18b.544.14"></span><span class="milestone ed2page" data-n="12.235" data-unit="ed2page" id="ed2page.12.235"></span>Τὰ καταλαμβάνοντα συμπτώματα διὰ τὴν μοχθηρὰν
<span class="lb" data-page="18b.544" data-line="15" id="l18b.544.15"></span>ἐπίδεσιν ἔγραψεν ἐν τούτῳ τῷ λόγῳ, γιγνόμενα πάντα
<span class="lb" data-page="18b.544" data-line="16" id="l18b.544.16"></span>διὰ τὸ μέγεθος τῆς φλεγμονῆς. ἐκτρέπονται μὲν γὰρ τοῦ
<span class="lb" data-page="18b.544" data-line="17" id="l18b.544.17"></span>ἕλκους τὰ χείλη διὰ ταύτην, ὥσπερ αὐτὰ τὰ κυρίως ὀνομαζόμενα
<span class="lb" data-page="18b.544" data-line="18" id="l18b.544.18"></span>χείλη τοῦ στόματος, ὅταν φλεγμαίνῃ. κακόχρουν
<span class="pb" data-page="18b.545" id="p18b.545"></span>
<span class="lb" data-page="18b.545" data-line="1" id="l18b.545.1"></span>δὲ τὸ σύμπαν χωρίον εἰκότως φαίνεται. καὶ γὰρ καὶ τοῦτο
<span class="lb" data-page="18b.545" data-line="2" id="l18b.545.2"></span>σύμπτωμά ἐστι μεγάλης φλεγμονῆς. ἐξ αὐτοῦ δὲ τοῦ ἕλκους
<span class="lb" data-page="18b.545" data-line="3" id="l18b.545.3"></span>ἰχὼρ λεπτὸς καὶ ἄπεπτος ῥυεῖ, καθάπερ ἐπὶ τοῖς ὀφθαλμοῖς,
<span class="lb" data-page="18b.545" data-line="4" id="l18b.545.4"></span>ὅταν φλεγμαίνωσι, τὸ δάκρυον· ἐντεῦθεν μὲν ὠνόμασται
<span class="lb" data-page="18b.545" data-line="5" id="l18b.545.5"></span>κατὰ μεταφορὰν τὸ οὕτω διακείμενον ἕλκος δακρυῶδες.
<span class="lb" data-page="18b.545" data-line="6" id="l18b.545.6"></span>οὐκοῦν ἐνδέχεται πέψιν ἀκολουθῆσαι τοῖς τὴν φλεγμονὴν
<span class="lb" data-page="18b.545" data-line="7" id="l18b.545.7"></span>ἐργαζομένοις χυμοῖς, ἄχρις ἂν οὕτως ἐπιδέηται τὸ μόριον·
<span class="lb" data-page="18b.545" data-line="8" id="l18b.545.8"></span>ἀλλὰ καὶ τῶν ὀστῶν ἀνάγκη τι τῷ χρόνῳ βλαβῆναι, διαδεχομένων
<span class="lb" data-page="18b.545" data-line="9" id="l18b.545.9"></span>ὑπὸ τῆς περιουσίας τῶν ἀπέπτων χυμῶν. οὐδὲν
<span class="lb" data-page="18b.545" data-line="10" id="l18b.545.10"></span>οὖν θαυμαστὸν ὑποστῆναί τι μέρος αὐτῶν, εἰ μὴ παύσαιτο
<span class="lb" data-page="18b.545" data-line="11" id="l18b.545.11"></span>ὑπό τε τῆς μοχθηρᾶς ἐπιδέσεως οὕτω θεραπεύων. τὰ δ’
<span class="lb" data-page="18b.545" data-line="12" id="l18b.545.12"></span>ἄλλα κατὰ μέρος ἐν ὅλῳ τῷ λόγῳ σαφῆ πάντ’ ἐστὶ τοῖς
<span class="lb" data-page="18b.545" data-line="13" id="l18b.545.13"></span>προσέχουσι τὸν νοῦν, ὡς ἔφην, καὶ μεμνημένοις τῶν προδεδιδαγμένων·
<span class="lb" data-page="18b.545" data-line="14" id="l18b.545.14"></span>εἰς ἐκεῖνα γὰρ ἀναφέρεται πάντα καὶ μαρτυρεῖ
<span class="lb" data-page="18b.545" data-line="15" id="l18b.545.15"></span>τοῖς καλῶς διδαχθεῖσιν, ὡς καὶ αὐτὸς Ἱπποκράτης
<span class="lb" data-page="18b.545" data-line="16" id="l18b.545.16"></span>ἐπισημαίνεται.
</p>
<span class="lb rule" data-page="18b.545" data-line="17" id="l18b.545.17"></span>
          </article>

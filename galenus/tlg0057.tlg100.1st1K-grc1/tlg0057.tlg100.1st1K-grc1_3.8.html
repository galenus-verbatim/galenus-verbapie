<article xmlns="http://www.w3.org/1999/xhtml" id="urn:cts:greekLit:tlg0057.tlg100.1st1K-grc1:3.8">
<span class="pb page1" data-page="18b.546" id="p18b.546"></span>
<span class="milestone ed1page page1" data-n="5.561" data-unit="ed1page" id="ed1page.5.561"></span>
<span class="milestone ed2page page1" data-n="12.235" data-unit="ed2page" id="ed2page.12.235"></span>
<span class="lb head" data-page="18b.546" data-line="1" id="l18b.546.1"></span>
            <blockquote class="quote lemma">
<span class="lb" data-page="18b.546" data-line="2" id="l18b.546.2"></span>Σφυγηῶδές τε καὶ πυρετῶδες τὸ ἕλκος ἂν εἴη, ἀναγκάζονται
<span class="lb" data-page="18b.546" data-line="3" id="l18b.546.3"></span>δὲ διὰ τὸ οἶδος ἐπικαταπλάσσειν. ἀσύμφορον δὲ καὶ
<span class="lb" data-page="18b.546" data-line="4" id="l18b.546.4"></span>τοῦτο τοῖσιν ἔνθεν καὶ ἔνθεν ἐπιδεομένοισιν. ἄχθος γὰρ
<span class="lb" data-page="18b.546" data-line="5" id="l18b.546.5"></span>ἀνωφελὲς πρὸς τῷ ἄλλῳ σφυγμῷ ἐπιγίνεται. τελευτῶντες δὲ
<span class="lb" data-page="18b.546" data-line="6" id="l18b.546.6"></span>ἀπολύουσι τὰ ἐπιδέσματα, ὁπότ’ ἄν σφιν παλιγκοτέῃ, καὶ
<span class="lb" data-page="18b.546" data-line="7" id="l18b.546.7"></span>ἰητρεύουσι τὸ λοιπὸν ἄνευ ἐπιδέσιος. οὐδὲν δ’ ἧσσον καὶ
<span class="lb" data-page="18b.546" data-line="8" id="l18b.546.8"></span>ἤν τι ἄλλο τρῶμα τοιοῦτο λάβωσι, τῷ αὐτῷ τρόπῳ ἰητρεύουσιν.
<span class="lb" data-page="18b.546" data-line="9" id="l18b.546.9"></span>οὐ γὰρ οἴονται τὴν ἐπίδεσιν τὴν ἔνθεν καὶ ἔνθεν
<span class="lb" data-page="18b.546" data-line="10" id="l18b.546.10"></span>καὶ τὴν ἀνάψυξιν τοῦ ἕλκεος αἰτίην, ἀλλ’ ἄλλην τινὰ
<span class="lb" data-page="18b.546" data-line="11" id="l18b.546.11"></span>ἀτυχίην· οὐ μέντοι γε ἂν ἔγραφον περὶ τουτέου τοσαῦτα,
<span class="lb" data-page="18b.546" data-line="12" id="l18b.546.12"></span>εἰ μὴ εὖ μὲν ᾔδειν ἀσύμφορον ἐοῦσαν τὴν ἐπίδεσιν, συχνοὺς
<span class="lb" data-page="18b.546" data-line="13" id="l18b.546.13"></span>δὲ οὕτως ἰητρεύοντας, ἐπίκαιρον δὲ τὸ ἀπομάθημα.
<span class="lb" data-page="18b.546" data-line="14" id="l18b.546.14"></span>μαρτύριον δὲ τοῦ ὀρθῶς γεγράφθαι τὰ πρόσθεν γεγραμμένα,
<span class="lb" data-page="18b.546" data-line="15" id="l18b.546.15"></span>εἴτε μάλιστα πιεστέα τὰ κατήγματα εἴτε ἥκιστα.
<span class="lb" data-page="18b.546" data-line="16" id="l18b.546.16"></span>χρὴ δὲ ὡς ἐν κεφαλαίῳ εἰρῆσθαι, οἷσιν ἂν μὴ ἐπίδοξος
<span class="lb" data-page="18b.546" data-line="17" id="l18b.546.17"></span>ᾖ ἡ τῶν ὀστέων ἀπόστασις ἔσεσθαι, τὴν αὐτὴν ἰητρεύειν,
<span class="lb" data-page="18b.546" data-line="18" id="l18b.546.18"></span>ὥσπερ ἂν οἷσιν ὀστέα μὲν κατεηγότα εἴη, ἕλκος δὲ μὴ
<span class="pb" data-page="18b.547" id="p18b.547"></span>
<span class="lb" data-page="18b.547" data-line="1" id="l18b.547.1"></span>ἔχοντα. τάς τε γὰρ κατατάσιας καὶ κατορθώσιας τῶν
<span class="lb" data-page="18b.547" data-line="2" id="l18b.547.2"></span>ὀστέων τὸν αὐτὸν τρόπον ποιέεσθαι, τήν τε ἐπίδεσιν
<span class="lb" data-page="18b.547" data-line="3" id="l18b.547.3"></span>παραπλησίαν. ἐπὶ μὲν γὰρ αὐτὸ τὸ ἕλκος πισσηρὴν κηρωτὴν
<span class="lb" data-page="18b.547" data-line="4" id="l18b.547.4"></span>χρίσαντα σπλῆνα λεπτὸν ἐπιδεθῆναι, τὰ δὲ πέριξ
<span class="lb" data-page="18b.547" data-line="5" id="l18b.547.5"></span>κηρωτῇ λεπτῇ χρίειν. τὰ δὲ ὀθόνια καὶ τὰ ἄλλα πλατύτερά
<span class="lb" data-page="18b.547" data-line="6" id="l18b.547.6"></span>τινι ἐσχισμένα ἔστω ἢ εἰ μὴ ἕλκος εἶχε· καὶ
<span class="lb" data-page="18b.547" data-line="7" id="l18b.547.7"></span>ᾧ ἂν πρώτῳ ἐπιδέηται, συχνῷ ἔσται τοῦ ἕλκεος πλατύτερον.
<span class="lb" data-page="18b.547" data-line="8" id="l18b.547.8"></span>τὰ γὰρ στενώτερα τοῦ ἕλκεος ζώσαντα ἔχει τὸ
<span class="lb" data-page="18b.547" data-line="9" id="l18b.547.9"></span>ἕλκος. τὸ δ’ οὐ χρὴ, ἀλλ’ ἡ πρώτη περιβολὴ ὅλον κατεχέτω
<span class="lb" data-page="18b.547" data-line="10" id="l18b.547.10"></span>τὸ ἕλκος.
</blockquote>
<span class="lb rule" data-page="18b.547" data-line="11" id="l18b.547.11"></span>
            <p>
<span class="lb" data-page="18b.547" data-line="12" id="l18b.547.12"></span><span class="milestone ed2page" data-n="12.236" data-unit="ed2page" id="ed2page.12.236"></span>Μικρὸν ἔμπροσθεν ἔφη τῶν οὕτως ἐπιδεομένων
<span class="lb" data-page="18b.547" data-line="13" id="l18b.547.13"></span>ἐκθλίβεται τὸ οἶδος εἰς αὐτὰ τὰ ἕλκη. οἶδος δὲ δηλονότι
<span class="lb" data-page="18b.547" data-line="14" id="l18b.547.14"></span>τὸ οἴδημα λέγων ὡς εἶναι τὸν λόγον τοιόνδε· διὰ τὴν κακὴν
<span class="lb" data-page="18b.547" data-line="15" id="l18b.547.15"></span>ἐπίδεσιν ἑκατέρωθεν τοῦ ἕλκους γιγνομένην ἐκθλιβόμενον
<span class="lb" data-page="18b.547" data-line="16" id="l18b.547.16"></span>τὸ αἷμα τὸν παρὰ φύσιν ὄγκον ἐργάζεται. τοῦτο γὰρ
<span class="lb" data-page="18b.547" data-line="17" id="l18b.547.17"></span>οἶδός τε καὶ οἴδημα δι’ ἔθους ἐστὶν ὀνομάζειν αὐτῷ. προσλαβὼν
<span class="lb" data-page="18b.547" data-line="18" id="l18b.547.18"></span>δὲ σφυγμὸν ὁ τοιοῦτος ὄγκος καὶ θερμασίαν πυρώδη
<span class="pb" data-page="18b.548" id="p18b.548"></span>
<span class="lb" data-page="18b.548" data-line="1" id="l18b.548.1"></span>τὴν ὀνομασθεῖσαν πρότερον ἰδίως ἀποτελεῖ φλεγμονήν. πάλαι
<span class="lb" data-page="18b.548" data-line="2" id="l18b.548.2"></span>γὰρ οὐχ οὕτως, ἀλλὰ τὴν φλόγωσιν ἅπασαν ὠνόμαζον
<span class="lb" data-page="18b.548" data-line="3" id="l18b.548.3"></span>φλεγμονὴν, ὡς πολλάκις ἡμῖν δέδεικται. ἀλλὰ ἀπό γε τῶν
<span class="lb" data-page="18b.548" data-line="4" id="l18b.548.4"></span>Ἐρασιστράτου χρόνων εἰθίσθη τὸ τῆς φλεγμονῆς ὄνομα λέγεσθαι
<span class="lb" data-page="18b.548" data-line="5" id="l18b.548.5"></span>κατὰ τῶν ὄγκων ἐκείνων, ἐν οἷς οὐ μόνον ἐστὶ θερμασία
<span class="lb" data-page="18b.548" data-line="6" id="l18b.548.6"></span><span class="milestone ed1page" data-n="5.562" data-unit="ed1page" id="ed1page.5.562"></span>φλογώδης, ἀλλὰ καὶ ἀντιτυπία καὶ σφυγμός.
<span class="lb" data-page="18b.548" data-line="7" id="l18b.548.7"></span>ἐξ ἀνάγκης δ’ ἂν ἔχωσιν οὕτω καὶ τὸ καλούμενον ἔρευθος.
<span class="lb" data-page="18b.548" data-line="8" id="l18b.548.8"></span>ἐκ μὲν γὰρ τῆς πλείονος θερμασίας τοῦτο τὴν γένεσιν
<span class="lb" data-page="18b.548" data-line="9" id="l18b.548.9"></span>ἀναγκαῖον λαμβάνειν, ἡ δ’ ἀντιτυπία καὶ ὁ σφυγμὸς ἐκ τοῦ
<span class="lb" data-page="18b.548" data-line="10" id="l18b.548.10"></span>πεπληρῶσθαι. δυνάμενος οὖν εἰπεῖν ὁ Ἱπποκράτης πυρετῶδες
<span class="lb" data-page="18b.548" data-line="11" id="l18b.548.11"></span>γίγνεσθαι τὸ ἕλκος, πυρῶδες εἶπεν ἀπὸ τοῦ πυρὸς
<span class="lb" data-page="18b.548" data-line="12" id="l18b.548.12"></span>ἐργασάμενος τὴν παράκαυσιν εἰς ἀνάμνησιν ἐμοὶ δοκεῖν, ὅτι
<span class="lb" data-page="18b.548" data-line="13" id="l18b.548.13"></span>καὶ αὐτὸς ὁ πυρετὸς ἀπὸ τοῦ πυρὸς ὠνόμασται καὶ τοῦτ’
<span class="lb" data-page="18b.548" data-line="14" id="l18b.548.14"></span>ἔστιν αὐτῷ τῷ πυρετῷ εἶναι τὸ θερμασίαν ἔχειν καπνώδη.
</p>
<span class="lb rule" data-page="18b.548" data-line="15" id="l18b.548.15"></span>
          </article>

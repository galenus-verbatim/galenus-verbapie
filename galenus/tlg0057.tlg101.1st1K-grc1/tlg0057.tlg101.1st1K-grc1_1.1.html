<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.1">
<span class="pb page1" data-page="18b.632" id="p18b.632"></span>
<span class="milestone ed1page page1" data-n="5.662" data-unit="ed1page" id="ed1page.5.662"></span>
<span class="milestone ed2page page1" data-n="12.2" data-unit="ed2page" id="ed2page.12.2"></span>
            <blockquote class="quote lemma">
<span class="lb" data-page="18b.632" data-line="15" id="l18b.632.15"></span><span class="milestone ed2page" data-n="12.3" data-unit="ed2page" id="ed2page.12.3"></span>Ἢ ὅμοια ἢ ἀνόμοια ἐξ ἀρχῆς ἀπὸ τῶν μεγίστων, ἀπὸ
<span class="lb" data-page="18b.632" data-line="16" id="l18b.632.16"></span>τῶν ῥηΐστων, ἀπὸ τῶν πάντη πάντως γιγνωσκομένων.
</blockquote>
            <span class="pb" data-page="18b.633" id="p18b.633"></span>
            <p>
<span class="lb" data-page="18b.633" data-line="1" id="l18b.633.1"></span>Εἴτε τὸ ὑγιαίνειν εἴτε τὴν ὑγίειαν εἴτε ἄλλο τι τοιοῦτον
<span class="lb" data-page="18b.633" data-line="2" id="l18b.633.2"></span>τῆς ἰατρικῆς τέχνης τέλος εἶναί τις φαίη, τοῦτο μὲν
<span class="lb" data-page="18b.633" data-line="3" id="l18b.633.3"></span>αὐτὸ δι’ ἑαυτοῦ σπουδάζεται τοῖς μετιοῦσι τὴν τέχνην· καὶ
<span class="lb" data-page="18b.633" data-line="4" id="l18b.633.4"></span>δῆλον ὅτι θεωρία τίς ἐστιν, ἣν μαθεῖν χρὴ τὸν μέλλοντα
<span class="lb" data-page="18b.633" data-line="5" id="l18b.633.5"></span>ἐπαναρθοῦσθαι τὴν κατὰ φύσιν ἡμῶν εἴτε διάθεσιν εἴτε
<span class="lb" data-page="18b.633" data-line="6" id="l18b.633.6"></span>διοίκησιν εἴτε κατασκευὴν εἴτε ἄλλο καλεῖν ἐθέλοι τις.
<span class="lb" data-page="18b.633" data-line="7" id="l18b.633.7"></span>οὐ δι’ ἑαυτὰ δὲ τὰ ἄλλα πάντα τὰ κατὰ τὴν τέχνην ἢ μανθάνομεν
<span class="lb" data-page="18b.633" data-line="8" id="l18b.633.8"></span>ἢ διδάσκομεν ἢ ὅλως ἀκούομεν, ἀλλ’ ὅτι τῷ τέλει
<span class="lb" data-page="18b.633" data-line="9" id="l18b.633.9"></span>χρήσιμον ἕκαστον αὐτῶν γίγνεται· οἷον εὐθέως τὸ διαγνωστικὸν
<span class="lb" data-page="18b.633" data-line="10" id="l18b.633.10"></span>μέρος τῆς τέχνης, ὃ καλοῦσιν οἱ νεώτεροι σημειωτικὸν,
<span class="lb" data-page="18b.633" data-line="11" id="l18b.633.11"></span>ἀναγκαῖόν ἐστιν ἠσκῆσθαι, πρότερον τοῦ θεραπευτικοῦ
<span class="lb" data-page="18b.633" data-line="12" id="l18b.633.12"></span>τοῖς μέλλουσι καλῶς ἰατρεύειν ἕνεκα τοῦ τὰς διαφορὰς τῶν
<span class="lb" data-page="18b.633" data-line="13" id="l18b.633.13"></span>νοσημάτων ἐπὶ τῶν καμνόντων ἀκριβῶς γνωρίζειν, ἐπειδὰν
<span class="lb" data-page="18b.633" data-line="14" id="l18b.633.14"></span>ἔχωσι τὸ παραπλήσιον. οὐ διοίσει δ’ ἐν τῷ μέλλοντι περαίνεσθαι
<span class="lb" data-page="18b.633" data-line="15" id="l18b.633.15"></span>λόγῳ τὴν ἀντικειμένην τῇ κατὰ φύσιν διοικήσει
<span class="lb" data-page="18b.633" data-line="16" id="l18b.633.16"></span>τοῦ σώματος ἡμῶν διάθεσιν ὀνομάζειν ἀμφοτέραις ταῖς προσηγορίαις,
<span class="lb" data-page="18b.633" data-line="17" id="l18b.633.17"></span>ὥσπερ γε καὶ δι’ ἔθους ἐστὶ πᾶσι τοῖς Ἕλλησι ﻿
<span class="pb" data-page="18b.634" id="p18b.634"></span>
<span class="lb" data-page="18b.634" data-line="1" id="l18b.634.1"></span>καὶ ποτὲ μὲν νόσημα καλοῦσιν ὅλον τοῦτο τὸ γένος, ἔστι δ’
<span class="lb" data-page="18b.634" data-line="2" id="l18b.634.2"></span>ὅτε πάθος. ὁ τοίνυν γενικώτατος αὐτοῦ σκοπὸς νῦν διδάσκεται,
<span class="lb" data-page="18b.634" data-line="3" id="l18b.634.3"></span>καθάπερ τοῦ θεραπευτικοῦ μέρους τῆς τέχνης. ὡς
<span class="lb" data-page="18b.634" data-line="4" id="l18b.634.4"></span>γὰρ ἐπ’ ἐκείνου τὰ ἐναντία τῶν ἐναντίων ἰάματα, ἅτε κοινὸς
<span class="lb" data-page="18b.634" data-line="5" id="l18b.634.5"></span>ἁπάσης θεραπείας ὑπάρχει σκοπὸς, οὕτως ἐνταῦθα τοῦ
<span class="lb" data-page="18b.634" data-line="6" id="l18b.634.6"></span>διαγνωστικοῦ μέρους τῆς τέχνης ὁ κοινότατος σκοπός ἐστι,
<span class="lb" data-page="18b.634" data-line="7" id="l18b.634.7"></span>διαγιγνώσκειν δύνασθαι, κατὰ τί μὲν ὅμοια τὰ περὶ τὸ
<span class="lb" data-page="18b.634" data-line="8" id="l18b.634.8"></span>σῶμα τοῦ κάμνοντός ἐστι τῶν ὑγιαινόντων ὡς μάλιστα, καθάπερ
<span class="lb" data-page="18b.634" data-line="9" id="l18b.634.9"></span>αὐτὸς Ἱπποκράτης ἐν προγνωστικῷ διῆλθε. πρῶτον
<span class="lb" data-page="18b.634" data-line="10" id="l18b.634.10"></span>μὲν τὸ πρόσωπον τοῦ νοσέοντος εἰ ὅμοιόν ἐστι τοῖσι τῶν
<span class="lb" data-page="18b.634" data-line="11" id="l18b.634.11"></span>ὑγιαινόντων, μάλιστα δὲ εἰ αὐτῷ ἑωυτῷ τις ὅμοιός ἐστι
<span class="lb" data-page="18b.634" data-line="12" id="l18b.634.12"></span>κατά τι κράτιστον σκοπεῖσθαι. τὸ αὐτὸ τοῦτο κἀν τῷ περὶ
<span class="lb" data-page="18b.634" data-line="13" id="l18b.634.13"></span>ἄρθρων ἐδήλωσεν, ἔνθα παραβαλεῖν ἀξιοῖ τῷ κατὰ φύσιν
<span class="lb" data-page="18b.634" data-line="14" id="l18b.634.14"></span>ἔχοντι μέρει τοῦ σώματος τὸ πεπονθός. οὐ γὰρ ἁπλῶς εἶπεν,
<span class="lb" data-page="18b.634" data-line="15" id="l18b.634.15"></span>οὐδὲ ἐκεῖ τὴν παραβολὴν εἶναι χρὴ, ἀλλὰ τοῦ πάσχοντος
<span class="lb" data-page="18b.634" data-line="16" id="l18b.634.16"></span>ἀνθρώπου τὰ δεξιὰ τοῖς ἀριστεροῖς παραβαλεῖν
<span class="lb" data-page="18b.634" data-line="17" id="l18b.634.17"></span><span class="milestone ed2page" data-n="12.4" data-unit="ed2page" id="ed2page.12.4"></span>ἐκέλευσε, μὴ τἀλλότρια ἄρθρα καθοράοντα, τουτέστι μὴ
<span class="lb" data-page="18b.634" data-line="18" id="l18b.634.18"></span>τὰ τῶν ἄλλων ἀνθρώπων. αὐτὸ δὴ τοῦτο καὶ νῦν ἀξιοῖ σε
<span class="pb" data-page="18b.635" id="p18b.635"></span>
<span class="lb" data-page="18b.635" data-line="1" id="l18b.635.1"></span>πράττειν εἰπὼν ἢ ὅμοια ἢ ἀνόμοια ἐξ ἀρχῆς ἀπὸ τῶν μεγίστων,
<span class="lb" data-page="18b.635" data-line="2" id="l18b.635.2"></span>ἀπὸ τῶν ῥηΐστων, ὡς εἰ καὶ οὕτως εἶπε· τὰ τῶν
<span class="lb" data-page="18b.635" data-line="3" id="l18b.635.3"></span>καμνόντων σώματα προσήκει διαγιγνώσκειν εὐθὺς ἐξ ἀρχῆς,
<span class="lb" data-page="18b.635" data-line="4" id="l18b.635.4"></span>κατὰ τί μὲν ὅμοια τοῖς τῶν ὑγιαινόντων ἐστὶ, κατὰ τί δὲ
<span class="lb" data-page="18b.635" data-line="5" id="l18b.635.5"></span>ἀνόμοια. τοῦτο γὰρ ποιοῦντες ἀπὸ τῶν μεγίστων μὲν τῇ
<span class="lb" data-page="18b.635" data-line="6" id="l18b.635.6"></span>δυνάμει, ῥᾴστων δὲ γνωσθῆναι τὰς σημειώσεις τῶν παθῶν
<span class="lb" data-page="18b.635" data-line="7" id="l18b.635.7"></span>ποιησόμεθα. χρὴ γὰρ γιγνώσκειν ἡμᾶς ὡς οὐκ ἄλλα μέν
<span class="lb" data-page="18b.635" data-line="8" id="l18b.635.8"></span>ἐστι μέγιστα, ῥᾷστα δὲ ἄλλα. τοῖς γὰρ αὐτοῖς σημείοις
<span class="lb" data-page="18b.635" data-line="9" id="l18b.635.9"></span>ὑπάρχει μεγίστοις μὲν εἶναι τῇ δυνάμει, εἰς διάγνωσιν δὲ
<span class="lb" data-page="18b.635" data-line="10" id="l18b.635.10"></span>ῥᾴστοις, ὡς τοῖς ἐν τῷ προγνωστικῷ κατὰ τὴν ἀρχὴν εὐθὺς
<span class="lb" data-page="18b.635" data-line="11" id="l18b.635.11"></span>γεγραμμένοις ἐν τῇδε τῇ ῥήσει· ῥὶς ὀξεῖα, ὀφθαλμοὶ κοῖλοι,
<span class="lb" data-page="18b.635" data-line="12" id="l18b.635.12"></span>κρόταφοι ξυμπεπτωκότες. ὅσα τε τούτων ἐφεξῆς εἴρηται.
<span class="lb" data-page="18b.635" data-line="13" id="l18b.635.13"></span>ταῦτα γὰρ ὅτι τὴν μεγίστην ἔχει δύναμιν εἰς πρόγνωσιν
<span class="lb" data-page="18b.635" data-line="14" id="l18b.635.14"></span>οὐδεὶς ἀγνοεῖ τῶν κατὰ τὰ μέτρια τοῖς ἔργοις τῆς τέχνης
<span class="lb" data-page="18b.635" data-line="15" id="l18b.635.15"></span>ὡμιληκότων· ὅτι δὲ τὴν διάγνωσιν ἔχει ῥᾴστην, ἴσασι
<span class="lb" data-page="18b.635" data-line="16" id="l18b.635.16"></span>τοῦτο καὶ οἱ τῆς τέχνης ἰδιῶται πάντες. οὐδὲν γὰρ ἄλλο
<span class="lb" data-page="18b.635" data-line="17" id="l18b.635.17"></span>πρότερον μέρος τοῦ σώματος εὐθὺς εἰσελθών τις ἐπὶ τὸν
<span class="lb" data-page="18b.635" data-line="18" id="l18b.635.18"></span>ἄῤῥωστον ὁρᾷ τοῦ προσώπου. ἑαυτῷ μὲν οὖν ὁ κάμνων
<span class="pb" data-page="18b.636" id="p18b.636"></span>
<span class="lb" data-page="18b.636" data-line="1" id="l18b.636.1"></span>παραβαλλόμενος, ὡς ἐκέλευσεν, ἀσφαλεστέραν τε ἅμα τὴν
<span class="lb" data-page="18b.636" data-line="2" id="l18b.636.2"></span>διάγνωσιν ἴσχει καὶ οὕτως ἐπὶ τῶν μεγίστων τε ἅμα καὶ
<span class="lb" data-page="18b.636" data-line="3" id="l18b.636.3"></span>ῥᾴστων ἀρχόμενος, ἤδη τὸ τῆς τέχνης ἐξετάζοιτο. τάχα δ’
<span class="lb" data-page="18b.636" data-line="4" id="l18b.636.4"></span>ἄν ποτε καὶ σφαλείη τις ἐπὶ τῶν φύσει μὲν ἐχόντων ὀξεῖαν
<span class="lb" data-page="18b.636" data-line="5" id="l18b.636.5"></span>τὴν ῥῖνα, τοὺς δ’ ὀφθαλμοὺς κοίλους καὶ τοὺς κροτάφους
<span class="lb" data-page="18b.636" data-line="6" id="l18b.636.6"></span>συμπεπτωκότας· ἀλλ’ ἐὰν εὕρωμεν ὅμοιον τῷ τῶν πολλῶν
<span class="lb" data-page="18b.636" data-line="7" id="l18b.636.7"></span>ἀνθρώπων τὸ τοῦ κάμνοντος σῶμα, σαφὴς ἡ διάγνωσις
<span class="lb" data-page="18b.636" data-line="8" id="l18b.636.8"></span>ἔσται τοῦ μηδεμίαν νόσον ἐπὶ τοῦτο μοχθηρὰν ἐνυπάρχειν
<span class="lb" data-page="18b.636" data-line="9" id="l18b.636.9"></span>ἢ διάθεσιν· ἐὰν δὲ κατὰ τὸ γεγραμμένον ὑφ’ Ἱπποκράτους
<span class="lb" data-page="18b.636" data-line="10" id="l18b.636.10"></span>ἐπισκεψόμεθα, τἄλλα τὰ κατὰ τὸ πᾶν σῶμα σημεῖα, κἂν
<span class="lb" data-page="18b.636" data-line="11" id="l18b.636.11"></span>φαίνηται σωτήρια, τοιοῦτον τῇ φύσει τὸ πρόσωπον τοῦ
<span class="lb" data-page="18b.636" data-line="12" id="l18b.636.12"></span>κάμνοντος ἐλπίσαντες, ἀκριβεστέρας διαγνώσεως χάριν ἐρησόμεθα
<span class="lb" data-page="18b.636" data-line="13" id="l18b.636.13"></span>τῶν ἐπισταμένων αὐτὸν ἔμπροσθεν. ὁμολογήσαντες
<span class="lb" data-page="18b.636" data-line="14" id="l18b.636.14"></span>δὲ βεβαιοτέραν τὴν πρόγνωσιν ἕξομεν, οὐ μὴν ὁμοίως γε
<span class="lb" data-page="18b.636" data-line="15" id="l18b.636.15"></span>ἐπιστημονικὴν, ὡς εἰ καὶ γιγνώσκοντες αὐτοὶ τύχωμεν τὸν
<span class="lb" data-page="18b.636" data-line="16" id="l18b.636.16"></span>κάμνοντα καὶ μᾶλλόν γέ τοι συμφύσαντες αὐτῷ. τὸ γὰρ
<span class="lb" data-page="18b.636" data-line="17" id="l18b.636.17"></span>ἑωρακέναι πολλάκις ὑγιαίνοντα τὸν νῦν παρὰ φύσιν ἔχοντα,
<span class="lb" data-page="18b.636" data-line="18" id="l18b.636.18"></span>διαγνωστικωτέρους ἡμᾶς ἐργάζεται τοῦ ποσοῦ τῆς διαφορᾶς
<span class="pb" data-page="18b.637" id="p18b.637"></span>
<span class="lb" data-page="18b.637" data-line="1" id="l18b.637.1"></span>τῶν κατ’ αὐτὸ σημείων. ἔστω γὰρ ἀκοῦσαί τε ἡμᾶς καὶ
<span class="lb" data-page="18b.637" data-line="2" id="l18b.637.2"></span>τεκμηραμένους τὸν κάμνοντα τὴν ῥῖνα μὲν ὀξεῖαν ἔχειν,
<span class="lb" data-page="18b.637" data-line="3" id="l18b.637.3"></span>τοὺς δὲ ὀφθαλμοὺς κοίλους, ὁ συνήθης γε πόσῳ γινώσκει
<span class="lb" data-page="18b.637" data-line="4" id="l18b.637.4"></span>μόνος, ἰδίως δὲ καὶ τούτου χρεία τοῖς ἰατροῖς. οὐ γὰρ
<span class="lb" data-page="18b.637" data-line="5" id="l18b.637.5"></span>μόνον ὅτι παρὰ φύσιν ἔχει τὸ σῶμα, χρήσιμόν ἐστιν ἡμῖν
<span class="lb" data-page="18b.637" data-line="6" id="l18b.637.6"></span>γινώσκειν, ἀλλὰ καὶ τὸ, πόσῳ μὲν ἡ ῥὶς ὀξυτέρα τῆς κατὰ
<span class="lb" data-page="18b.637" data-line="7" id="l18b.637.7"></span>φύσιν ἐστὶ, πόσῳ δὲ οἱ ὀφθαλμοὶ κοιλότεροι καὶ οἱ κρόταφοι
<span class="lb" data-page="18b.637" data-line="8" id="l18b.637.8"></span>συμπεπτωκότες, ἕκαστόν τε τῶν ἄλλων ὧν εἶπεν οὐχ
<span class="lb" data-page="18b.637" data-line="9" id="l18b.637.9"></span>ἁπλῶς δεινόν ἐστι τὸ ἐναντιώτατον τοῦ ὁμοίου, ἀλλὰ δεινότατον.
<span class="lb" data-page="18b.637" data-line="10" id="l18b.637.10"></span>ἐναντιώτατον δηλονότι τὸ πλεῖστον ἐκ τοῦ κατὰ
<span class="lb" data-page="18b.637" data-line="11" id="l18b.637.11"></span>φύσιν κεχωρηκός. ὡς οὖν τοῦτο δεινότατον εἶπεν, οὐχ ἁπλῶς
<span class="lb" data-page="18b.637" data-line="12" id="l18b.637.12"></span>δεινὸν τὸ ἐναντιώτατον, οὕτω καὶ δεινὸν ἧττον καὶ μᾶλλον
<span class="lb" data-page="18b.637" data-line="13" id="l18b.637.13"></span>εἰς ὅσον ἂν ἧττόν τε καὶ μᾶλλον ἐναντίον δείκνυται. τὰ
<span class="lb" data-page="18b.637" data-line="14" id="l18b.637.14"></span>μὲν οὖν ὑπὸ τοῦ προσώπου φαινόμενα σημεῖα καὶ ῥᾷστα
<span class="lb" data-page="18b.637" data-line="15" id="l18b.637.15"></span>γνωσθήσεται καὶ μεγίστην ἔχοντα δύναμίν ἐστιν, ἅτε κατὰ
<span class="lb" data-page="18b.637" data-line="16" id="l18b.637.16"></span>τὴν ἀρχὴν εἶπεν εὐθέως, ἅτε περὶ τοὺς ὀφθαλμοὺς ἑξῆς
<span class="pb" data-page="18b.638" id="p18b.638"></span>
<span class="lb" data-page="18b.638" data-line="1" id="l18b.638.1"></span>ἔγραψεν, ἃ δὲ οὐκ ὀλίγα τῶν κατὰ τὸ προγνωστικὸν εἰρημένων
<span class="lb" data-page="18b.638" data-line="2" id="l18b.638.2"></span><span class="milestone ed2page" data-n="12.5" data-unit="ed2page" id="ed2page.12.5"></span>ὑπ’ αὐτοῦ, τὰ μὲν οὐ μέγιστα, τὰ δὲ οὐ ῥᾷστα,
<span class="lb" data-page="18b.638" data-line="3" id="l18b.638.3"></span>τὰ δὲ συναμφότερον ἔχοντα, μήτε μέγιστα εἶναι μήτε ῥᾷστα
<span class="lb" data-page="18b.638" data-line="4" id="l18b.638.4"></span>φανεῖταί σοι σκοποῦντι, περὶ ὧν ἐπὶ πλέον μὲν ἐν τῇ
<span class="lb" data-page="18b.638" data-line="5" id="l18b.638.5"></span>κατ’ ἐκεῖνο τὸ βιβλίον ἐξηγήσει λέλεκται, ῥηθήσεται δὲ νῦν
<span class="lb" data-page="18b.638" data-line="6" id="l18b.638.6"></span>ὀλίγα παραδείγματος ἕνεκα. τὸ γὰρ ὕπτιον κεῖσθαι καὶ τὰς
<span class="lb" data-page="18b.638" data-line="7" id="l18b.638.7"></span>χεῖρας ἔχειν καὶ τὰ σκέλη παραπλησίως κείμενα τοῖς παρέτοις,
<span class="lb" data-page="18b.638" data-line="8" id="l18b.638.8"></span>οὐ κατὰ διάθεσιν μοχθηρὰν, ἀλλὰ διὰ μαλακίαν ἐγγίγνεται
<span class="lb" data-page="18b.638" data-line="9" id="l18b.638.9"></span>τοῦ κάμνοντος ἢ τρυφὴν ὑπερβάλλουσαν· ὥστε εἰ
<span class="lb" data-page="18b.638" data-line="10" id="l18b.638.10"></span>μὴ τὸ ἦθος εἰδείημεν αὐτοῦ, σφαλησόμεθα. γιγνώσκειν δὲ
<span class="lb" data-page="18b.638" data-line="11" id="l18b.638.11"></span>ὧν ἐπισκεπτόμεθα πάντων τὰ ἤθη τῶν ἀδυνάτων ἐστὶ καὶ
<span class="lb" data-page="18b.638" data-line="12" id="l18b.638.12"></span>διὰ τοῦτο ἐπ’ ὀλίγου μόλις αὐτὰ διερωτητέον, εὑρίσκομεν
<span class="lb" data-page="18b.638" data-line="13" id="l18b.638.13"></span><span class="milestone ed1page" data-n="5.663" data-unit="ed1page" id="ed1page.5.663"></span>ἐνίοτε μὲν οὐ μέγα δηλοῦντα, καθάπερ ἐπὶ τῆς
<span class="lb" data-page="18b.638" data-line="14" id="l18b.638.14"></span>κατακλίσεως, ἐνίοτε δὲ μέγιστα, ὡς ἐπὶ τῶν κοσμίων ἤτοι
<span class="lb" data-page="18b.638" data-line="15" id="l18b.638.15"></span>τὸ βλέμμα θρασύτερον καὶ τὴν φωνὴν ἐχόντων. κατὰ τὰ
<span class="lb" data-page="18b.638" data-line="16" id="l18b.638.16"></span>αὐτὰ δὲ κἀπὶ τῆς ψοφούσης φύσης· ἢ γὰρ ὀδύνην ἢ παραφροσύνην
<span class="lb" data-page="18b.638" data-line="17" id="l18b.638.17"></span>σημαίνει τοῖς αἰδουμένοις τοῦτο πράττειν, ἀκουόντων ﻿
<span class="pb" data-page="18b.639" id="p18b.639"></span>
<span class="lb" data-page="18b.639" data-line="1" id="l18b.639.1"></span>τινῶν. εἰ δὲ οὐδὲ φροντίζοιεν τῶν παρόντων, οὐδενὸς
<span class="lb" data-page="18b.639" data-line="2" id="l18b.639.2"></span>ἔσται σημεῖον. ὥστε κἀνταῦθα τὸ ἦθος ἐπίστασθαι χρὴ
<span class="lb" data-page="18b.639" data-line="3" id="l18b.639.3"></span>τοῦ κάμνοντος, ὥσπερ τὸ μὲν ἔθος τῶν ἐπὶ τὴν γαστέρα
<span class="lb" data-page="18b.639" data-line="4" id="l18b.639.4"></span>κοιμωμένων, τὴν δὲ φύσιν, ὅσοι πρίουσι κοιμώμενοι τοῦ
<span class="lb" data-page="18b.639" data-line="5" id="l18b.639.5"></span>ὀδόντος ἢ τοῖς ὀφθαλμοῖς οὐκ ἀκριβῶς μύουσιν. τὰ γὰρ
<span class="lb" data-page="18b.639" data-line="6" id="l18b.639.6"></span>τοιαῦτα μετὰ τοῦ προεγνωκέναι τὸ ἦθος ἢ τὴν φύσιν τοῦ
<span class="lb" data-page="18b.639" data-line="7" id="l18b.639.7"></span>κάμνοντος ἢ παρά τινος τῶν ἐπισταμένων αὐτοὺς πυθέσθαι,
<span class="lb" data-page="18b.639" data-line="8" id="l18b.639.8"></span>τὴν διάγνωσιν ἴσχει καὶ ποτὲ μὲν ἀγαθὰ, ποτέ δὲ φαῦλα
<span class="lb" data-page="18b.639" data-line="9" id="l18b.639.9"></span>σημεῖα, τὰ μὲν, ὡς τὸ μὲν μέλαν οὖρον ἢ πτύσμα μέλαν
<span class="lb" data-page="18b.639" data-line="10" id="l18b.639.10"></span>ἢ χολὴν μέλαιναν, νοσημάτων ἀρχομένων φανῆναι καὶ δύναμιν
<span class="lb" data-page="18b.639" data-line="11" id="l18b.639.11"></span>ἔχει μεγίστην καὶ διάγνωσιν ῥᾴστην, ὥσπερ γε πάλιν
<span class="lb" data-page="18b.639" data-line="12" id="l18b.639.12"></span>ἐξ ὑπεναντίου, τοῖς δὲ μεγίστην δύναμιν εἰς σωτηρίαν ἐν
<span class="lb" data-page="18b.639" data-line="13" id="l18b.639.13"></span>τοῖς ὀξέσι νοσήμασιν εὔπνοια καὶ οὖρον ὑπόστασιν ἔχον
<span class="lb" data-page="18b.639" data-line="14" id="l18b.639.14"></span>λευκὴν καὶ λείαν καὶ ὁμαλήν. ταῦτα μὲν οὖν ἐπὶ τῶν κατὰ
<span class="lb" data-page="18b.639" data-line="15" id="l18b.639.15"></span>διάγνωσιν αὐτάρκως εἴρηται, παραδείγματα ἐσόμενα τῶν
<span class="lb" data-page="18b.639" data-line="16" id="l18b.639.16"></span>τε μεγάλην ἐχόντων δύναμιν καὶ ῥᾴστων γνωσθῆναι καὶ τῶν
<span class="lb" data-page="18b.639" data-line="17" id="l18b.639.17"></span>γιγνωσκομένων ἡμῖν πάντη γε καὶ πάντως, ἐάν τε διὰ πείρας
<span class="pb" data-page="18b.640" id="p18b.640"></span>
<span class="lb" data-page="18b.640" data-line="1" id="l18b.640.1"></span>ἴῃ ἐάν τε διὰ λόγου σκοπῶμεν, οὐ μὴν οὔτε δύναμιν
<span class="lb" data-page="18b.640" data-line="2" id="l18b.640.2"></span>ἐχόντων τηλικαύτην οὔτε διάγνωσιν ἑτοίμην, ἀλλὰ μετὰ τοῦ
<span class="lb" data-page="18b.640" data-line="3" id="l18b.640.3"></span>προγιγνώσκειν, πυνθάνεσθαι τὰ τῶν νοσούντων ἔθη τε καὶ
<span class="lb" data-page="18b.640" data-line="4" id="l18b.640.4"></span>ἤθη καὶ φύσεις. ἐφεξῆς δὲ ἐπὶ τῶν κατὰ χειρουργίαν ὁ
<span class="lb" data-page="18b.640" data-line="5" id="l18b.640.5"></span>λόγος ἔσται μοι προχειρισαμένῳ τι παράδειγμα σαφηνείας
<span class="lb" data-page="18b.640" data-line="6" id="l18b.640.6"></span>ἕνεκεν, ὃ κατὰ τὴν ἀρχὴν εὐθέως γέγραπται τοῦ περὶ ἄρθρων
<span class="lb" data-page="18b.640" data-line="7" id="l18b.640.7"></span>βιβλίου, δεδάσκοντος αὐτοῦ περὶ τῶν βραχίονος ἐξαρθρημάτων.
<span class="lb" data-page="18b.640" data-line="8" id="l18b.640.8"></span>ἐπὶ τούτου γὰρ τὸ μέγιστον καὶ ῥᾷστόν ἐστιν εἰς
<span class="lb" data-page="18b.640" data-line="9" id="l18b.640.9"></span>διάγνωσιν, εἰ στρογγύλος καὶ μικρὸς ἐν τῇ μασχάλῃ φαίνεται·
<span class="lb" data-page="18b.640" data-line="10" id="l18b.640.10"></span>οὐ γὰρ ἐνδέχεται γενέσθαι χωρὶς τοῦ τὴν κεφαλὴν
<span class="lb" data-page="18b.640" data-line="11" id="l18b.640.11"></span>τοῦ βραχίονος ἐκπεσοῦσαν τῆς διαρθρώσεως εἰς τὸ τῆς
<span class="lb" data-page="18b.640" data-line="12" id="l18b.640.12"></span>μασχάλης ἐνεχθῆναι χωρίον. ἡ δὲ κατὰ τὴν ἐπωμίδα κοιλότης
<span class="lb" data-page="18b.640" data-line="13" id="l18b.640.13"></span>κοινόν ἐστι σημεῖον, ἐκπτώσεως μὲν βραχίονος, ἀποσπάσματος
<span class="lb" data-page="18b.640" data-line="14" id="l18b.640.14"></span>δὲ καὶ ἀκρωμίου, εἰς ὅσον ὕψος ἀνήκει, κἄπειτα
<span class="lb" data-page="18b.640" data-line="15" id="l18b.640.15"></span>παραβαλεῖν αὐτὸ τὸ πεπονθὸς, εἴθ’ ὅταν φαίνηται τὴν ἑαυτοῦ
<span class="lb" data-page="18b.640" data-line="16" id="l18b.640.16"></span>φύσιν μὴ ἔχον, ἐκπεπτωκέναι λογίζεσθαι τὸν βραχίονα.
<span class="lb" data-page="18b.640" data-line="17" id="l18b.640.17"></span>τοῦτ’ οὖν τὸ σημεῖον οὐχ ὥσπερ τὸ κατὰ τὴν μασχάλην,
<span class="lb" data-page="18b.640" data-line="18" id="l18b.640.18"></span>δύναμιν εὐθὺς, ἑτοίμην τὴν διάγνωσιν ἔχει. ἔτι δὲ μᾶλλον
<span class="pb" data-page="18b.641" id="p18b.641"></span>
<span class="lb" data-page="18b.641" data-line="1" id="l18b.641.1"></span>ἀπολείπεται τῇ δυνάμει τὸ κατὰ τὰς κινήσεις· ἀνατείνειν
<span class="lb" data-page="18b.641" data-line="2" id="l18b.641.2"></span>γὰρ οὐ δύναται τὸν βραχίονα καὶ θλασθέντων καὶ ταθέντων
<span class="lb" data-page="18b.641" data-line="3" id="l18b.641.3"></span>καὶ φλεγμηνάντων τῶν ἐνταῦθα μυῶν, ὥσπερ γε καὶ
<span class="lb" data-page="18b.641" data-line="4" id="l18b.641.4"></span>ὅταν ἶνές τινες αὐτῶν ἀποσπασθεῖσαι διὰ βάθους. ἐγὼ δὲ
<span class="lb" data-page="18b.641" data-line="5" id="l18b.641.5"></span>οἶδά ποτε καὶ τοιοῦτόν<span class="milestone ed2page" data-n="12.6" data-unit="ed2page" id="ed2page.12.6"></span> τι συμβὰν, ἀποσπάσματος ἐν
<span class="lb" data-page="18b.641" data-line="6" id="l18b.641.6"></span>ἀκρωμίῳ προϋπάρχοντος, εἶτα ὕστερον ἐξαρθρήσαντος τοῦ
<span class="lb" data-page="18b.641" data-line="7" id="l18b.641.7"></span>κατὰ τὴν ἑτέραν χεῖρα βραχίονος, ἐν παλαίστρᾳ δὲ τοῦτο
<span class="lb" data-page="18b.641" data-line="8" id="l18b.641.8"></span>ἐγένετο. θεασάμενος δ’ ἰατρὸς, ὁμοίως ἀμφοτέρας τῶν
<span class="lb" data-page="18b.641" data-line="9" id="l18b.641.9"></span>χειρῶν τὰς ἐπωμίδας ἀπεφήνατο προπετῶς· πληγὴν μέν
<span class="lb" data-page="18b.641" data-line="10" id="l18b.641.10"></span>τινα γεγονέναι κατὰ τὸ χωρίον ἔφη καὶ τὸν ἄνθρωπον εἰκότως
<span class="lb" data-page="18b.641" data-line="11" id="l18b.641.11"></span>ὀδυνᾶσθαι, τὸ δὲ ἄρθρον ἀπαθὲς εἶναι. συνεβούλευσεν
<span class="lb" data-page="18b.641" data-line="12" id="l18b.641.12"></span>οὖν εἰς τὸ βαλανεῖον ἀπελθόντα τὴν ταχίστην ἐλαίῳ
<span class="lb" data-page="18b.641" data-line="13" id="l18b.641.13"></span>πολλῷ χρώμενον ἐνδιατρῖψαι τῷ κατὰ τὸν πύελον ὕδατι καὶ
<span class="lb" data-page="18b.641" data-line="14" id="l18b.641.14"></span>ἐπειδὴ ἐξέλθῃς, σκεπάσας τὸ πεπληγὸς μόριον ἐρίοις διαβρόχοις
<span class="lb" data-page="18b.641" data-line="15" id="l18b.641.15"></span>ἐξ ἐλαίου μετὰ βραχέος κηροῦ κατάκλινέ τε καὶ
<span class="lb" data-page="18b.641" data-line="16" id="l18b.641.16"></span>ἡσυχίαν ἄγε. γενομένων τούτων ὁ μὲν ἄνθρωπος ὠδύνηται
<span class="lb" data-page="18b.641" data-line="17" id="l18b.641.17"></span>δι’ ὅλης νυκτός. ἕωθεν ἐκάλεσεν ἐκεῖνόν τε τὸν ἰατρὸν αὐτὸν
<span class="lb" data-page="18b.641" data-line="18" id="l18b.641.18"></span>καὶ τινας ἄλλους δὴ τῶν ἀλόγῳ τριβῇ τὴν τέχνην μεταχειριζόντων.
<span class="pb" data-page="18b.642" id="p18b.642"></span>
<span class="lb" data-page="18b.642" data-line="1" id="l18b.642.1"></span>ὁ κατὰ τὴν προτεραίαν σφαλεὶς ὑπὸ προπετείας
<span class="lb" data-page="18b.642" data-line="2" id="l18b.642.2"></span>ἀπερισκέπτως ἀποῃνάμενος, ὡς κατὰ φύσιν ἔχειν
<span class="lb" data-page="18b.642" data-line="3" id="l18b.642.3"></span>τὸ ἄρθρον. ἀφικνούμενος οὖν ἐπὶ τὸν κάμνοντα καὶ θεασάμενος
<span class="lb" data-page="18b.642" data-line="4" id="l18b.642.4"></span>αὐτοῦ δύο φαυλοτέρους ἰατροὺς ἠγανάκτησε μὲν
<span class="lb" data-page="18b.642" data-line="5" id="l18b.642.5"></span>ὡς ἀτιζόμενος, οὐκ ἐμφήνας δὲ αὐτὸ τοῦτο τῷ κελεύσαντι,
<span class="lb" data-page="18b.642" data-line="6" id="l18b.642.6"></span>προπετέστερον ἔτι διὰ τὸ καὶ θυμοῦσθαι κατὰ φύσιν ἔχειν
<span class="lb" data-page="18b.642" data-line="7" id="l18b.642.7"></span>ἀπεφήνατο τὴν διάρθρωσιν, ὁμοίας εὑρίσκων ἀμφοτέρας
<span class="lb" data-page="18b.642" data-line="8" id="l18b.642.8"></span>τὰς ἐπωμίδας, ὡς ἂν καὶ φλεγμονή τις ἦν προπεφυκυῖα τοῦ
<span class="lb" data-page="18b.642" data-line="9" id="l18b.642.9"></span>πληγέντος ὤμου. καταντλησάμενον οὖν ὕδατι πολλῷ θερμῷ
<span class="lb" data-page="18b.642" data-line="10" id="l18b.642.10"></span>τὸν κάμνοντα, παραχεομένου συνεχῶς ἐλαίου δαψιλῶς ἐκέλευσεν
<span class="lb" data-page="18b.642" data-line="11" id="l18b.642.11"></span>ἐρίοις αὖθις ἐνειλιχθέντα παραπλησίως ἡσυχάζειν.
<span class="lb" data-page="18b.642" data-line="12" id="l18b.642.12"></span>ὡς δὲ τούτων γενομένων οὐδὲν ὤνητο, τῇ τρίτῃ τῶν ἡμερῶν
<span class="lb" data-page="18b.642" data-line="13" id="l18b.642.13"></span>ἐκλήθην κἀγὼ καὶ θεασάμενος τὸν ἀνώδυνον ὦμον κοιλοτέραν
<span class="lb" data-page="18b.642" data-line="14" id="l18b.642.14"></span>ἔχοντος τὴν ἐπωμίδα τοῦ πεπονθότος, ὡς ἂν ηὐξημένης τῆς
<span class="lb" data-page="18b.642" data-line="15" id="l18b.642.15"></span>φλεγμονῆς ἐσκόπουν ἐπιμελῶς τὸν δοκοῦντα κατὰ φύσιν ἔχειν
<span class="lb" data-page="18b.642" data-line="16" id="l18b.642.16"></span>ὦμον. ἐφαίνετο γάρ μοι τὸ κατ’ αὐτὸν ἀκρώμιον ἄνω κεχωρηκέναι.
<span class="lb" data-page="18b.642" data-line="17" id="l18b.642.17"></span>κινηθεὶς οὖν ἐκ τούτου τε καὶ τοῦ μηδὲν ἐκ
<span class="lb" data-page="18b.642" data-line="18" id="l18b.642.18"></span>τῆς προσηκούσης θεραπείας ὠφελῆσθαι τὸν ἄνθρωπον εἰς
<span class="pb" data-page="18b.643" id="p18b.643"></span>
<span class="lb" data-page="18b.643" data-line="1" id="l18b.643.1"></span>τὴν τοῦ φλεγμαίνοντος ὤμου μασχάλην ἐνθεὶς τοὺς δακτύλους,
<span class="lb" data-page="18b.643" data-line="2" id="l18b.643.2"></span>εὗρον ἐν αὐτῇ σχεδὸν τὴν κεφαλὴν τοῦ βραχίονος.
<span class="lb" data-page="18b.643" data-line="3" id="l18b.643.3"></span>ἀλλ’ ὅμως ἀσφαλεστέρας ἕνεκα διαγνώσεως ἐπεσκεψάμην καὶ
<span class="lb" data-page="18b.643" data-line="4" id="l18b.643.4"></span>τὴν τοῦ ἑτέρου ὤμου μασχάλην, ὡς δὲ οὐδεὶς ὄγκος ἦν ἐν
<span class="lb" data-page="18b.643" data-line="5" id="l18b.643.5"></span>αὐτῇ τοιοῦτος, ἐξηρθρηκέναι μὲν τὸν βραχίονα ἔφην, τοὺς
<span class="lb" data-page="18b.643" data-line="6" id="l18b.643.6"></span>ἰατροὺς δὲ ἀγνοῆσαι, διὰ τὸ μὴ γνῶναι κατὰ τὴν ἑτέραν
<span class="lb" data-page="18b.643" data-line="7" id="l18b.643.7"></span>χεῖρα τὸ ἀκρώμιον ἀποσπασάμενον, ἔπειτα παραβάλλειν ὡς
<span class="lb" data-page="18b.643" data-line="8" id="l18b.643.8"></span>κατὰ φύσιν ἔχοντα τὸν ὦμον πεπληγμένον. μαθεῖν δὲ ἡμῖν
<span class="lb" data-page="18b.643" data-line="9" id="l18b.643.9"></span>ἐστιν, ἔφην, πυνθανομένοις τοῦ πάσχοντος, εἰ ἐπλήγη ποτὲ
<span class="lb" data-page="18b.643" data-line="10" id="l18b.643.10"></span>τὸ ἀκρώμιον τῆς ἑτέρας χειρός. ὁ δὲ ἐν ἀρχῇ μὲν οὐκ εἶχε
<span class="lb" data-page="18b.643" data-line="11" id="l18b.643.11"></span>λέγειν, ἀναμνησθεὶς δὲ ὕστερον ὡμολόγησεν ἐξ ὀχήματός
<span class="lb" data-page="18b.643" data-line="12" id="l18b.643.12"></span>ποτε αὐτὸν ἐκπεσόντα πεπλῆχθαί τε καὶ ῥᾳδίως ἄπονον γεγονέναι
<span class="lb" data-page="18b.643" data-line="13" id="l18b.643.13"></span>τρισὶν ἢ τέτρασιν ἡμέραις, ἔριον μετ’ ἐλαίου κατὰ
<span class="lb" data-page="18b.643" data-line="14" id="l18b.643.14"></span>τῆς πληγῆς ἐπιθέντα. τίνος οὖν ἕνεκα ταῦτα εἴρηταί μοι;
<span class="lb" data-page="18b.643" data-line="15" id="l18b.643.15"></span>τοῦ δεῖξαι πόσον ἀξιώματι διενήνοχεν ἀλλήλων τὰ σημεῖα,
<span class="lb" data-page="18b.643" data-line="16" id="l18b.643.16"></span>δι’ ὧν ἡ γνῶσις γίγνεται τῶν κατὰ χεῖρα παθῶν. τὸ μὲν
<span class="lb" data-page="18b.643" data-line="17" id="l18b.643.17"></span>γὰρ μὴ δύνασθαι τὴν πεπονθυῖαν ἀνατεῖναι χεῖρα κοινὰ καὶ
<span class="lb" data-page="18b.643" data-line="18" id="l18b.643.18"></span>ἄλλων πλειόνων εἰσί. καὶ γὰρ οἱ τένοντες τῶν ἐνταῦθα ﻿
<span class="pb" data-page="18b.644" id="p18b.644"></span>
<span class="lb" data-page="18b.644" data-line="1" id="l18b.644.1"></span>μυῶν καὶ αὐτοὶ πολλάκις οἱ μύες σκιῤῥούμενοι καὶ φλεγμαίνοντες,
<span class="lb" data-page="18b.644" data-line="2" id="l18b.644.2"></span>ἔτι δὲ θλασθέντες ἢ βύθιον ῥῆγμα ἔχοντες ἢ καί
<span class="lb" data-page="18b.644" data-line="3" id="l18b.644.3"></span>τινων ἰνῶν ἀποῤῥαγεισῶν ἐν αὐτοῖς ἀδύνατοι γίγνονται πρὸς
<span class="lb" data-page="18b.644" data-line="4" id="l18b.644.4"></span>τὸ μετέωρον ἀναφέρειν τὴν χεῖρα· δι’ αὐτὰ δὲ ταῦτα καὶ
<span class="lb" data-page="18b.644" data-line="5" id="l18b.644.5"></span>ὀδυνῶνται κατὰ τὰς κινήσεις, οὐ μόνον ταύτας, ἀλλὰ καὶ
<span class="lb" data-page="18b.644" data-line="6" id="l18b.644.6"></span>τὰς ἄλλας τῆς χειρός. ἡ δὲ κατὰ τὴν ἐπωμίδα κοιλότης
<span class="lb" data-page="18b.644" data-line="7" id="l18b.644.7"></span>κοινὴ καὶ αὐτὴ πρὸς ἐπίσπασμα. ὁ δὲ ἐν μασχάλῃ παρὰ
<span class="lb" data-page="18b.644" data-line="8" id="l18b.644.8"></span>φύσιν ὄγκος σκληρὸς καὶ ἐπιφερὴς, ἱκανὸν σημεῖον ἐκπεπτωκότος
<span class="lb" data-page="18b.644" data-line="9" id="l18b.644.9"></span><span class="milestone ed2page" data-n="12.7" data-unit="ed2page" id="ed2page.12.7"></span>βραχίονος, ὥστε μόνῳ γε αὐτῷ πιστεύσας οὐκ
<span class="lb" data-page="18b.644" data-line="10" id="l18b.644.10"></span>ἂν ἁμάρτοι, καὶ μέντοι καὶ ῥᾴστην ἔχει τὴν διάγνωσιν ἐνταῦθα
<span class="lb" data-page="18b.644" data-line="11" id="l18b.644.11"></span>καὶ χρὴ μόνον εἰς τὴν μασχάλην τοὺς δακτύλους ἐνθέντα
<span class="lb" data-page="18b.644" data-line="12" id="l18b.644.12"></span>ψαῦσαι τῆς ἐξοχῆς καὶ φανεῖται σαφῶς ἡ κεφαλὴ
<span class="lb" data-page="18b.644" data-line="13" id="l18b.644.13"></span>τοῦ βραχίονος ἐνταῦθα. τὰ δὲ τῶν μυῶν πάθη διὰ τὸ
<span class="lb" data-page="18b.644" data-line="14" id="l18b.644.14"></span>μήτ’ ἀνατείνειν δύνασθαι τὸν βραχίονα μήτε ἀνωδύνως
<span class="lb" data-page="18b.644" data-line="15" id="l18b.644.15"></span>κινεῖν, γεγυμνασμένου τε δεῖται λογισμοῦ καὶ πολλῆς περισκέψεως
<span class="lb" data-page="18b.644" data-line="16" id="l18b.644.16"></span>χρῄζει. συνεισέρχεταί γε μὴν καὶ τούτων ἡ γνῶσις
<span class="lb" data-page="18b.644" data-line="17" id="l18b.644.17"></span>τοῖς μεγίστην τε δύναμιν ἔχουσι καὶ ῥᾴστοις γνωσθῆναι,
<span class="lb" data-page="18b.644" data-line="18" id="l18b.644.18"></span>ἐάν τ’ ἐμπειρικῶς ἐάν τε λογικῶς μεταχειρίζηταί τις τέχνην.
<span class="pb" data-page="18b.645" id="p18b.645"></span>
<span class="lb" data-page="18b.645" data-line="1" id="l18b.645.1"></span>ὅ τε γὰρ ἐμπειρικὸς ἐπισκοπούμενος τὰς ὑπ’ αὐτῶν
<span class="lb" data-page="18b.645" data-line="2" id="l18b.645.2"></span>καλουμένας συνδρομὰς, αἵ τινές εἰσι συμπτωμάτων ἀθροίσματα
<span class="lb" data-page="18b.645" data-line="3" id="l18b.645.3"></span>ὅταν πολλάκις θεάσηται τὰ αὐτὰ καθ’ ἕνα καιρὸν
<span class="lb" data-page="18b.645" data-line="4" id="l18b.645.4"></span>ὁμοίως πάντα μνημονεύει. κἀπειδὰν ἐκ τῆς τηρήσεως ταύτης
<span class="lb" data-page="18b.645" data-line="5" id="l18b.645.5"></span>πολλῶν συνδρομῶν ἐμπειρίαν ἔχῃ, τηνικαῦτα δ’ αἰσθάνεται,
<span class="lb" data-page="18b.645" data-line="6" id="l18b.645.6"></span>τίνα μὲν ἐν πολλαῖς συνδρομαῖς<span class="milestone ed1page" data-n="5.664" data-unit="ed1page" id="ed1page.5.664"></span> ἐθεάσατο
<span class="lb" data-page="18b.645" data-line="7" id="l18b.645.7"></span>συμπτώματα, τίνα δὲ ἐν μιᾷ μόνῃ, καὶ οὕτως εἰς ἔννοιαν
<span class="lb" data-page="18b.645" data-line="8" id="l18b.645.8"></span>ἔρχεται τῶν κοινῶν τε καὶ ἰδίων, ᾧ πάλιν ἕπεται γνῶσις
<span class="lb" data-page="18b.645" data-line="9" id="l18b.645.9"></span>τῆς κατὰ δύναμιν διαφορᾶς τῶν σημείων. ὁ μὲν γὰρ ἐν
<span class="lb" data-page="18b.645" data-line="10" id="l18b.645.10"></span>πολλαῖς ὤφθη συνδρομαῖς ἢ πάσαις πολὺ λείπεται τῶν ἐν
<span class="lb" data-page="18b.645" data-line="11" id="l18b.645.11"></span>μιᾷ μόνῃ φανέντων, τὸ δὲ ἐν ὀλίγαις ἔλαττον τούτων καὶ
<span class="lb" data-page="18b.645" data-line="12" id="l18b.645.12"></span>μάλιστα τὸ κατὰ δύο μόνας. ὅμως οὖν ὥσπερ καὶ τῶν
<span class="lb" data-page="18b.645" data-line="13" id="l18b.645.13"></span>ἰδίων ἐγένετο τηρητικός τε καὶ μνημονευτικὸς ὁ ἐμπειρικὸς
<span class="lb" data-page="18b.645" data-line="14" id="l18b.645.14"></span>ἰατρὸς, οὕτω καὶ τῶν κοινῶν· καὶ γὰρ ταῦτα πάντη τε
<span class="lb" data-page="18b.645" data-line="15" id="l18b.645.15"></span>καὶ πάντως ἅμα τοῖς ἰδίοις ἐτήρησεν, ὅσα μὲν ἐκείνοις γιγνόμενα.
<span class="lb" data-page="18b.645" data-line="16" id="l18b.645.16"></span>πολὺ δὲ μᾶλλόν τε καὶ θᾶττον ὁ τῷ λόγῳ τῶν
<span class="lb" data-page="18b.645" data-line="17" id="l18b.645.17"></span>σημείων ἑκάστου πάθους εὕρεσιν ποιησάμενος, ἐν ᾧ τά τε
<span class="pb" data-page="18b.646" id="p18b.646"></span>
<span class="lb" data-page="18b.646" data-line="1" id="l18b.646.1"></span>ἴδια καὶ τὰ κοινὰ, μὴ ὅτι χρόνον πολὺν ἀναμείνας, ὥσπερ
<span class="lb" data-page="18b.646" data-line="2" id="l18b.646.2"></span>ὁ ἐμπειρικὸς, ἀλλὰ μηδεμίαν ἡμέραν ἢ ὥραν. νοήσας γὰρ
<span class="lb" data-page="18b.646" data-line="3" id="l18b.646.3"></span>ἐκπεπτωκότα τῆς ἰδίας βραχίονα χώρας καὶ πρὸς τὴν μασχάλην
<span class="lb" data-page="18b.646" data-line="4" id="l18b.646.4"></span>ἐνηνεγμένον, πρῶτον μὲν ὡς ἐνταῦθα παρὰ φύσιν
<span class="lb" data-page="18b.646" data-line="5" id="l18b.646.5"></span>ὄγκος φανεῖται συνεπινοεῖ, δεύτερον δὲ ὅτι κοῖλος ὁ κατὰ
<span class="lb" data-page="18b.646" data-line="6" id="l18b.646.6"></span>τὴν ἐπωμίδα τόπος ἔσται, τῆς πρότερον ἐν αὐτῷ κεφαλῆς
<span class="lb" data-page="18b.646" data-line="7" id="l18b.646.7"></span>τοῦ βραχίονος ἐστερημένος, εἰς τὸ κατὰ τὴν μασχάλην χωρίον
<span class="lb" data-page="18b.646" data-line="8" id="l18b.646.8"></span>μεθεστηκυίας, προσέτι δὲ καὶ ὡς ὁ τῆς ὠμοπλάτης
<span class="lb" data-page="18b.646" data-line="9" id="l18b.646.9"></span>αὐχὴν, ὃς ἐπικείμενος τῷ βραχίονι ἀνατείνεσθαι τὴν χεῖρα
<span class="lb" data-page="18b.646" data-line="10" id="l18b.646.10"></span>κωλύει καὶ ὡς ὀδυνήσονται σφοδρῶς οἱ μύες ἰσχυρῶς τεινόμενοι,
<span class="lb" data-page="18b.646" data-line="11" id="l18b.646.11"></span>κινεῖν οὕτως τὸν βραχίονα προαιρούμενοι· ὡσαύτως
<span class="lb" data-page="18b.646" data-line="12" id="l18b.646.12"></span>δὲ καὶ ὅτι παρὰ τὰς πλευρὰς παράγειν ἐπιχειροῦσι τὸ
<span class="lb" data-page="18b.646" data-line="13" id="l18b.646.13"></span>πεπονθὸς κῶλον ὀδυνᾶσθαι συμβήσεται. ὥστε καὶ οὕτως
<span class="lb" data-page="18b.646" data-line="14" id="l18b.646.14"></span>εἴσεται πάντη τε καὶ πάντως οὐ μόνον τὰ μεγίστας ἔχοντα
<span class="lb" data-page="18b.646" data-line="15" id="l18b.646.15"></span>δυνάμεις, ἀλλὰ καὶ τὰ ἄλλα. διὰ μιᾶς γὰρ ὁδοῦ πάντα
<span class="lb" data-page="18b.646" data-line="16" id="l18b.646.16"></span>εὑρίσκεται, διὰ τῆς ἑτέρας ἀγνωθῆναι τοῖς μὴ ῥᾴστοις
<span class="lb" data-page="18b.646" data-line="17" id="l18b.646.17"></span>εὑρίσκομεν, ἀλλὰ κατ’ ἔνδειξιν. ἡ γὰρ ἐν τῇ μασχάλῃ κεφαλὴ
<span class="lb" data-page="18b.646" data-line="18" id="l18b.646.18"></span>τοῦ βραχίονος ἑτοιμοτάτην ἔχει τὴν δύναμιν, ἡ δὲ
<span class="pb" data-page="18b.647" id="p18b.647"></span>
<span class="lb" data-page="18b.647" data-line="1" id="l18b.647.1"></span>τῶν μυῶν διάθεσις ἐπισκέψεως πλείονος δεομένη, ἀλλ’ ὅμως
<span class="lb" data-page="18b.647" data-line="2" id="l18b.647.2"></span>καὶ αὕτη κατ’ ἀμφότερα λειπομένη τῷ τε τῆς διαγνώσεως
<span class="lb" data-page="18b.647" data-line="3" id="l18b.647.3"></span>ῥᾴστῳ καὶ τῇ δυνάμει τοῦ κατὰ τὴν μασχάλην ὄγκου, διὰ
<span class="lb" data-page="18b.647" data-line="4" id="l18b.647.4"></span>τῆς αὐτῆς θεωρίας τοῖς τεχνικοῖς ἰατροῖς εἰς γνῶσιν ἔρχεται.
<span class="lb" data-page="18b.647" data-line="5" id="l18b.647.5"></span>εἰκότως οὖν Ἱπποκράτης ἐκέλευσε τὰς διαγνώσεις τῶν
<span class="lb" data-page="18b.647" data-line="6" id="l18b.647.6"></span>παθῶν, ἃς καὶ σημειώσεις ὀνομάζουσιν οἱ νεώτεροι κατὰ
<span class="lb" data-page="18b.647" data-line="7" id="l18b.647.7"></span>τὴν ὁμοίου καὶ ἀνομοίου θεωρίαν ποιεῖσθαι πρὸ τῶν ἄλλων
<span class="lb" data-page="18b.647" data-line="8" id="l18b.647.8"></span>τῆς τέχνης ἔργων, τουτέστι τῶν κατὰ πρόγνωσίν τε καὶ
<span class="lb" data-page="18b.647" data-line="9" id="l18b.647.9"></span>θεραπείαν. εἰκότως δὲ καὶ διὰ τῶν μεγίστων τε τῇ δυνάμει
<span class="lb" data-page="18b.647" data-line="10" id="l18b.647.10"></span>καὶ ῥᾴστων τῇ διαγνώσει καὶ πρὸς τούτοις ἔτι τρίτον τὸ,
<span class="lb" data-page="18b.647" data-line="11" id="l18b.647.11"></span>πάντη μὲν καὶ πάντως τούτοις γιγνωσκόμενον, ἀπολειπομένων
<span class="lb" data-page="18b.647" data-line="12" id="l18b.647.12"></span>δὲ ἀξιώματί τε καὶ τῷ τῆς διαγνώσεως ἑτοίμῳ. προειρηκὼς
<span class="lb" data-page="18b.647" data-line="13" id="l18b.647.13"></span>οὖν διὰ τούτων ἀφ’ ὧν χρὴ τὰς διαγνώσεις τῶν παθῶν
<span class="lb" data-page="18b.647" data-line="14" id="l18b.647.14"></span>ποιεῖσθαι, τουτέστιν ὅτι διὰ τῶν ὁμοίων τε καὶ ἀνομοίων
<span class="lb" data-page="18b.647" data-line="15" id="l18b.647.15"></span>τοῖς κατὰ <span class="milestone ed2page" data-n="12.8" data-unit="ed2page" id="ed2page.12.8"></span>φύσιν ἔχουσιν, ὁποῖά γε ταῦτα ὑπάρχει,
<span class="lb" data-page="18b.647" data-line="16" id="l18b.647.16"></span>μεταβαίνει κατὰ τὴν ἑξῆς ῥῆσιν, ἐπὶ τὴν διδασκαλίαν
<span class="lb" data-page="18b.647" data-line="17" id="l18b.647.17"></span>αὐτῶν ὀνομαστὶ λέγων.
</p>
          </article>

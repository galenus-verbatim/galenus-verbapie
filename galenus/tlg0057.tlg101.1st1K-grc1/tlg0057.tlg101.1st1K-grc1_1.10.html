<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.10">
<span class="pb page1" data-page="18b.681" id="p18b.681"></span>
<span class="milestone ed1page page1" data-n="5.669" data-unit="ed1page" id="ed1page.5.669"></span>
<span class="milestone ed2page page1" data-n="12.19" data-unit="ed2page" id="ed2page.12.19"></span>
            <blockquote class="quote lemma">
<span class="lb" data-page="18b.681" data-line="1" id="l18b.681.1"></span><span class="milestone ed2page" data-n="12.20" data-unit="ed2page" id="ed2page.12.20"></span>Ὑπ’ αὐγὴν μὲν οὖν ὀλίγη τε ἡ χρῆσις καὶ καταφανής
<span class="lb" data-page="18b.681" data-line="2" id="l18b.681.2"></span>τε ἡ μετριότης.
</blockquote>
            <p>
<span class="lb" data-page="18b.681" data-line="3" id="l18b.681.3"></span>Ἐδείχθη πρόσθεν. οὐδὲν γὰρ τῶν ἄλλων μορίων πλὴν
<span class="lb" data-page="18b.681" data-line="4" id="l18b.681.4"></span>ὀφθαλμῶν δεῖται τῆς τοιαύτης χειρουργίας. ἐπεὶ δὲ, ὡς
<span class="lb" data-page="18b.681" data-line="5" id="l18b.681.5"></span>ἔφην, ἀπεστράφθαι τελέως τὴν αὐγὴν ἀδύνατόν ἐστιν ἐν
<span class="lb" data-page="18b.681" data-line="6" id="l18b.681.6"></span>ταῖς χειρουργίαις, ἐν τῷ μεταξὺ βούλεται τοῦ τ’ ἀπεστράφθαι
<span class="lb" data-page="18b.681" data-line="7" id="l18b.681.7"></span>καὶ τοῦ πρὸς αὐγὴν ἐστράφθαι σχηματίζειν τὸν ἄνθρωπον.
<span class="lb" data-page="18b.681" data-line="8" id="l18b.681.8"></span>οὐ μὴν ἴσον ἐπὶ πάντων τῶν παθῶν ἀπεστράφθαι
<span class="lb" data-page="18b.681" data-line="9" id="l18b.681.9"></span>προσήκει τὸν ἰατρὸν τῆς αὐγῆς, ἐφ’ ὅσον αὐτὸ τὸ πάθος ἀναγκάζει.
<span class="lb" data-page="18b.681" data-line="10" id="l18b.681.10"></span>οἱ μὲν γὰρ ἡλκωμένοι καὶ ὑπόπυοι καὶ σταφυλώματα
<span class="lb" data-page="18b.681" data-line="11" id="l18b.681.11"></span>ἔχοντες ἢ καὶ φλεγμονὴν μεγάλην ἢ ῥεῦμα δριμὺ καὶ πρὸς
<span class="lb" data-page="18b.681" data-line="12" id="l18b.681.12"></span>τῆς ὀλίγης αὐγῆς πλήττονται σφοδρῶς, ὡς ὀδυνᾶσθαί τε
<span class="lb" data-page="18b.681" data-line="13" id="l18b.681.13"></span>καὶ ῥευματίζεσθαι παραχρῆμα. τούτων δ’ ἧττον ὑπὸ τῆς
<span class="lb" data-page="18b.681" data-line="14" id="l18b.681.14"></span>αὐγῆς ἐνοχλεῖται παρακεντούμενός τις ἢ πτερύγιον ἢ ἐγκανθίδα
<span class="lb" data-page="18b.681" data-line="15" id="l18b.681.15"></span>χειριζόμενος. ἡ τοίνυν τῆς ἀποστροφῆς μετριότης,
<span class="lb" data-page="18b.681" data-line="16" id="l18b.681.16"></span>ἣν ἀπὸ τῆς αὐγῆς ἀπεστράφθαι προσήκει τὸν χειριζόμενον,
<span class="pb" data-page="18b.682" id="p18b.682"></span>
<span class="lb" data-page="18b.682" data-line="1" id="l18b.682.1"></span>εὑρεθήσεταί σοι δύο τούτοις προσέχοντι σκοποῖς, τῷ τε σαφῶς
<span class="lb" data-page="18b.682" data-line="2" id="l18b.682.2"></span>ὁρᾷν τὸν ἰατρὸν, ὃ πράττει παρὰ τὸν ὀφθαλμὸν ἐν
<span class="lb" data-page="18b.682" data-line="3" id="l18b.682.3"></span>τῇ χειρουργίᾳ, τῷ τε μὴ σφοδρῶς ἀνιᾶσθαι τὸν χειριζόμενον,
<span class="lb" data-page="18b.682" data-line="4" id="l18b.682.4"></span>ἐπεὶ ἑκάτερος σκοπὸς ἐναντίον ὑπαγορεύει σχῆμα κατὰ
<span class="lb" data-page="18b.682" data-line="5" id="l18b.682.5"></span>τὸν ἐπικρατοῦντα ποιῶν τὴν αἵρεσιν. εἰ δέ σοι δόξειε μηδ’
<span class="lb" data-page="18b.682" data-line="6" id="l18b.682.6"></span>ἕτερος ἐπικρατεῖν, τὸ μέσον αἱροῦ σχῆμα τῶν τε ἀκριβῶς
<span class="lb" data-page="18b.682" data-line="7" id="l18b.682.7"></span>ἐστραμμένων πρὸς τὴν αὐγὴν καὶ τῶν ὑπεστραμμένων αὐτήν.
<span class="lb" data-page="18b.682" data-line="8" id="l18b.682.8"></span>ἐγώ σοι τὴν ὁδὸν ἀφηγησάμην, ᾗ χρώμενος εὑρήσεις τὸ μέτριον
<span class="lb" data-page="18b.682" data-line="9" id="l18b.682.9"></span>τῆς ἐπιστροφῆς, Ἱπποκράτης δὲ εἶπεν, ἡγούμενος
<span class="lb" data-page="18b.682" data-line="10" id="l18b.682.10"></span>ἅπασαν καταφανῆ τὴν μετριότητα γενέσθαι ῥᾳδίως, εἰ βουληθεῖεν
<span class="lb" data-page="18b.682" data-line="11" id="l18b.682.11"></span>εὑρεῖν. οὐ γὰρ ἀπαιδεύτους ἀνθρώπους, ὡς ἡμεῖς
<span class="lb" data-page="18b.682" data-line="12" id="l18b.682.12"></span>νῦν, ἀλλ’ ἱκανῶς γεγυμνασμένους ἐν τοῖς μαθήμασιν ἐδίδαξεν,
<span class="lb" data-page="18b.682" data-line="13" id="l18b.682.13"></span>ὡς τὰ τοιαῦτα καὶ αὐτοὺς ἐπινοεῖν ἑτοίμως ἐξ ἀκολουθίας
<span class="lb" data-page="18b.682" data-line="14" id="l18b.682.14"></span>τοῖς τῶν προδεδειγμένων.
</p>
          </article>

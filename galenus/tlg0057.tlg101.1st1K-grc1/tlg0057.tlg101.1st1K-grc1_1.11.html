<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.11">
<span class="pb page1" data-page="18b.683" id="p18b.683"></span>
<span class="milestone ed1page page1" data-n="5.669" data-unit="ed1page" id="ed1page.5.669"></span>
<span class="milestone ed2page page1" data-n="12.20" data-unit="ed2page" id="ed2page.12.20"></span>
            <blockquote class="quote lemma">
<span class="lb" data-page="18b.683" data-line="1" id="l18b.683.1"></span>Τὰ δὲ πρὸς αὐγὴν ἐκ τῶν παρεουσέων, ἐκ τῶν ξυμφερουσέων
<span class="lb" data-page="18b.683" data-line="2" id="l18b.683.2"></span>αὐγέων πρὸς τὴν λαμπρότητα τρέπειν τὸν
<span class="lb" data-page="18b.683" data-line="3" id="l18b.683.3"></span>χειριζόμενον.
</blockquote>
            <p>
<span class="lb" data-page="18b.683" data-line="4" id="l18b.683.4"></span>Ὅσον μὲν ἐπὶ τὸ δεῖν ἐναργέστατα βλέπειν τὸν ἰατρὸν,
<span class="lb" data-page="18b.683" data-line="5" id="l18b.683.5"></span>ὅσα πράττει κατὰ τὴν χειρουργίαν, ἐν τῷ τοῦ κάμνοντος
<span class="lb" data-page="18b.683" data-line="6" id="l18b.683.6"></span>σώματι, τὴν λαμπροτάτην αὐγὴν αἱρεῖσθαι χρὴ, κατὰ
<span class="lb" data-page="18b.683" data-line="7" id="l18b.683.7"></span><span class="milestone ed2page" data-n="12.21" data-unit="ed2page" id="ed2page.12.21"></span>πάντα τὰ μόρια, πλὴν ὀφθαλμῶν. ἡ λαμπροτάτη δέ ἐστι
<span class="lb" data-page="18b.683" data-line="8" id="l18b.683.8"></span>τῶν αὐγῶν ἐν ὑπαίθρῳ χωρίῳ τοῦ ἡλίου καταλάμποντος
<span class="lb" data-page="18b.683" data-line="9" id="l18b.683.9"></span>αὐτὸν, μηδενὸς ἐπισκοτοῦντος. ἀλλ’ ἐνίοτε μὲν οὐδέν ἐστι
<span class="lb" data-page="18b.683" data-line="10" id="l18b.683.10"></span>τοιοῦτον ἐν τῇ τοῦ χειριζομένου καταγωγῇ. πολλάκις δέ ἐστι
<span class="lb" data-page="18b.683" data-line="11" id="l18b.683.11"></span>μὲν, ἀλλ’ οὐ συμφέρει εἰσάγειν εἰς αὐτὸ χειμῶνος μὲν διὰ
<span class="lb" data-page="18b.683" data-line="12" id="l18b.683.12"></span>κρύος, ἐν θέρει δὲ διὰ θάλπος· ἑκατέρου γὰρ αὐτῶν ἐστιν
<span class="lb" data-page="18b.683" data-line="13" id="l18b.683.13"></span>ἰδία βλάβη, καὶ πρὸς τούτοις ἔτι φυλάττεσθαι χρὴ τοὺς
<span class="lb" data-page="18b.683" data-line="14" id="l18b.683.14"></span>ἀνέμους, ὥστε διὰ τούτους οὐ μόνον αὐτὸν καλὸν ἀέρα φεύγομεν
<span class="lb" data-page="18b.683" data-line="15" id="l18b.683.15"></span>πολλάκις, ἀλλὰ καὶ τὸν πλησίον θύρας καὶ θυρίδος
<span class="lb" data-page="18b.683" data-line="16" id="l18b.683.16"></span>ἄνεμον εἰσπνέοντα σφοδρῶς ἄγειν τὸν ἐνεργούμενον. ἐπ’ ﻿
<span class="pb" data-page="18b.684" id="p18b.684"></span>
<span class="lb" data-page="18b.684" data-line="1" id="l18b.684.1"></span>ἐκείνων δὲ μάλιστα φεύγομεν ἄνεμον, ἐφ’ ὧν εὐλαβούμεθα
<span class="lb" data-page="18b.684" data-line="2" id="l18b.684.2"></span>παθεῖν τι τὸ νευρῶδες γένος, ὥσπερ γε πάλιν ἥλιον ἐπὶ
<span class="lb" data-page="18b.684" data-line="3" id="l18b.684.3"></span>τῶν σηπομένων, ὡς πρὸς αἱμοῤῥαγίαν ἐπιτηδείως ἐχόντων.
<span class="lb" data-page="18b.684" data-line="4" id="l18b.684.4"></span>καλῶς οὖν προσέθηκε τῶν παρεουσέων, τῶν συμφερουσέων,
<span class="lb" data-page="18b.684" data-line="5" id="l18b.684.5"></span>οὐ γὰρ ἁπλῶς ἐκ τῶν παρουσῶν αὐτῶν αἱρεῖσθαι χρὴ τὴν
<span class="lb" data-page="18b.684" data-line="6" id="l18b.684.6"></span>λαμπρότητα, ἀλλὰ καὶ προσεπιβλέπειν, εἰ καὶ τῶν συμφερουσῶν
<span class="lb" data-page="18b.684" data-line="7" id="l18b.684.7"></span>αὐγῶν ἐστιν ἡ λαμπροτάτη.
</p>
          </article>

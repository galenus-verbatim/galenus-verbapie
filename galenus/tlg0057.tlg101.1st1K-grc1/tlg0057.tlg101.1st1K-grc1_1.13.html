<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.13">
<span class="pb page1" data-page="18b.685" id="p18b.685"></span>
<span class="milestone ed1page page1" data-n="5.669" data-unit="ed1page" id="ed1page.5.669"></span>
<span class="milestone ed2page page1" data-n="12.21" data-unit="ed2page" id="ed2page.12.21"></span>
            <blockquote class="quote lemma">
<span class="lb" data-page="18b.685" data-line="1" id="l18b.685.1"></span>Οὑτωσὶ δὲ τὸ μὲν χειριζόμενον ἐναντίον τῇ αὐγῇ, τὸν δὲ
<span class="lb" data-page="18b.685" data-line="2" id="l18b.685.2"></span>χειρίζοντα ἐναντίον τῷ χειριζομένῳ πλὴν ὥστε μὴ
<span class="lb" data-page="18b.685" data-line="3" id="l18b.685.3"></span>ἐπισκοτάζειν.
</blockquote>
            <p>
<span class="lb" data-page="18b.685" data-line="4" id="l18b.685.4"></span>Ἐχρῆν γὰρ ὡδί πως ἑρμηνεύεσθαι τὴν ὅλην διάνοιαν
<span class="lb" data-page="18b.685" data-line="5" id="l18b.685.5"></span>ὑπ’ αὐτοῦ. τὰ δὲ πρὸς αὐγὴν ἐκ τῶν παρεούσων, ἐκ τῶν
<span class="lb" data-page="18b.685" data-line="6" id="l18b.685.6"></span>συμφερουσῶν αὐγέων πρὸς τὴν λαμπρότητα τρέπειν τὸ χειριζόμενον.
<span class="lb" data-page="18b.685" data-line="7" id="l18b.685.7"></span>οὐ μὴν ἂν καθαράν γε καὶ ἀνεπισκότητον φυλάττειν
<span class="lb" data-page="18b.685" data-line="8" id="l18b.685.8"></span>χρὴ τὴν αὐγὴν, ἀλλ’ ἐν οἷς λαθεῖν ἂν ἢ ὁρᾷν αἰσχρὸν
<span class="lb" data-page="18b.685" data-line="9" id="l18b.685.9"></span>ἑαυτὸν οὕτως σχηματίζειν, ὡς τοὺς μὲν ὅλως πάντας
<span class="lb" data-page="18b.685" data-line="10" id="l18b.685.10"></span>ἀφαιρεῖσθαι τῆς θέας τῶν χειριζομένων μορίων, ἑαυτῷ δὲ
<span class="lb" data-page="18b.685" data-line="11" id="l18b.685.11"></span>κατὰ μηδὲν ἐπισκοτεῖν. <span class="milestone ed2page" data-n="12.22" data-unit="ed2page" id="ed2page.12.22"></span>ἡ μὲν δὴ διάνοια τῆς ὅλης
<span class="lb" data-page="18b.685" data-line="12" id="l18b.685.12"></span>ῥήσεώς ἐστι τοιαύτη. τάχα δέ τις ἀκοῦσαι ποθεῖ σαφῶς
<span class="lb" data-page="18b.685" data-line="13" id="l18b.685.13"></span>τὴν ἀπόθεσιν, ἣν βούλεται λαβεῖν ὁ ἰατρὸς τοὺς περιεστῶτας.
<span class="lb" data-page="18b.685" data-line="14" id="l18b.685.14"></span>ἴσως μὲν οὖν ἐνίων χειρουργιῶν τὸ ἀκριβὲς, οὐδὲ
<span class="lb" data-page="18b.685" data-line="15" id="l18b.685.15"></span>διδάξαι βουλήσεταί ποτε τῶν παρόντων τινὰς οὐκ ἀξίους
<span class="pb" data-page="18b.686" id="p18b.686"></span>
<span class="lb" data-page="18b.686" data-line="1" id="l18b.686.1"></span>ὄντας αὐτὸ μαθεῖν. οὐ μὴν ἀλλὰ τούς γε τῶν χειριζομένων
<span class="lb" data-page="18b.686" data-line="2" id="l18b.686.2"></span>οἰκείους, ἐνίοτε βουλομένους μὴ τέμνειν, ὅσα περ τέμνει σώματα,
<span class="lb" data-page="18b.686" data-line="3" id="l18b.686.3"></span>δεόμενα δηλονότι τῆς τοιαύτης χειρουργίας. ἀνιῶνται
<span class="lb" data-page="18b.686" data-line="4" id="l18b.686.4"></span>γὰρ ἅμα καὶ ἀγανακτοῦσι πρὸς τὸν ἰατρὸν, ὡς δήμιον.
<span class="lb" data-page="18b.686" data-line="5" id="l18b.686.5"></span>ἀλλὰ καὶ ὄρχιν σεσηπότα πολλάκις ἀναγκαῖον ἐγένετο τελέως
<span class="lb" data-page="18b.686" data-line="6" id="l18b.686.6"></span>ἐκκόψαι καὶ νεῦρον διαταμεῖν ὅλον ἐγκάρσιον, ἕνεκα τοῦ μὴ
<span class="lb" data-page="18b.686" data-line="7" id="l18b.686.7"></span><span class="milestone ed1page" data-n="5.670" data-unit="ed1page" id="ed1page.5.670"></span>σπασθῆναι τὸν ἄνθρωπον. ἔνιοι δὲ τῶν ἰδιωτῶν
<span class="lb" data-page="18b.686" data-line="8" id="l18b.686.8"></span>οὐδὲ πύου πάθος ὑπομένουσι θεάσασθαι, τινὲς δὲ ἐπιτρέπουσιν
<span class="lb" data-page="18b.686" data-line="9" id="l18b.686.9"></span>ὅλως ἀνοῖξαι σῶμα πύου χωρίου, ἐφ’ ὧν ὁ ἰατρὸς
<span class="lb" data-page="18b.686" data-line="10" id="l18b.686.10"></span>τῶν οὐ καταμανθάνων οἷς τὸν πεπονθότα τόπον ἔτεμνεν
<span class="lb" data-page="18b.686" data-line="11" id="l18b.686.11"></span>ἀφθόνως καὶ πᾶν ἐξέκρινε τὸ πῦον· ἀλλὰ διὰ δειλίαν τῶν
<span class="lb" data-page="18b.686" data-line="12" id="l18b.686.12"></span>καμνόντων ἐνίοτε τοῦθ’ ἡμῖν πράττεται. εἰσὶ γάρ τινες
<span class="lb" data-page="18b.686" data-line="13" id="l18b.686.13"></span>οὕτω δειλοὶ πρὸς τὰς χειρουργίας, ὡς λειποψυχεῖν πρὶν
<span class="lb" data-page="18b.686" data-line="14" id="l18b.686.14"></span>τμηθῆναι διὰ τὴν τῆς ὀδύνης προσδοκίαν. ἐπὶ τούτων ἀξιοπίστως
<span class="lb" data-page="18b.686" data-line="15" id="l18b.686.15"></span>χρὴ περὶ μὲν τῆς χειρουργίας λέγειν αὔριον σκέψασθαι,
<span class="lb" data-page="18b.686" data-line="16" id="l18b.686.16"></span>κατὰ δὲ τὸ παρὸν ἐᾷν. νῦν δὲ καταντλεῖν ὕδατι
<span class="lb" data-page="18b.686" data-line="17" id="l18b.686.17"></span>ἢ πυριᾷν σπόγγοις, ὡς παρασκευάζοντα τὸ μόριον εἰς ἐπίθεσιν
<span class="lb" data-page="18b.686" data-line="18" id="l18b.686.18"></span>καταπλάσματος ἢ φαρμάκου, κἀν τούτῳ μὴ προσδοκῶντα
<span class="pb" data-page="18b.687" id="p18b.687"></span>
<span class="lb" data-page="18b.687" data-line="1" id="l18b.687.1"></span>τὸν δειλὸν ἄνθρωπον τέμνειν. ἐν μὲν δὴ τοῖς τοιούτοις
<span class="lb" data-page="18b.687" data-line="2" id="l18b.687.2"></span>ὁ μὲν ἰατρὸς ἐπισκοπήσει θεάσασθαι τοῖς παροῦσιν
<span class="lb" data-page="18b.687" data-line="3" id="l18b.687.3"></span>ἕνεκα τοῦ λαθεῖν. ἐν ἄλλοις δὲ διὰ τὴν αἰδὼ τοῦ κάμνοντος,
<span class="lb" data-page="18b.687" data-line="4" id="l18b.687.4"></span>ἐπειδὴ περὶ πολλοῦ ποιῆται μὴ βλέπεσθαι τοῖς πολλοῖς
<span class="lb" data-page="18b.687" data-line="5" id="l18b.687.5"></span>ἣν ἔχει διάθεσιν ἤτοι κατὰ ἕδραν ἢ ἐν τοῖς αἰδοίοις.
<span class="lb" data-page="18b.687" data-line="6" id="l18b.687.6"></span>ταῦτα γάρ ἐστιν ἃ βούλονται οἱ πάσχοντες λανθάνειν· ἐν
<span class="lb" data-page="18b.687" data-line="7" id="l18b.687.7"></span>εἴδει δὲ τῶν γυναικῶν καὶ κατὰ τὰς πυγὰς καὶ τὸ στῆθος,
<span class="lb" data-page="18b.687" data-line="8" id="l18b.687.8"></span>τισὶ δὲ καὶ κατὰ τὴν γαστέρα καὶ πολὺ δὴ μᾶλλον ἔτι κατὰ
<span class="lb" data-page="18b.687" data-line="9" id="l18b.687.9"></span>τὸ καλούμενον ἐφήβαιον. ἐγκαλῶν δέ τις ἐνταῦθα αὐτὸν
<span class="lb" data-page="18b.687" data-line="10" id="l18b.687.10"></span>Ἱπποκράτην γελοίως αὐτὸν ἔφη τοῦτο γεγραφέναι. τοῖς γὰρ
<span class="lb" data-page="18b.687" data-line="11" id="l18b.687.11"></span>αἱρουμένοις μὴ ὀφθῆναι τὰ τοιαῦτα μόρια χειριζόμενα, πάρεστιν
<span class="lb" data-page="18b.687" data-line="12" id="l18b.687.12"></span>ἐκβαλλόμενον τοῦ οἴκου τοὺς ἔνδον ὄντας ἅπαντας
<span class="lb" data-page="18b.687" data-line="13" id="l18b.687.13"></span>ἐπιστρέψαι μόνῳ τῷ ἰατρῷ τὸ ἔργον ἢ καί τινος ἑνὸς ἢ
<span class="lb" data-page="18b.687" data-line="14" id="l18b.687.14"></span>δυοῖν τῶν οἰκειοτάτων παρόντων. ἀλλὰ ταῦτα λέγων οὐ
<span class="lb" data-page="18b.687" data-line="15" id="l18b.687.15"></span>πεπείραται πολλῶν αἰδουμένων, ὥσπερ ὀφθῆναι τοῖς παροῦσι
<span class="lb" data-page="18b.687" data-line="16" id="l18b.687.16"></span>τὰς διαθέσεις αὐτῶν, οὕτω καὶ κωλῦσαι τῆς θέας
<span class="lb" data-page="18b.687" data-line="17" id="l18b.687.17"></span>ἐνίους καὶ χωρίζεσθαι σκευάσαι. πολλάκις δὲ κἂν κελεύωσι
<span class="lb" data-page="18b.687" data-line="18" id="l18b.687.18"></span>χωρίζεσθαί τινας φιλονεικοῦντες ἢ περιεργαζόμενοι καὶ πολυπραγμονοῦντες
<span class="pb" data-page="18b.688" id="p18b.688"></span>
<span class="lb" data-page="18b.688" data-line="1" id="l18b.688.1"></span>ἐπίστασθαι τὰ τοῦ κάμνοντος ἔνιοι τῶν
<span class="lb" data-page="18b.688" data-line="2" id="l18b.688.2"></span>οἰκείων ἢ φίλων ἀναιδῶς παραμένουσιν. ἐν τοῖς τοιούτοις
<span class="lb" data-page="18b.688" data-line="3" id="l18b.688.3"></span>οὖν καιροῖς χαρίζεσθαι χρὴ τῷ κάμνοντι τὸν ἰατρὸν ἄλυπον
<span class="lb" data-page="18b.688" data-line="4" id="l18b.688.4"></span>χάριν ὑποσχέσθαι τε κατὰ μόνας αὐτὸν καὶ μηδενὸς
<span class="lb" data-page="18b.688" data-line="5" id="l18b.688.5"></span>ἀκούσαντος, οὕτω ποιήσασθαι τὴν χειρουργίαν, ὡς λαθεῖν
<span class="lb" data-page="18b.688" data-line="6" id="l18b.688.6"></span>τοὺς πολλούς. δύναται γὰρ, ὡς ἔφην, ἐν τῷ καταντλεῖν
<span class="lb" data-page="18b.688" data-line="7" id="l18b.688.7"></span>ὕδωρ ἢ διὰ σπόγγων πυριᾷν, ὡς μηδέπω μέλλων ἐνεργεῖν,
<span class="lb" data-page="18b.688" data-line="8" id="l18b.688.8"></span>ἐξαίφνης ἀνύσαι τὸ ἔργον, ἀλλ’ ἔτι πραττόντων τῶν πολυπραγμονούντων
<span class="lb" data-page="18b.688" data-line="9" id="l18b.688.9"></span>θεάσασθαι. τὰ μὲν δὴ τοιαῦτα τῶν ἀμφισβητημάτων
<span class="lb" data-page="18b.688" data-line="10" id="l18b.688.10"></span>ἔξωθέν ἐστι τῶν τῆς ἰατρικῆς θεωρημάτων.
<span class="lb" data-page="18b.688" data-line="11" id="l18b.688.11"></span>ἡμεῖς δὲ ἐξ ἀκολουθίας ἢ καὶ διὰ τὴν ἀντιλογίαν τῶν ἐπηρεαζόντων,
<span class="lb" data-page="18b.688" data-line="12" id="l18b.688.12"></span>ἀναγκαζόμεθα μνημονεύειν αὐτῶν. ἐπὶ δὲ τὰ
<span class="lb" data-page="18b.688" data-line="13" id="l18b.688.13"></span>συνεχῆ τοῖς προειρημένοις ἤδη μετιέναι καιρός.
</p>
          </article>

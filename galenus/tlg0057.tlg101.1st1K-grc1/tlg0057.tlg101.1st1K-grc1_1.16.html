<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.16">
<span class="pb page1" data-page="18b.692" id="p18b.692"></span>
<span class="milestone ed1page page1" data-n="5.670" data-unit="ed1page" id="ed1page.5.670"></span>
<span class="milestone ed2page page1" data-n="12.24" data-unit="ed2page" id="ed2page.12.24"></span>
            <blockquote class="quote lemma">
<span class="lb" data-page="18b.692" data-line="1" id="l18b.692.1"></span>Ἱμάτιον εὐσταλέως, εὐκρινέως, ἴσως, ὁμοίως, ἀγκῶσιν, ὤμοισιν.
</blockquote>
            <p>
<span class="lb" data-page="18b.692" data-line="2" id="l18b.692.2"></span>Τὸ μὲν εὐσταλέως ἀντὶ τοῦ προσεσταλμένως εἴρηκεν,
<span class="lb" data-page="18b.692" data-line="3" id="l18b.692.3"></span>ὡς μήτε περιτετραμμένον αὐτὸ μήτε χαλαρὸν περικεῖσθαι
<span class="lb" data-page="18b.692" data-line="4" id="l18b.692.4"></span>τῷ σώματι τοῦ ἰατροῦ. τὸ δὲ εὐκρινέως ἐπ’ αὐτοῦ τοῦ
<span class="lb" data-page="18b.692" data-line="5" id="l18b.692.5"></span>ἱματίου λέλεκται· κελεύει γὰρ καὶ τοῦτο μηδὲν αὐτοῦ μέρος
<span class="lb" data-page="18b.692" data-line="6" id="l18b.692.6"></span>ἐνδεδιπλῶσθαι. τὸ δ’ ἐπὶ τῷ τέλει τῆς ῥήσεως εἰρημένον,
<span class="lb" data-page="18b.692" data-line="7" id="l18b.692.7"></span>ἴσως, ὁμοίως, ἀγκῶσιν, ὤμοισιν, ἀμφίβολόν ἐστιν· ἤτοι
<span class="lb" data-page="18b.692" data-line="8" id="l18b.692.8"></span>γὰρ ἴσως καὶ ὁμοίως ἐν ἀμφοτέραις ταῖς χερσὶ περιβεβλῆσθαι
<span class="lb" data-page="18b.692" data-line="9" id="l18b.692.9"></span>τοῖς ἀγκῶσι καὶ τοῖς ὤμοισιν ἀξιοῖ τὸ ἱμάτιον, ὡς
<span class="lb" data-page="18b.692" data-line="10" id="l18b.692.10"></span>παραβάλλεσθαι τὰς δύο χεῖρας ἀλλήλαις, ὅπερ οἱ πολλοὶ
<span class="lb" data-page="18b.692" data-line="11" id="l18b.692.11"></span>συγκρίνεσθαι καλοῦσιν ἢ τοὺς ἀγκῶνας, ἢ τοὺς ὤμους ἀλλήλοις
<span class="lb" data-page="18b.692" data-line="12" id="l18b.692.12"></span>παραβάλλει κατ’ ἀμφοτέρας τὰς χεῖρας, κελεύων ἴσως
<span class="lb" data-page="18b.692" data-line="13" id="l18b.692.13"></span>καὶ ὁμοίως τοῖς ἀγκῶσι καὶ τοῖς ὤμοις καθ’ ἑκάτερον αὐτῶν
<span class="lb" data-page="18b.692" data-line="14" id="l18b.692.14"></span>περιβεβλῆσθαι τὴν χεῖρα. ὅτι μὲν οὖν οὐκ ἀνωτέρω
<span class="lb" data-page="18b.692" data-line="15" id="l18b.692.15"></span>τῶν ἀγκώνων βούλεται τὴν περιβολὴν γίγνεσθαι τοῦ ἱματίου
<span class="lb" data-page="18b.692" data-line="16" id="l18b.692.16"></span>πρόδηλον. ἀσκεπάστους γὰρ εἶναι τούτους αἰσχρὸν οὐκ ἰατρῷ
<span class="pb" data-page="18b.693" id="p18b.693"></span>
<span class="lb" data-page="18b.693" data-line="1" id="l18b.693.1"></span>μόνον οὕτω σεμνὴν ἐργαζομένῳ τέχνην, ἀλλὰ καὶ τοῖς
<span class="lb" data-page="18b.693" data-line="2" id="l18b.693.2"></span>κατὰ τὴν ἀγορὰν ἐν θορύβῳ πολλῷ δίκας λέγουσιν, οὗ καὶ
<span class="lb" data-page="18b.693" data-line="3" id="l18b.693.3"></span>αὐτοὺς αἰδουμένους ἰδεῖν ἔστιν, ἀνωτέρω τῶν ἀγκώνων ἔχειν
<span class="lb" data-page="18b.693" data-line="4" id="l18b.693.4"></span><span class="milestone ed1page" data-n="5.671" data-unit="ed1page" id="ed1page.5.671"></span>τὸ ἱμάτιον, ὡς εἰς παγκράτιον παρεσκευασμένους·
<span class="lb" data-page="18b.693" data-line="5" id="l18b.693.5"></span>ἔστι δὲ καὶ ἄλλως ἐκκρῖναι τὸ τοιοῦτον τῆς περιβολῆς εἶδος,
<span class="lb" data-page="18b.693" data-line="6" id="l18b.693.6"></span>ψυκτικὸν οὐ μόνον τῶν κατὰ ἀγκῶνα μορίων, ἀλλὰ καὶ τῆς
<span class="lb" data-page="18b.693" data-line="7" id="l18b.693.7"></span>ὅλης χειρός· οὐ μὴν ἐδήλωσε τὸ ποσὸν, εἴπερ τὸν δεξιὸν
<span class="lb" data-page="18b.693" data-line="8" id="l18b.693.8"></span>ἀγκῶνα τοῦ πήχεως ἐπιλαμβάνειν αὐτὸ προσῆκεν· ἢ δηλονότι
<span class="lb" data-page="18b.693" data-line="9" id="l18b.693.9"></span>παρέλιπεν ὡς σαφὲς τοῦτο καὶ πρὸς ἁπάντων ἡμῶν
<span class="lb" data-page="18b.693" data-line="10" id="l18b.693.10"></span>εὑρεθῆναι δυνάμενον. οὐ γὰρ χαλεπόν ἐστι στοχάσασθαι
<span class="lb" data-page="18b.693" data-line="11" id="l18b.693.11"></span>καθ’ ἑκάστην ἐνέργειαν, ὁπόσον δεῖ τοῦ ἱματίου τοὺς ἀγκῶνας
<span class="lb" data-page="18b.693" data-line="12" id="l18b.693.12"></span>ὑπερβαίνοντος ἐκτετάσθαι κατὰ τοῦ πήχεως, σκοπὸν
<span class="lb" data-page="18b.693" data-line="13" id="l18b.693.13"></span>κἀνταῦθα πεποιημένους τόν τε τῆς εὐσχημοσύνης καὶ τὰς
<span class="lb" data-page="18b.693" data-line="14" id="l18b.693.14"></span>τῆς πρὸς τὴν προκειμένην χειρουργίαν χρείας. ὥσπερ δ’
<span class="lb" data-page="18b.693" data-line="15" id="l18b.693.15"></span>ὀλίγον ἔμπροσθεν ἐφ’ ὧν <span class="milestone ed2page" data-n="12.25" data-unit="ed2page" id="ed2page.12.25"></span>ἐχρῆν λαθεῖν, ἐναντίους
<span class="lb" data-page="18b.693" data-line="16" id="l18b.693.16"></span>ἔφην εἶναι σκοποὺς, ἵνα μὲν μὴ βλέπηται τὸ φαινόμενον
<span class="lb" data-page="18b.693" data-line="17" id="l18b.693.17"></span>δέον σκοτεινοῦ ἀέρος, ἵνα δὲ τὸ χειριζόμενον ὁ χειρίζων
<span class="lb" data-page="18b.693" data-line="18" id="l18b.693.18"></span>αὐτὸ βλέπῃ, λαμπροῦ φωτός. ὅ ποτε δ’ ἂν αὐτῶν ἐπικρατῆ, ﻿
<span class="pb" data-page="18b.694" id="p18b.694"></span>
<span class="lb" data-page="18b.694" data-line="1" id="l18b.694.1"></span>τὸν σκοπὸν ἐκείνῳ προσχωρεῖν. εἰ δέ σοι δόξειεν εἶναι
<span class="lb" data-page="18b.694" data-line="2" id="l18b.694.2"></span>τὸ μέσον ἀκριβῶς ἀμφοτέρων αἱρεῖσθαι, κατὰ τὸν αὐτὸν
<span class="lb" data-page="18b.694" data-line="3" id="l18b.694.3"></span>τρόπον καὶ νῦν ἐστι καὶ διὰ παντὸς ἐπὶ πάντων ποιητέον,
<span class="lb" data-page="18b.694" data-line="4" id="l18b.694.4"></span>ἔνθα πρὸς ἐναντία πράγματα ποδηγοῦσιν οἱ σκοποὶ, τὸ μέσον
<span class="lb" data-page="18b.694" data-line="5" id="l18b.694.5"></span>μὲν ἀμφοῖν αἱρουμένους πάντως, ὁπότερος δ’ ἂν ἐπικρατῇ,
<span class="lb" data-page="18b.694" data-line="6" id="l18b.694.6"></span>πρὸς ἐκεῖνον ἐκκλίνοντας. τὸ μὲν οὖν κατὰ τὴν
<span class="lb" data-page="18b.694" data-line="7" id="l18b.694.7"></span>χειρουργίαν ὅσον ἐπ’ αὐτῇ ἐδεῖτο τῆς ὅλης χειρὸς γυμνῆς,
<span class="lb" data-page="18b.694" data-line="8" id="l18b.694.8"></span>τὰ δὲ τῆς εὐσχημοσύνης ὅλης αὐτῆς ἐσκεπασμένης· διὰ
<span class="lb" data-page="18b.694" data-line="9" id="l18b.694.9"></span>τοῦτ’ οὖν ἀεὶ μὲν τὸ μέσον ἀμφοῖν αἱρεῖσθαι προσήκει,
<span class="lb" data-page="18b.694" data-line="10" id="l18b.694.10"></span>προσχωρεῖν δὲ τῷ μᾶλλον ἐπείγοντι.
</p>
          </article>

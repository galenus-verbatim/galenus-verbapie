<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.17">
<span class="pb page1" data-page="18b.694" id="p18b.694"></span>
<span class="milestone ed1page page1" data-n="5.671" data-unit="ed1page" id="ed1page.5.671"></span>
<span class="milestone ed2page page1" data-n="12.25" data-unit="ed2page" id="ed2page.12.25"></span>
            <blockquote class="quote lemma">
<span class="lb" data-page="18b.694" data-line="11" id="l18b.694.11"></span>Πρὸς δὲ τὸ χειριζόμενον τοῦ μὲν πρόσω καὶ ἐγγὺς καὶ ἄνω
<span class="lb" data-page="18b.694" data-line="12" id="l18b.694.12"></span>καὶ κάτω καὶ ἔνθα ἢ ἔνθα ἢ μέσον. τοῦ μὲν πρόσω καὶ
<span class="lb" data-page="18b.694" data-line="13" id="l18b.694.13"></span>ἐγγὺς ὅριον ἀγκῶνες· εἰς μὲν τὸ πρόσθεν γούνατα μὴ
<span class="lb" data-page="18b.694" data-line="14" id="l18b.694.14"></span>ἀμείβειν, εἰς δὲ τὸ ὄπισθεν πλευράς. τοῦ δὲ ἄνω μὴ
<span class="lb" data-page="18b.694" data-line="15" id="l18b.694.15"></span>ἀνωτέρω μαζῶν ἄκρας χεῖρας ἔχειν, τοῦ δὲ κάτω μὴ
<span class="pb" data-page="18b.695" id="p18b.695"></span>
<span class="lb" data-page="18b.695" data-line="1" id="l18b.695.1"></span>κατωτέρω ἢ ὡς τὸ στῆθος ἐπὶ γούνασιν ἔχειν. ἄκρας
<span class="lb" data-page="18b.695" data-line="2" id="l18b.695.2"></span>χεῖρας ἐγγωνίους πρὸς βραχίονας σχηματίζειν. τὰ μὲν
<span class="lb" data-page="18b.695" data-line="3" id="l18b.695.3"></span>κατὰ μέσον οὕτως, τὰ δὲ ἔνθα ἢ ἔνθα μὴ ἔξω τῆς ἕδρας.
<span class="lb" data-page="18b.695" data-line="4" id="l18b.695.4"></span>κατὰ λόγον δὲ τῆς ἐπιστροφῆς προβαλλόμενον τὸ σῶμα καὶ
<span class="lb" data-page="18b.695" data-line="5" id="l18b.695.5"></span>τοῦ σάματος τὸ ἐργαζόμενον.
</blockquote>
            <p>
<span class="lb" data-page="18b.695" data-line="6" id="l18b.695.6"></span>Ἐπειδὰν τὸν ἰατρὸν ἐκέλευσε συμμέτρως ἔχειν πρὸς
<span class="lb" data-page="18b.695" data-line="7" id="l18b.695.7"></span>ἑωυτὸν, πρὸς τὸ χειριζόμενον, πρὸς τὴν αὐγὴν, ἤτοι καθήμενον
<span class="lb" data-page="18b.695" data-line="8" id="l18b.695.8"></span>ἢ ἑστῶτα καὶ πρῶτον ἐνεχείρισε λέγειν τὴν τοῦ καθημένου
<span class="lb" data-page="18b.695" data-line="9" id="l18b.695.9"></span>συμμετρίαν πρὸς ἕκαστον τῶν τριῶν, ἀρξάμενος
<span class="lb" data-page="18b.695" data-line="10" id="l18b.695.10"></span>ἀπὸ τῆς αὐγῆς. εἶτα μεταβὰς ἐπὶ τὴν πρὸς ἑαυτὸν αὐτοῦ
<span class="lb" data-page="18b.695" data-line="11" id="l18b.695.11"></span>συμμετρίαν καὶ ταύτην διελθὼν ἐπὶ τὸ λοιπὸν ἔτι τρίτον
<span class="lb" data-page="18b.695" data-line="12" id="l18b.695.12"></span>ἥκει, διδάσκων τὴν πρὸς τὸ χειριζόμενον αὐτοῦ συμμετρίαν.
<span class="lb" data-page="18b.695" data-line="13" id="l18b.695.13"></span>οὔτε γὰρ ἐγγὺς πάνυ προσήκει καθῆσθαι τοῦ χειριζομένου
<span class="lb" data-page="18b.695" data-line="14" id="l18b.695.14"></span>τὸν ἰατρὸν, ὡς ὑπὸ στενοχωρίας ἐμποδίζεσθαι
<span class="lb" data-page="18b.695" data-line="15" id="l18b.695.15"></span>τὰς τῶν χειρῶν ἐνεργείας οὕτε διεστηκέναι τοσοῦτον, ὡς
<span class="lb" data-page="18b.695" data-line="16" id="l18b.695.16"></span>μόγις ἐφικνεῖσθαι τοῦ χειριζομένου. τίθησι γοῦν κἀνταῦθά
<span class="lb" data-page="18b.695" data-line="17" id="l18b.695.17"></span>τινας ὅρους, ὧν οὔτ’ εἰς τὸ πρόσω χωρεῖν οὔτ’ εἰς τοὐπίσω
<span class="pb" data-page="18b.696" id="p18b.696"></span>
<span class="lb" data-page="18b.696" data-line="1" id="l18b.696.1"></span>προσήκει τὸν χειρίζοντα. μεμνήμεθα δὲ ὅτι περὶ τοῦ
<span class="lb" data-page="18b.696" data-line="2" id="l18b.696.2"></span>καθημένου πρῶτον ὁ λόγος ἐστὶν αὐτῷ. τοσοῦτον οὖν ἀξιοῖ
<span class="lb" data-page="18b.696" data-line="3" id="l18b.696.3"></span>διεστηκέναι τοῦ κάμνοντος, ὡς μήτε προσωτέρω ποτὲ τῶν
<span class="lb" data-page="18b.696" data-line="4" id="l18b.696.4"></span>γονάτων ἴσχειν τοὺς ἀγκῶνας μήτε ὀπίσω <span class="milestone ed2page" data-n="12.26" data-unit="ed2page" id="ed2page.12.26"></span>τῶν πλευρῶν.
<span class="lb" data-page="18b.696" data-line="5" id="l18b.696.5"></span>ἐπὶ μὲν δὴ τῆς κατὰ τοὐπίσω τε καὶ πρόσω διαστάσεως
<span class="lb" data-page="18b.696" data-line="6" id="l18b.696.6"></span>τούτους ἔθετο τοὺς ὅρους. ὀνομάζεται δὲ κατὰ
<span class="lb" data-page="18b.696" data-line="7" id="l18b.696.7"></span>τὸ μῆκος ἡ διάστασις αὕτη· λοιπῶν δὲ οὐσῶν δυοῖν διαστάσεων,
<span class="lb" data-page="18b.696" data-line="8" id="l18b.696.8"></span>μιᾶς μὲν τῆς κατὰ τὸ πλάτος, ἑτέρας δὲ τῆς κατὰ
<span class="lb" data-page="18b.696" data-line="9" id="l18b.696.9"></span>τὸ βάθος καὶ ὕψος, ἑκατέρως δὲ ὀνομάζεται, τῆς μὲν κατὰ
<span class="lb" data-page="18b.696" data-line="10" id="l18b.696.10"></span>τὸ ὕψος ὅρια τίθησι μήτε ἀνωτέρω τῶν μαστῶν ἄκρας
<span class="lb" data-page="18b.696" data-line="11" id="l18b.696.11"></span>χεῖρας ἔχειν τὸν ἐνεργοῦντα μήτε κατωτέρω ἢ ὡς τὸ στῆθος
<span class="lb" data-page="18b.696" data-line="12" id="l18b.696.12"></span>ἐπικείμενον ἔχοντα τοῖς γόνασι, τὰς χεῖρας ἐγγωνίους
<span class="lb" data-page="18b.696" data-line="13" id="l18b.696.13"></span>ἐσχηματικέναι πρὸς τὸν βραχίονα. καλεῖ δὲ ἐγγωνίους, ὅταν
<span class="lb" data-page="18b.696" data-line="14" id="l18b.696.14"></span>ὀρθὴν γωνίαν πῆχυς ἐργάζηται πρὸς τὸν βραχίονα, μέσον
<span class="lb" data-page="18b.696" data-line="15" id="l18b.696.15"></span>γάρ ἐστι τοῦτο τὸ σχῆμα καμπῆς τε τῆς κατ’ ἀγκῶνα τελέως,
<span class="lb" data-page="18b.696" data-line="16" id="l18b.696.16"></span>μεθ’ ἣν οὐκέτι κάμψαι δυνατόν ἐστιν, ἐκστάσεώς τε
<span class="lb" data-page="18b.696" data-line="17" id="l18b.696.17"></span>σχήματος, μεθ’ ἣν ἀμήχανον ἔσται ἐπεκτεῖναι τὴν χεῖρα.
<span class="lb" data-page="18b.696" data-line="18" id="l18b.696.18"></span>τῆς δὲ κατὰ πλάτος εἰς τὰ πλάγια μέρη γιγνομένης διαστάσεως
<span class="pb" data-page="18b.697" id="p18b.697"></span>
<span class="lb" data-page="18b.697" data-line="1" id="l18b.697.1"></span>ὅρον ἑκατέρως ἐτίθετο τῆς κατὰ τὸ δεξιὸν καὶ τὸ
<span class="lb" data-page="18b.697" data-line="2" id="l18b.697.2"></span>τέλειον, ὡς ἄχρηστον ποιεῖσθαι τὰς ἐπιστροφὰς, ὡς μὴ
<span class="lb" data-page="18b.697" data-line="3" id="l18b.697.3"></span>κατακινεῖσθαι τὰς ἔδρας, τουτέστι τὰ μόρια τοῦ σώματος,
<span class="lb" data-page="18b.697" data-line="4" id="l18b.697.4"></span>οἷς ἑδραζόμεθά τε καὶ στηριζόμεθα κατὰ τῶν ὑποκειμένων.
<span class="lb" data-page="18b.697" data-line="5" id="l18b.697.5"></span>εἴρηνται μὲν οὖν ἐφεξῆς ἀλλήλων οἱ ὅροι κατὰ διαφέροντας
<span class="lb" data-page="18b.697" data-line="6" id="l18b.697.6"></span>χρόνους· ἐν ᾧ καὶ χρόνῳ περὶ τῶν κατὰ μῆκος ἐδίδασκε
<span class="lb" data-page="18b.697" data-line="7" id="l18b.697.7"></span>διαστάσεων, ἐν τούτῳ περὶ τῆς κατὰ πλάτος καὶ ὕψος οὐχ
<span class="lb" data-page="18b.697" data-line="8" id="l18b.697.8"></span>οἷόν τ’ ἦν διδάσκειν, ὥσπερ οὐδὲ ὁπότε περὶ ἑκατέρας τῶν
<span class="lb" data-page="18b.697" data-line="9" id="l18b.697.9"></span>λοιπῶν δυοῖν. αὐτὸν δὲ τὸν ἰατρὸν, οἶμαι, ταῦτα συμβουλεύει
<span class="lb" data-page="18b.697" data-line="10" id="l18b.697.10"></span>διὰ παντὸς τοῦ ἀποβλέπειν χρὴ τῇ διανοίᾳ πρὸς τὰ
<span class="lb" data-page="18b.697" data-line="11" id="l18b.697.11"></span>λελεγμένα πάντα. καὶ γὰρ πάντων ἐστὶν ἅμα χρεία κατὰ
<span class="lb" data-page="18b.697" data-line="12" id="l18b.697.12"></span>πᾶσαν ἐνέργειαν. οὔσης οὖν τινος μέσης καταστάσεως ἐν
<span class="lb" data-page="18b.697" data-line="13" id="l18b.697.13"></span>τῷ καθῆσθαι τὸν ἰατρὸν, ὅταν μὴ βλέπων, μηδὲν ἐνεργεῖ
<span class="lb" data-page="18b.697" data-line="14" id="l18b.697.14"></span>ταύτην. εὐσχημονεστέραν τε καὶ σεμνοτέραν εἶναι προσῆκεν,
<span class="lb" data-page="18b.697" data-line="15" id="l18b.697.15"></span>ὡς εἰ καὶ γραφεύς τις ἢ πλάστης ἔμελλεν αὐτοῦ ποιήσειν
<span class="lb" data-page="18b.697" data-line="16" id="l18b.697.16"></span>εἰκόνα. πρὸς δὲ τὴν χειρουργίαν ἀφικνουμένου χρὴ
<span class="lb" data-page="18b.697" data-line="17" id="l18b.697.17"></span>κινεῖσθαι τὰς χεῖρας, ἐνίοτε μὲν ἅμα πρόσω τε καὶ ἄνω,
<span class="lb" data-page="18b.697" data-line="18" id="l18b.697.18"></span>κἄπειτα δ’ ἐπ’ ἀριστερὰ, μετὰ τοῦ πρόσω τε καὶ ἄνω πάλιν
<span class="pb" data-page="18b.698" id="p18b.698"></span>
<span class="lb" data-page="18b.698" data-line="1" id="l18b.698.1"></span>ἐκ τούτων τῶν σχημάτων ἤτοι γε ὀπίσω τὰς χεῖρας
<span class="lb" data-page="18b.698" data-line="2" id="l18b.698.2"></span>ἀμφοτέρας ἢ μόνην μίαν φέρειν. οὕτω δὲ καὶ ἢ κάτω
<span class="lb" data-page="18b.698" data-line="3" id="l18b.698.3"></span>ποτὲ ἢ πάλιν ἄνω καὶ κάτω τε καὶ ὀπίσω. πολυειδῶς γὰρ
<span class="lb" data-page="18b.698" data-line="4" id="l18b.698.4"></span>τὰ σχήματα ὑπαλλάσσεται συμπλεκομένων ἀλλήλαις τῶν διαστάσεων.
<span class="lb" data-page="18b.698" data-line="5" id="l18b.698.5"></span>ἐν ἁπάσαις ταύταις ἐστὶ κοινὸν τὸ φυλάττειν τὴν
<span class="lb" data-page="18b.698" data-line="6" id="l18b.698.6"></span>ἕδραν, ἣν διαφθείρουσιν ἔνιοι τοὺς ὅρους τῶν διαστάσεων
<span class="lb" data-page="18b.698" data-line="7" id="l18b.698.7"></span>ὑπερβάλλοντες. ἐάν τε γὰρ οὕτως ὑψηλὸν ᾖ κείμενον τὸ
<span class="lb" data-page="18b.698" data-line="8" id="l18b.698.8"></span>χειριζόμενον μόριον, ὡς ὑπὲρ τοὺς αὐτοῦ τιτθοὺς ἀναφέρειν
<span class="lb" data-page="18b.698" data-line="9" id="l18b.698.9"></span>τὰς χεῖρας τὸν ἰατρὸν, ἀναγκασθήσεταί ποτε κουφίσαι μετεωρότερον
<span class="lb" data-page="18b.698" data-line="10" id="l18b.698.10"></span>αὐτὸν ἐπὶ τῆς ἕδρας, ὡς ἀνιστάμενος, ὡς μηδὲ
<span class="lb" data-page="18b.698" data-line="11" id="l18b.698.11"></span>ἑστάναι μηδέπω, μηδὲ καθῆσθαι, ἀλλ’ ἐν ἀστηρίκτῳ τε καὶ
<span class="lb" data-page="18b.698" data-line="12" id="l18b.698.12"></span>μέσῳ τούτων σχήματι καθεστάναι· ἄν τ’ ἐπὶ πλεῖστον ἐπὶ
<span class="lb" data-page="18b.698" data-line="13" id="l18b.698.13"></span>τὸ δεξιὸν ἢ ἐπὶ τὸ ἀριστερὸν μέρος ἀποκεχωρηκὼς ἐπ’ ἐκείνοις,
<span class="lb" data-page="18b.698" data-line="14" id="l18b.698.14"></span>αὐτὸς ἐκ τῆς ἕδρας κινηθήσεται, ὡς ὀλισθήσεσθαι ἐξ
<span class="lb" data-page="18b.698" data-line="15" id="l18b.698.15"></span>αὐτῆς κινδυνεύσας. τί δεῖ λέγειν ὡς ἐπὶ τοῦ πρόσω ἢ
<span class="lb" data-page="18b.698" data-line="16" id="l18b.698.16"></span>ὀπίσω μέρους ἀμφοτέρως ὅμοια ποιήσεται· καὶ μόνον γέ
<span class="lb" data-page="18b.698" data-line="17" id="l18b.698.17"></span>τις τοῦ εἰς τὰ κάτω πρὸς τὸ σκοτίζειν αὐτοῦ τὴν ἐνέργειαν,
<span class="lb" data-page="18b.698" data-line="18" id="l18b.698.18"></span>ἐν ᾧ πρέπει σχήματι καθήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.19">
<span class="pb page1" data-page="18b.700" id="p18b.700"></span>
<span class="milestone ed1page page1" data-n="5.672" data-unit="ed1page" id="ed1page.5.672"></span>
<span class="milestone ed2page page1" data-n="12.27" data-unit="ed2page" id="ed2page.12.27"></span>
            <blockquote class="quote lemma">
<span class="lb" data-page="18b.700" data-line="13" id="l18b.700.13"></span>Ὁ δὲ χειριζόμενος τῷ χειρίζοντι τῷ ἄλλῳ τοῦ σώματος μέρει
<span class="lb" data-page="18b.700" data-line="14" id="l18b.700.14"></span>ὑπηρετείτῳ ἢ ἑστεὼς ἢ καθήμενος ἢ κείμενος ὅκως
<span class="lb" data-page="18b.700" data-line="15" id="l18b.700.15"></span>ἂν ῥήιστα ὧδε ὡς σχῆμα ἔχων διατέλει, φυλάσσων ὑπόῤῥυσιν,
<span class="lb" data-page="18b.700" data-line="16" id="l18b.700.16"></span>ὑπόστασιν, ἔκτρεψιν, καντίαν, ὡς ὃ δεῖ σώζεται,
<span class="pb" data-page="18b.701" id="p18b.701"></span>
<span class="lb" data-page="18b.701" data-line="1" id="l18b.701.1"></span>καὶ σχῆμα καὶ εἶδος τοῦ χειριζομένου, ἐν παρέξει, ἐν χειρισμῷ,
<span class="lb" data-page="18b.701" data-line="2" id="l18b.701.2"></span>ἐν τῇ ἔπειτα ἕξει.
</blockquote>
            <p>
<span class="lb" data-page="18b.701" data-line="3" id="l18b.701.3"></span>Διαφερούσας ἐξηγήσεις ἐποιήσαντο τῆς ῥήσεως οἱ ἐξηγησάμενοι
<span class="lb" data-page="18b.701" data-line="4" id="l18b.701.4"></span>τὸ βιβλίον εὐλόγως. ἥ τε γὰρ τῶν τεττάρων ὀνομάτων
<span class="lb" data-page="18b.701" data-line="5" id="l18b.701.5"></span><span class="milestone ed2page" data-n="12.28" data-unit="ed2page" id="ed2page.12.28"></span>ἀσάφεια, τοῦ τῆς ὑποῤῥύσεως λέγω καὶ τοῦ
<span class="lb" data-page="18b.701" data-line="6" id="l18b.701.6"></span>τῆς ὑποστάσεως καὶ τοῦ τῆς ἐκτρίψεως καὶ προσέτι τοῦ
<span class="lb" data-page="18b.701" data-line="7" id="l18b.701.7"></span>τῆς καταντίας, τό τε βουληθῆναι τὸν Ἱπποκράτην πολλὰ
<span class="lb" data-page="18b.701" data-line="8" id="l18b.701.8"></span>πράγματα δι’ ὀλίγων λέξεων δηλῶσαι, τὴν αἰτίαν αὐτοῖς
<span class="lb" data-page="18b.701" data-line="9" id="l18b.701.9"></span>παρέσχεται τῶν λεγομένων αἰτίας. ὅτε οὖν ἀσαφοῦς οὔσης
<span class="lb" data-page="18b.701" data-line="10" id="l18b.701.10"></span>τοῦ γράψαντος αὐτὰ διανοίας, εἰκάζοντές τε καὶ στοχαζόμενοι
<span class="lb" data-page="18b.701" data-line="11" id="l18b.701.11"></span>μᾶλλον, οὐ σαφῶς ἰδόντες, εἰς ποικίλην διαφωνίαν ἐξέπεσον.
<span class="lb" data-page="18b.701" data-line="12" id="l18b.701.12"></span>ἐγὼ δὲ, ὅπερ ἐν ἅπασι τοῖς τοιούτοις εἴωθα ποιεῖν,
<span class="lb" data-page="18b.701" data-line="13" id="l18b.701.13"></span>οὕτω καὶ νῦν πειράσομαι. τὰ μὲν ἀπίθανα αὐτοῖς εἰρημένα
<span class="lb" data-page="18b.701" data-line="14" id="l18b.701.14"></span>παρήσας διώξω τὰ δόξαντά μοι πιθανῶς ἐπινενοῆσθαι, μετὰ
<span class="lb" data-page="18b.701" data-line="15" id="l18b.701.15"></span>τοῦ προστιθέναι τι καὶ τῆς ἐμῆς γνώμης. ἄρξομαι δὲ ἀπὸ
<span class="lb" data-page="18b.701" data-line="16" id="l18b.701.16"></span>τῆς τῶν ἀσαφῶν ὀνομάτων ἐξηγήσεως. ἐπειδὴ πρῶτόν ἐστι
<span class="pb" data-page="18b.702" id="p18b.702"></span>
<span class="lb" data-page="18b.702" data-line="1" id="l18b.702.1"></span>τὸ ἁπλοῦν τοῦ συνθέτου καὶ πολλάκις τε τῶν ἁπλῶν οὐδενὸς
<span class="lb" data-page="18b.702" data-line="2" id="l18b.702.2"></span>ὄντος ἀσαφοῦς ἡ σύνθεσις αὐτῶν τὴν ἀσάφειαν ἐργάζεται,
<span class="lb" data-page="18b.702" data-line="3" id="l18b.702.3"></span>τοῦτο δὲ ἀμέλει καὶ κατὰ τὴν προκειμένην γέγονε ῥῆσιν.
<span class="lb" data-page="18b.702" data-line="4" id="l18b.702.4"></span>ἔνιοι μὲν γὰρ ὑπόῤῥυσιν ἤκουσαν ἐπὶ τῶν ὑγρῶν, καὶ
<span class="lb" data-page="18b.702" data-line="5" id="l18b.702.5"></span>τούτων αὐτῶν διττῶς οἱ μὲν ἐκ τοῦ σώματος κινουμένων,
<span class="lb" data-page="18b.702" data-line="6" id="l18b.702.6"></span>οἱ δὲ ἐπὶ τῶν ἐπιβρεχομένων ἔξωθεν· ἀλλὰ καὶ αὐτῶν τῶν
<span class="lb" data-page="18b.702" data-line="7" id="l18b.702.7"></span>κατὰ τὴν χειρουργίαν ἐκρεόντων ἔφασαν αὐτὸν μνημονεύειν,
<span class="lb" data-page="18b.702" data-line="8" id="l18b.702.8"></span>ἔνιοι δὲ τοῦ μετὰ τὴν χειρουργίαν. ἡ αὐτὴ δὲ καὶ περὶ τοῦ
<span class="lb" data-page="18b.702" data-line="9" id="l18b.702.9"></span>τῆς ὑποστάσεως ὀνόματος γέγονε διαφωνία, τῷ ἐκρεῖν τὰ
<span class="lb" data-page="18b.702" data-line="10" id="l18b.702.10"></span>ὑγρὰ, τὸ ὑφίστασθαι κατὰ τοὐναντίον λεγόμενον εἰκότως ἐν
<span class="lb" data-page="18b.702" data-line="11" id="l18b.702.11"></span>μέρει διαφωνίαν ἔσχεν. ἕτερος δέ τις χορὸς ἐξηγητῶν οὐκ
<span class="lb" data-page="18b.702" data-line="12" id="l18b.702.12"></span>ἐπὶ τῶν ὑγρῶν, ἀλλ’ ἐπὶ τῶν στερεῶν τοῦ ζώου μορίων
<span class="lb" data-page="18b.702" data-line="13" id="l18b.702.13"></span>ἤκουσε τοῦ τε τῆς ὑποστάσεως καὶ τῆς ὑποῤῥύσεως ὀνόματος,
<span class="lb" data-page="18b.702" data-line="14" id="l18b.702.14"></span>ὑπόστασιν μὲν τὸν μετεωρισμένον ἤτοι τῶν τεμνομένων
<span class="lb" data-page="18b.702" data-line="15" id="l18b.702.15"></span>μελῶν ἢ καὶ παντὸς τοῦ σώματος εἰρῆσθαι νομίζοντες,
<span class="lb" data-page="18b.702" data-line="16" id="l18b.702.16"></span>ὑπόῤῥυσιν δὲ τὴν εἰς τὰ κάτω ῥοπὴν, ὡς εἰ καὶ κατάῤῥυσιν
<span class="lb" data-page="18b.702" data-line="17" id="l18b.702.17"></span>εἰρήκει. τὸ οὖν καταῤῥεῖ ἐπὶ τοῦδε τοῦ σημαινομένου
<span class="pb" data-page="18b.703" id="p18b.703"></span>
<span class="lb" data-page="18b.703" data-line="1" id="l18b.703.1"></span>λέλεκται κατὰ τὸ προγνωστικὸν, ἔνθα φησίν· ἢν δὲ καὶ
<span class="lb" data-page="18b.703" data-line="2" id="l18b.703.2"></span>προπετὲς γίγνηται καὶ καταῤῥέει ἀπὸ τῆς κλίνης ἐπὶ πόδας,
<span class="lb" data-page="18b.703" data-line="3" id="l18b.703.3"></span>δεινότερόν ἐστι. τοῖς οὕτως ἐξηγησαμένοις μαρτυρεῖ καὶ τὸ
<span class="lb" data-page="18b.703" data-line="4" id="l18b.703.4"></span>τῆς ἐκτρέψεως καὶ τὸ καταντίας ὄνομα προειρημένων ἑξῆς
<span class="lb" data-page="18b.703" data-line="5" id="l18b.703.5"></span>γεγραμμένα. τὴν μὲν γὰρ εἰς τὸ πλάγιον ἐκτροπὴν ἔκτρεψιν
<span class="lb" data-page="18b.703" data-line="6" id="l18b.703.6"></span>εἴρηκεν, ἐάν τε ἐφ’ ὅλου τοῦ σώματος ἐάν τε ἐπὶ τοῦ
<span class="lb" data-page="18b.703" data-line="7" id="l18b.703.7"></span>χειριζομένου μορίου γίγνεται. τὴν δὲ καταντίαν ἐπὶ τῶν
<span class="lb" data-page="18b.703" data-line="8" id="l18b.703.8"></span>κώλων ἰδίων λέγεσθαί φασιν, ὥσπερ ἐπὶ παντὸς σώματος
<span class="lb" data-page="18b.703" data-line="9" id="l18b.703.9"></span>τὴν ὑπόῤῥυσιν. ὅταν γὰρ ὅλον τὸ σῶμα φυλάττων τις ἐν
<span class="lb" data-page="18b.703" data-line="10" id="l18b.703.10"></span>ταὐτῷ χωρίῳ καὶ μὴ μετακινῶν ἤτοι τὸ σκέλος ἢ τὴν χεῖρα
<span class="lb" data-page="18b.703" data-line="11" id="l18b.703.11"></span>κάτω ῥέπον ἐργάσεται, κατάῤῥοπον ὀνομάζεσθαί φασι, τὴν
<span class="lb" data-page="18b.703" data-line="12" id="l18b.703.12"></span>τοιαύτην θέσιν ἀληθῆ λέγοντες αὐτὰ καθ’ ἑαυτὰ, κἂν μὴ
<span class="lb" data-page="18b.703" data-line="13" id="l18b.703.13"></span>διαρκῶς φυλάττωσι τὴν καθ’ ὅλην τὴν ῥῆσιν ὁμολογίαν.
<span class="lb" data-page="18b.703" data-line="14" id="l18b.703.14"></span>ἑτέρα γάρ τις πάλιν αὐτῶν ἁπάντων ἐγένετο διττὴ στάσις,
<span class="lb" data-page="18b.703" data-line="15" id="l18b.703.15"></span>ἐνίων μὲν ἡγουμένων ἀξιοῦν τὸν Ἱπποκράτην διασώζειν τοὺς
<span class="lb" data-page="18b.703" data-line="16" id="l18b.703.16"></span>χειριζομένους κατὰ τέσσαρας προσηγορίας σημαινόμενα, τὴν
<span class="lb" data-page="18b.703" data-line="17" id="l18b.703.17"></span>ὑπόστασιν καὶ τὴν ὑπόῤῥυσιν καὶ τὴν ἔκτρεψιν καὶ τὴν καταντίαν,
<span class="lb" data-page="18b.703" data-line="18" id="l18b.703.18"></span>ἐνίων δὲ οὐ φυλάττειν. διαφέρει δὲ οὐδὲν εἰς τὴν ﻿
<span class="pb" data-page="18b.704" id="p18b.704"></span>
<span class="lb" data-page="18b.704" data-line="1" id="l18b.704.1"></span>ὅλην τῆς ῥήσεως περίνοιαν τὸ τρεῖς γεγονέναι γραφὰς τοῦ
<span class="lb" data-page="18b.704" data-line="2" id="l18b.704.2"></span>τῆς ἐκτρίψεως ὀνόματος. ἔνιοι μὲν γὰρ ἔκτρεψιν γράφουσι
<span class="lb" data-page="18b.704" data-line="3" id="l18b.704.3"></span>διὰ τοῦ τ καὶ ρ καὶ ε κατὰ τὴν δευτέραν συλλαβὴν, τινὲς
<span class="lb" data-page="18b.704" data-line="4" id="l18b.704.4"></span>δὲ καὶ τὸ σ προστιθέασιν ἐν ἀρχῇ γράφοντες ἔκστρεψιν,
<span class="lb" data-page="18b.704" data-line="5" id="l18b.704.5"></span>ἔνιοι δὲ καὶ ἔκτριψιν διὰ τοῦ τ καὶ ρ καὶ ι. παρεστήσαμεν
<span class="lb" data-page="18b.704" data-line="6" id="l18b.704.6"></span>γὰρ ἕνα τέως γράφειν. αἱ δ’ οὖν εἰρημέναι προσηγορίαι
<span class="lb" data-page="18b.704" data-line="7" id="l18b.704.7"></span>σαφεῖς εἰσιν. ἀπὸ γὰρ τοῦ ἐκτρέπεσθαι ῥήματος ἔκτρεψις,
<span class="lb" data-page="18b.704" data-line="8" id="l18b.704.8"></span>ἀπὸ δὲ τοῦ ἐκτρίβεσθαι <span class="milestone ed2page" data-n="12.29" data-unit="ed2page" id="ed2page.12.29"></span>ἔκτριψις γέγονεν. ἀξιούντων
<span class="lb" data-page="18b.704" data-line="9" id="l18b.704.9"></span>τῶν γραφῶν φυλάττεσθαι ταῦτα τὸν κάμνοντα. φαίνονται
<span class="lb" data-page="18b.704" data-line="10" id="l18b.704.10"></span>δὲ ὅμως πάντες οἱ ἐξηγησάμενοι τὴν ῥῆσιν ἐκ μέρους
<span class="lb" data-page="18b.704" data-line="11" id="l18b.704.11"></span>μὲν ἑωρακέναι τὴν γνώμην τἀνδρὸς, ὅλην δὲ ἀκριβῶς μὴ
<span class="lb" data-page="18b.704" data-line="12" id="l18b.704.12"></span>δεδυνῆσθαι περιλαβεῖν. ἐὰν γὰρ πρόσχῃ τις τῷ τέλει ταύτης
<span class="lb" data-page="18b.704" data-line="13" id="l18b.704.13"></span>καθ’ ἅ φησιν, ἐν παρέξει, ἐν χειρισμῷ, ἐν τῇ ἔπειτα
<span class="lb" data-page="18b.704" data-line="14" id="l18b.704.14"></span>ἕξει φανοῦνται μὲν ἅπαντες λέγοντες ἀληθῶς, ἄλλως ἄλλων
<span class="lb" data-page="18b.704" data-line="15" id="l18b.704.15"></span>χρησίμων ὑπὸ τοῦ κάμνοντος ἐσομένων ἐν τοῖς τρισὶ καιροῖς
<span class="lb" data-page="18b.704" data-line="16" id="l18b.704.16"></span>παρέξει, χειρισμῷ, ἔπειτα ἕξει, πάντας δὲ αὐτοὺς
<span class="lb" data-page="18b.704" data-line="17" id="l18b.704.17"></span>συνθεῖναι μὴ δυνηθέντες, ἔσται δὲ φανερὸν τοῦτο τῶν διορισθέντων
<span class="lb" data-page="18b.704" data-line="18" id="l18b.704.18"></span>σαφῶς τῶν τριῶν καιρῶν. πρῶτος μὲν οὖν αὐτῶν
<span class="pb" data-page="18b.705" id="p18b.705"></span>
<span class="lb" data-page="18b.705" data-line="1" id="l18b.705.1"></span>ἐστιν, ἡνίκα παρέχουσιν οἱ πεπονθότες ἑαυτοὺς τοῖς ἰατροῖς
<span class="lb" data-page="18b.705" data-line="2" id="l18b.705.2"></span>εἰς ἀκριβῆ διάγνωσιν τῶν παθῶν, ὃν ὠνόμασε πάρεξιν.
<span class="lb" data-page="18b.705" data-line="3" id="l18b.705.3"></span>ἐφεξῆς δὲ αὐτῶν δεύτερος, ὁπότε πράττει τι κατὰ τὸ πεπονθὸς
<span class="lb" data-page="18b.705" data-line="4" id="l18b.705.4"></span>μέρος ὁ ἰατρὸς, ὃν ἐκάλεσε χειρισμόν. εἶθ’ ἑξῆς
<span class="lb" data-page="18b.705" data-line="5" id="l18b.705.5"></span>τρίτος, ὃν προσηγόρευσε τῆς ἔπειτα ἕξεως· ἐν ταὐτῷ γὰρ
<span class="lb" data-page="18b.705" data-line="6" id="l18b.705.6"></span>σχήματι πρόκειται τηνικαῦτα φυλάττειν τῷ κάμνοντι τὸ
<span class="lb" data-page="18b.705" data-line="7" id="l18b.705.7"></span>πεπονθὸς μόριον. ἀπὸ τοῦ τοίνυν ἔχειν ἐν αὐτῷ τὴν προσηγορίαν
<span class="lb" data-page="18b.705" data-line="8" id="l18b.705.8"></span>τῆς ἕξεως ἐποίησεν. ἐν ἅπασι δὲ τοῖς τρισὶ καιροῖς
<span class="lb" data-page="18b.705" data-line="9" id="l18b.705.9"></span>τὸ μέν τι κοινόν ἐστι, τὸ δὲ καθ’ ἕκαστον ἴδιον. κοινὸν
<span class="lb" data-page="18b.705" data-line="10" id="l18b.705.10"></span>μὲν τὸ φυλάττειν ἀκίνητον τὸ πεπονθὸς μέρος ὃ ἐφεδήσετο,
<span class="lb" data-page="18b.705" data-line="11" id="l18b.705.11"></span>πλὴν μετὰ κινήσεως αὐτό πως ὁ ἰατρὸς ἐπιχειρήσει.
<span class="lb" data-page="18b.705" data-line="12" id="l18b.705.12"></span>ἴδιον δὲ καθ’ ἕκαστον ἀγαθὸν ἐκ τούτου πρὸς τὴν τελείαν
<span class="lb" data-page="18b.705" data-line="13" id="l18b.705.13"></span>ἴασιν γίγνεται. κατὰ μὲν τὴν πάρεξιν ἀκριβῶς διαγνῶναι
<span class="lb" data-page="18b.705" data-line="14" id="l18b.705.14"></span>τὸν ἰατρὸν, ὃ μέλλει θεραπεύειν, κατὰ δὲ τὸν χειρισμὸν
<span class="lb" data-page="18b.705" data-line="15" id="l18b.705.15"></span>ἐπὶ μὲν τῶν καταγμάτων ἀντιτεῖναι καὶ διαπλάσαι
<span class="lb" data-page="18b.705" data-line="16" id="l18b.705.16"></span>προσηκόντως καὶ ἐπιδῆσαι. ἐπὶ δὲ τῶν ἐξαρθρημάτων
<span class="lb" data-page="18b.705" data-line="17" id="l18b.705.17"></span>ἀντιτεῖναι<span class="milestone ed1page" data-n="5.673" data-unit="ed1page" id="ed1page.5.673"></span> καὶ ἐμβαλεῖν καὶ περιλαβεῖν ἐπιδήσει
<span class="lb" data-page="18b.705" data-line="18" id="l18b.705.18"></span>προσηκούσῃ τὸν πεπονθότα τόπον. κατὰ δὲ τὰς τομὰς ἐκκριθῆναι
<span class="pb" data-page="18b.706" id="p18b.706"></span>
<span class="lb" data-page="18b.706" data-line="1" id="l18b.706.1"></span>τὸ πῦον ἥ τινι χώρᾳ περικοπῆναί τε τὸ σεσηπὸς
<span class="lb" data-page="18b.706" data-line="2" id="l18b.706.2"></span>ἢ διὰ πυρὸς ἐκκαυσθῆναι. τούτοις οὖν καὶ ἡ τῶν ὑγρῶν
<span class="lb" data-page="18b.706" data-line="3" id="l18b.706.3"></span>ὑπόῤῥυσίς τε καὶ ὑπόστασις ὠφέλιμος ἡ μὲν ὅπως γίγνοιτο·
<span class="lb" data-page="18b.706" data-line="4" id="l18b.706.4"></span>ἐχρῆν γὰρ ἐκκρίνεσθαι τὸ παρὰ φύσιν ὑγρόν· ἡ δὲ ὅπως
<span class="lb" data-page="18b.706" data-line="5" id="l18b.706.5"></span>μὴ γίγνοιτο, μένειν γὰρ ἔνδον οὐ προσήκει τὸ μοχθηρόν.
<span class="lb" data-page="18b.706" data-line="6" id="l18b.706.6"></span>ἐνίοτε δὲ καὶ ὑπόστασις γίγνεται χρήσιμος, καθάπερ ἐφ’
<span class="lb" data-page="18b.706" data-line="7" id="l18b.706.7"></span>ὧν ἀθρόως ἐκκενωθῆναι πῦον ἐξ ὑποστάσεως μεγάλης ἢ τὸ
<span class="lb" data-page="18b.706" data-line="8" id="l18b.706.8"></span>τῶν ὑδρικῶν ὑγρὸν βουλόμεθα. πολὺ δὲ δεῖ μᾶλλον ἀπὸ
<span class="lb" data-page="18b.706" data-line="9" id="l18b.706.9"></span>τῶν ὑποκειμένων ἐν τῇ χειρουργίᾳ τῶν κώλων ὑπόστασίν
<span class="lb" data-page="18b.706" data-line="10" id="l18b.706.10"></span>τε καὶ ὑπόῤῥυσιν, ὡς εἴρηται, φυλάττεσθαι προσήκει. ὡσαύτως
<span class="lb" data-page="18b.706" data-line="11" id="l18b.706.11"></span>δὲ κἀπὶ τῶν στερεῶν τοῦ ζώου μορίων τὰ λελεγμένα
<span class="lb" data-page="18b.706" data-line="12" id="l18b.706.12"></span>ταῦτα φυλάττεσθαι χρὴ πρὸς τοῦ κάμνοντος, ὡς αὐτὰ γενέσθαι
<span class="lb" data-page="18b.706" data-line="13" id="l18b.706.13"></span>κατὰ τοὺς τρεῖς καιροὺς, πάρεξιν, χείρισιν, ἔπειτα
<span class="lb" data-page="18b.706" data-line="14" id="l18b.706.14"></span>ἕξιν. τὸ μὲν γὰρ ἐξαῖρον αὐτὸν ἁπάντων τῷ χειρουργοῦντι
<span class="lb" data-page="18b.706" data-line="15" id="l18b.706.15"></span>τὰς τομὰς ἐν οὐ προσήκοντι μέρει τὸν ἰατρὸν ἀναγκάσει
<span class="lb" data-page="18b.706" data-line="16" id="l18b.706.16"></span>πριεῖν, οὐδὲ τρόπον αὐτὸν, ὁπότ’ οὐδὲ τὸ φυλάττειν φυλάττοντα
<span class="lb" data-page="18b.706" data-line="17" id="l18b.706.17"></span>διὰ τὸ παρῆναι αὐτῇ τῇ σμίλῃ τὸν κάμνοντα, τὸ δὲ
<span class="lb" data-page="18b.706" data-line="18" id="l18b.706.18"></span>ἀποφεύγειν ἐλλειπῆ τὴν ἐνέργειαν ἐργάζεται, ποτὲ μὲν μέσον
<span class="pb" data-page="18b.707" id="p18b.707"></span>
<span class="lb" data-page="18b.707" data-line="1" id="l18b.707.1"></span>αὐτὸν μόνον τῆς χειρουργίας τοῦ ἰατροῦ ποιοῦντος, ποτὲ
<span class="lb" data-page="18b.707" data-line="2" id="l18b.707.2"></span>δὲ ἐξ ἡμίσεος ἐγκαταλείποντος τὸ ἔργον καὶ θᾶττον ἔτι τοῦδε.
<span class="lb" data-page="18b.707" data-line="3" id="l18b.707.3"></span>γίγνεται δὲ ταῦτα καταδεδεμένων, ἐνίοτε δὲ τῶν χειριζομένων,
<span class="lb" data-page="18b.707" data-line="4" id="l18b.707.4"></span>οἷον ὅταν μὲν ἐπὶ γαστρὶ χειρίζοντος καὶ κατὰ τὴν
<span class="lb" data-page="18b.707" data-line="5" id="l18b.707.5"></span>ῥάχιν ἑαυτοὺς ὑψουμένων πρὸς τὸ πλάγιον ἐκτρεπομένων,
<span class="lb" data-page="18b.707" data-line="6" id="l18b.707.6"></span>ὅπερ ἐδηλοῦτο παρὰ τῆς ἐκτρίψεως. ἐνίοτε δὲ τούτων μὲν
<span class="lb" data-page="18b.707" data-line="7" id="l18b.707.7"></span>οὐδὲν πραττόντων, τεινόντων δὲ σφοδρῶς τὰς <span class="milestone ed2page" data-n="12.30" data-unit="ed2page" id="ed2page.12.30"></span>μύας
<span class="lb" data-page="18b.707" data-line="8" id="l18b.707.8"></span>ἤ τινα μεταβολὴν δοκεῖ μοι δηλῶσαι διὰ τῆς, ὡς ὃ δεῖ
<span class="lb" data-page="18b.707" data-line="9" id="l18b.707.9"></span>προσηγορίας ἐν τῷ φάναι, ὡς ὃ δεῖ σώζεται καὶ σχῆμα καὶ
<span class="lb" data-page="18b.707" data-line="10" id="l18b.707.10"></span>εἶδος τοῦ χειριζομένου. πηλίκον δὲ κακόν ἐστιν ὀφθαλμοῦ
<span class="lb" data-page="18b.707" data-line="11" id="l18b.707.11"></span>παρακεντουμένου τὸν κάμνοντα μὴ φυλάξαι τὸ σχῆμα καὶ
<span class="lb" data-page="18b.707" data-line="12" id="l18b.707.12"></span>εἶδος ἢ μετακινούμενον ἢ ἐντεινόμενον οὕτως σφοδρῶς, ὡς
<span class="lb" data-page="18b.707" data-line="13" id="l18b.707.13"></span>αἵματος πληροῦσθαι τὸ πρόσωπον εὔδηλον παντί. παραπλήσιον
<span class="lb" data-page="18b.707" data-line="14" id="l18b.707.14"></span>δὲ, κἀπειδὰν ἐκκόπτοντος ἰατροῦ τῆς κεφαλῆς ὀστοῦν
<span class="lb" data-page="18b.707" data-line="15" id="l18b.707.15"></span>ἢ ὑψώσας βραχύ τι ταύτης χειριζόμενος ἢ ταπεινώσας ἢ
<span class="lb" data-page="18b.707" data-line="16" id="l18b.707.16"></span>πρὸς τὸ πλάγιον ἐκτρέψας διαφθείρειν τὴν ἀκρίβειαν τῆς
<span class="lb" data-page="18b.707" data-line="17" id="l18b.707.17"></span>χειρουργίας· οὕτω δὲ καὶ ἐκτείνειν σφοδρῶς ἑαυτόν. ἐν
<span class="lb" data-page="18b.707" data-line="18" id="l18b.707.18"></span>μὲν γὰρ τῇ μεταβολῇ τῶν σχημάτων ἡ θέσις ἐπαλλάττεται
<span class="pb" data-page="18b.708" id="p18b.708"></span>
<span class="lb" data-page="18b.708" data-line="1" id="l18b.708.1"></span>τοῦ χειριζομένου μέρους. αἱ δὲ τάσεις ἐπὶ μὲν τῶν ἄλλων
<span class="lb" data-page="18b.708" data-line="2" id="l18b.708.2"></span>μορίων εἰς αἱμοῤῥαγίαν συντελοῦσιν· ἐπὶ δὲ τῶν μυῶν οὐ
<span class="lb" data-page="18b.708" data-line="3" id="l18b.708.3"></span>μόνον εἰς τοῦτο βλάπτουσιν, ἀλλὰ καὶ τὸ μόριον ἐνίοτε μὲν
<span class="lb" data-page="18b.708" data-line="4" id="l18b.708.4"></span>ὑψηλότερον, ἐνίοτε δὲ ταπεινότερον ἐργάζονται. ἔνθα μὲν
<span class="lb" data-page="18b.708" data-line="5" id="l18b.708.5"></span>ὀστοῦν ὑποτέταται μετεωριζομένου τοῦ μυὸς, ἔνθα καὶ ἕλκους
<span class="lb" data-page="18b.708" data-line="6" id="l18b.708.6"></span>χώρα, προστελλομένου τε καὶ διατεινομένου, καθάπερ ἐπὶ
<span class="lb" data-page="18b.708" data-line="7" id="l18b.708.7"></span>τῶν κατὰ μεσοπλεύριόν τε καὶ γαστέρα χωρίων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.20">
<span class="pb page1" data-page="18b.708" id="p18b.708"></span>
<span class="milestone ed1page page1" data-n="5.673" data-unit="ed1page" id="ed1page.5.673"></span>
<span class="milestone ed2page page1" data-n="12.30" data-unit="ed2page" id="ed2page.12.30"></span>
            <blockquote class="quote lemma">
<span class="lb" data-page="18b.708" data-line="8" id="l18b.708.8"></span>Ὄνυχας μήτε ὑπερέχειν μήτε ἐλλείπειν δακτύλων κορυφὰς ἐς
<span class="lb" data-page="18b.708" data-line="9" id="l18b.708.9"></span>χρῆσιν ἀσκέειν. δακτύλοισιν μὲν ἄκροις τὰ πλεῖστα λιχανῷ
<span class="lb" data-page="18b.708" data-line="10" id="l18b.708.10"></span>πρὸς μέγαν, ὅλῃ δὲ καταπρηνεῖ, ἀμφοτέρῃσι δὲ
<span class="lb" data-page="18b.708" data-line="11" id="l18b.708.11"></span>ἐναντίῃσι.
</blockquote>
            <p>
<span class="lb" data-page="18b.708" data-line="12" id="l18b.708.12"></span>Ἐπειδὴ εἶπε τὸ περὶ τοῦ χειριζομένου κατὰ τὴν κοινωνίαν,
<span class="lb" data-page="18b.708" data-line="13" id="l18b.708.13"></span>εἶτα ἑξῆς πάλιν ἐπανῆλθεν ἐν τῇδε τῇ ῥήσει πρὸς
<span class="lb" data-page="18b.708" data-line="14" id="l18b.708.14"></span>τὸν περὶ τοῦ χειρίζοντος λόγον, πηλίκους μὲν εἶναι προσῆκε
<span class="lb" data-page="18b.708" data-line="15" id="l18b.708.15"></span>τοὺς ὄνυχας αὐτοῦ διηγούμενος, ὁποίους δὲ τοὺς δακτύλους, ﻿
<span class="pb" data-page="18b.709" id="p18b.709"></span>
<span class="lb" data-page="18b.709" data-line="1" id="l18b.709.1"></span>ὅπως δὲ ἀνάγειν αὐτούς. ὡς μὲν οὖν εἰς τὰς τῶν δακτύλων
<span class="lb" data-page="18b.709" data-line="2" id="l18b.709.2"></span>ἄκρων ἐνεργείας, αἵπερ δὴ καί εἰσιν ἰδίαι τῶν δακτύλων,
<span class="lb" data-page="18b.709" data-line="3" id="l18b.709.3"></span>τὸ μὴ ὑπερέχειν αὐτῶν τοὺς ὄνυχας μήτε ἐλλείπειν
<span class="lb" data-page="18b.709" data-line="4" id="l18b.709.4"></span>ἄριστόν ἐν τῷ πρώτῳ περὶ χρείας μορίων ἐπὶ πλεῖστον
<span class="lb" data-page="18b.709" data-line="5" id="l18b.709.5"></span>ἐξειργασάμεθα, καθ’ ὃ πᾶσαν ἄκρας τῆς χειρὸς ἐξηγησάμην
<span class="lb" data-page="18b.709" data-line="6" id="l18b.709.6"></span>τὴν φύσιν. ἐν δὲ τῷ παρόντι τὰς λέξεις μόνας ἀρκέσει
<span class="lb" data-page="18b.709" data-line="7" id="l18b.709.7"></span>σαφῶς ἐξηγήσασθαι. διττῆς οὖν οὔσης γραφῆς ἑκατέραν
<span class="lb" data-page="18b.709" data-line="8" id="l18b.709.8"></span>ἐξηγήσομαι· τὴν μὲν ἑτέραν αὐτῶν οὕτως ἔχουσαν. ὄνυχας
<span class="lb" data-page="18b.709" data-line="9" id="l18b.709.9"></span>μήτε ὑπερέχειν μήτε ἐλλείπειν δακτύλων κορυφάς. εὐληπτότατα
<span class="lb" data-page="18b.709" data-line="10" id="l18b.709.10"></span>γὰρ οὕτως ἔσται τὰ τοῖς δακτύλοις ἄκροις θηρώμενα
<span class="lb" data-page="18b.709" data-line="11" id="l18b.709.11"></span>μικρὰ σώματα, πρὸς ἃ καὶ χρώμεθα τῆς δι’ ἄκρων αὐτῶν
<span class="lb" data-page="18b.709" data-line="12" id="l18b.709.12"></span>ἐνεργείας. εἶτ’ ἀμφ’ ἑτέρας ἄκρας ἐς χρῆσιν ἀσκέειν, δακτύλοισι
<span class="lb" data-page="18b.709" data-line="13" id="l18b.709.13"></span>μὲν ἄκροις τὰ πλεῖστα λιχανῷ πρὸς μέγαν· ἵνα κατὰ
<span class="lb" data-page="18b.709" data-line="14" id="l18b.709.14"></span>μὲν τὴν προτέραν λέξιν ἡ διδασκαλία περὶ τοῦ μεγέθους τῶν
<span class="lb" data-page="18b.709" data-line="15" id="l18b.709.15"></span>ὀνύχων δακτύλων γίγνεται, κατὰ δὲ τὴν δευτέραν περὶ τῆς
<span class="lb" data-page="18b.709" data-line="16" id="l18b.709.16"></span>χρήσεως τῶν δακτύλων. ἑτέρα δὲ γραφὴ τοιάδε ἐστίν· ὄνυχας
<span class="lb" data-page="18b.709" data-line="17" id="l18b.709.17"></span>μήτε ὑπερέχειν μήτε ἐλλείπειν. εἶτα ἐφ’ ἑτέρας ἀρχῆς
<span class="lb" data-page="18b.709" data-line="18" id="l18b.709.18"></span>δακτύλων κορυφῇσι χρῆσις, κατὰ δοτικὴν γεγραμμένου
<span class="lb" data-page="18b.709" data-line="19" id="l18b.709.19"></span>τοῦ κορυφῇσιν ὀνόματος, ὡς εἶναι τὴν ὅλην <span class="milestone ed2page" data-n="12.31" data-unit="ed2page" id="ed2page.12.31"></span>διάνοιαν
<span class="pb" data-page="18b.710" id="p18b.710"></span>
<span class="lb" data-page="18b.710" data-line="1" id="l18b.710.1"></span>τοιάνδε, τοὺς ὄνυχας οὔτε ὑπερέχειν οὔτε ἐλλείπειν
<span class="lb" data-page="18b.710" data-line="2" id="l18b.710.2"></span>χρὴ τὸ μῆκος τῶν δακτύλων, ἀλλ’ ἀκριβῶς ἐξισοῦσθαι.
<span class="lb" data-page="18b.710" data-line="3" id="l18b.710.3"></span>ταῖς γὰρ κορυφαῖς αὐτῶν χρῆσίς ἐστι. δόξει δὲ τοῦτο ψεῦδος,
<span class="lb" data-page="18b.710" data-line="4" id="l18b.710.4"></span>ἐὰν ὡς προσήκει αὐτὰς ἀκούῃ. τινὰ μὲν ἔργα ταῖς
<span class="lb" data-page="18b.710" data-line="5" id="l18b.710.5"></span>ὅλαις χερσὶ δρωμέναις περιτύχῃ περιλαβόντες ἀμφοτέραις
<span class="lb" data-page="18b.710" data-line="6" id="l18b.710.6"></span>αὐταῖς πῆχυν ἢ μηρὸν ἢ κνήμην ἤ τι τοιοῦτον ἕτερον ἀντιτείνομέν
<span class="lb" data-page="18b.710" data-line="7" id="l18b.710.7"></span>τε κατατείνομεν. ἐν οἷς ἔργοις ὡς μόρια τῆς
<span class="lb" data-page="18b.710" data-line="8" id="l18b.710.8"></span>χειρὸς ἐνεργοῦσιν οἱ δάκτυλοι, παραπλησίως τοῖς θέναρσι
<span class="lb" data-page="18b.710" data-line="9" id="l18b.710.9"></span>καὶ τοῖς ἄλλοις αὐτῆς μέρεσι. παρακεντοῦντες δὲ καὶ ἀναῤῥάπτοντες
<span class="lb" data-page="18b.710" data-line="10" id="l18b.710.10"></span>ἢ καταῤῥάπτοντες ἢ πτερύγιον ἐξ ὀφθαλμοῦ
<span class="lb" data-page="18b.710" data-line="11" id="l18b.710.11"></span>κομιζόμενοι τοῖς δακτύλοις, ὡς δακτύλοις, οὐχ ὡς μορίοις
<span class="lb" data-page="18b.710" data-line="12" id="l18b.710.12"></span>τῆς χειρὸς χρώμεθα. παραπλησίως δὲ κἀπειδὰν ἤτοι διὰ
<span class="lb" data-page="18b.710" data-line="13" id="l18b.710.13"></span>σμίλης ἤ τινος ἑτέρου τοιούτου τὴν ἐνέργειαν ποιούμεθα.
<span class="lb" data-page="18b.710" data-line="14" id="l18b.710.14"></span>κατὰ πάσας οὖν τὰς ἐνεργείας τῶν δακτύλων ἄκροις αὐτοῖς
<span class="lb" data-page="18b.710" data-line="15" id="l18b.710.15"></span>χρώμεθα καὶ διὰ τοῦτο ἔφην ὀρθῶς εἰρῆσθαι δακτύλων
<span class="lb" data-page="18b.710" data-line="16" id="l18b.710.16"></span>κορυφῇσι χρῆσις. εἶτ’ ἀφ’ ἑτέρας ἀρχῆς ἄρχειν, δακτύλοις
<span class="lb" data-page="18b.710" data-line="17" id="l18b.710.17"></span>μὲν ἄκροις, τὰ πλεῖστα λιχανῷ τε καὶ πρὸς μέγαν, μιᾷ
<span class="pb" data-page="18b.711" id="p18b.711"></span>
<span class="lb" data-page="18b.711" data-line="1" id="l18b.711.1"></span>λέξει δηλοῦται τὰς πλείστας τῶν μυῶν ἐνεργείας γίγνεσθαι
<span class="lb" data-page="18b.711" data-line="2" id="l18b.711.2"></span>πρὸς τὸν μέγαν, ὅνπερ ἀντίχειρα καλοῦσιν, ἀντιταττομένου
<span class="lb" data-page="18b.711" data-line="3" id="l18b.711.3"></span>τοῦ λιχανοῦ, ὥστε λαμβάνεσθαι τὸ λαμβανόμενον ἐπ’ ἀμφοτέρων
<span class="lb" data-page="18b.711" data-line="4" id="l18b.711.4"></span>ἄκρων δηλαδή. τηνικαῦτα γάρ ἐστι χρεία μόνων
<span class="lb" data-page="18b.711" data-line="5" id="l18b.711.5"></span>τῶν εἰρημένων δακτύλων ἐνεργούντων, ἀλλὰ κἂν διὰ τῶν
<span class="lb" data-page="18b.711" data-line="6" id="l18b.711.6"></span>τριῶν λαμβάνηται δακτύλων, οἷον ὑπαλειφθέντων τῇ σμίλῃ
<span class="lb" data-page="18b.711" data-line="7" id="l18b.711.7"></span>καὶ παρακεντούντων, τὸ πλεῖστον μὲν τῆς ἐνεργείας, ὑπὸ
<span class="lb" data-page="18b.711" data-line="8" id="l18b.711.8"></span>τοῖν δυοῖν τῶν εἰρημένων γίγνεται. συνεπιβοηθεῖ δέ τι καὶ
<span class="lb" data-page="18b.711" data-line="9" id="l18b.711.9"></span>ὁ μέσος· ὅλη μέντοι πρηνεῖ χρώμεθα, κατὰ τὰς ἐν ἰατρικῇ
<span class="lb" data-page="18b.711" data-line="10" id="l18b.711.10"></span>χειρουργίας, τῷ κοίλῳ περιλαμβάνοντες αὐτῆς τὸ
<span class="lb" data-page="18b.711" data-line="11" id="l18b.711.11"></span>σῶμα, περὶ οὗ τὴν ἐνέργειαν ποιούμεθα. δακτύλους μὲν
<span class="lb" data-page="18b.711" data-line="12" id="l18b.711.12"></span>οὖν πεπονθότας κατατείνεσθαι καὶ διαπλάσαι καὶ ἡ μία
<span class="lb" data-page="18b.711" data-line="13" id="l18b.711.13"></span>χεὶρ ἱκανὴ, βραχίονα δὲ ἢ πῆχυν ἢ μηρὸν ἢ κνήμην οὐχ
<span class="lb" data-page="18b.711" data-line="14" id="l18b.711.14"></span>ἱκανὴ, ἀλλ’ ἀμφοῖν εἰς τὰ τοιαῦτα μόρια χρῄζομεν, ἀντιταττομένων
<span class="lb" data-page="18b.711" data-line="15" id="l18b.711.15"></span>ἀλλήλαις ὡς περιλαμβάνεσθαι τὸ κῶλον ἐν κύκλῳ,
<span class="lb" data-page="18b.711" data-line="16" id="l18b.711.16"></span>καὶ σικύαν δὲ προστιθέντες ὅλῃ τῇ χειρὶ πρηνεῖ χρώμεθα
<span class="lb" data-page="18b.711" data-line="17" id="l18b.711.17"></span>καὶ διὰ μικροῦ καυτῆρος ἐκθλίβοντες καὶ σπογγιὰν
<span class="lb" data-page="18b.711" data-line="18" id="l18b.711.18"></span>ἐπιβάλλοντες, ἄλλα τε πολλὰ τῶν κατὰ τὴν ἰατρικὴν ἔργα,
<span class="pb" data-page="18b.712" id="p18b.712"></span>
<span class="lb" data-page="18b.712" data-line="1" id="l18b.712.1"></span>περὶ ὧν ἴσως καὶ τὰ λελεγμένα περιττὰ διὰ σαφήνειαν. αὐτὸς
<span class="lb" data-page="18b.712" data-line="2" id="l18b.712.2"></span>γάρ τις ἕκαστος ἀναμιμνήσκεσθαι δύναται δακτύλων
<span class="lb" data-page="18b.712" data-line="3" id="l18b.712.3"></span>καὶ τῶν χειρῶν τὰς ἐνεργείας ἁπάσας, τὰς μὲν ὑπ’ ἀμφοτέρων
<span class="lb" data-page="18b.712" data-line="4" id="l18b.712.4"></span>γιγνομένας, τὰς δὲ ὑπὸ τῶν δακτύλων μόνων ἢ μόνης
<span class="lb" data-page="18b.712" data-line="5" id="l18b.712.5"></span>τῆς χειρός.
</p>
          </article>

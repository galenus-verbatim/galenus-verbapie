<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.22">
<span class="pb page1" data-page="18b.713" id="p18b.713"></span>
<span class="milestone ed1page page1" data-n="5.674" data-unit="ed1page" id="ed1page.5.674"></span>
<span class="milestone ed2page page1" data-n="12.31" data-unit="ed2page" id="ed2page.12.31"></span>
            <blockquote class="quote lemma">
<span class="lb" data-page="18b.713" data-line="1" id="l18b.713.1"></span><span class="milestone ed2page" data-n="12.32" data-unit="ed2page" id="ed2page.12.32"></span>Νοῦσος δὲ δι’ ἣν καὶ βλάπτονται, οἶσιν ἐν γενετῇσι
<span class="lb" data-page="18b.713" data-line="2" id="l18b.713.2"></span>ἢ ἐν τροφαῖς εἴθισται ὁ μέγας ὑπὸ τῶν ἄλλων δακτύλων
<span class="lb" data-page="18b.713" data-line="3" id="l18b.713.3"></span>κατέχεσθαι δῆλον.
</blockquote>
            <p>
<span class="lb" data-page="18b.713" data-line="4" id="l18b.713.4"></span>Ἐπειδὴ αὕτη ἡ διάνοια μένει κατὰ ἀμφοτέρας τὰς γραφὰς,
<span class="lb" data-page="18b.713" data-line="5" id="l18b.713.5"></span>ἀπὸ τῆς σαφεστέρας ἄρξομαι. τισὶ μὲν οὖν ἤρεσιν
<span class="lb" data-page="18b.713" data-line="6" id="l18b.713.6"></span>εἰς ἔθος ἐπ’ ἐνίων ἐπαινουμένων γραφῶν ἀγνοεῖν τὸν λόγον,
<span class="lb" data-page="18b.713" data-line="7" id="l18b.713.7"></span>εἰθισάντων αὐτῶν τοῖς ἄλλοις δακτύλοις κατέχειν τὸν μέγαν
<span class="lb" data-page="18b.713" data-line="8" id="l18b.713.8"></span>καὶ διὰ τοῦτο τοῦτον μὲν ἀργοῦντα, σμικρὸν καὶ ἀναυξημένον
<span class="lb" data-page="18b.713" data-line="9" id="l18b.713.9"></span>αὐτό τε πρὸς τὸν λιχανὸν αὐτοῦ διάστημα. καὶ
<span class="lb" data-page="18b.713" data-line="10" id="l18b.713.10"></span>ταῦτ’ εἰς νόσον ἄκρας τῆς χειρὸς τελευτᾷ, ὡς εἰ καὶ εἰς
<span class="lb" data-page="18b.713" data-line="11" id="l18b.713.11"></span>βλάβην εἰρήκει. τινὲς ὑπὸ νόσου φασὶν αὐτὸν λέγειν γίγνεσθαι,
<span class="lb" data-page="18b.713" data-line="12" id="l18b.713.12"></span>τοῦτο καὶ τὴν νόσον αὐτὴν ἐξαρθρήσαντος τοῦ μεγάλου
<span class="lb" data-page="18b.713" data-line="13" id="l18b.713.13"></span>δακτύλου συμβαίνειν ἢ ἕλκους τινὸς ἐν τῇ μεταξὺ χώρᾳ
<span class="lb" data-page="18b.713" data-line="14" id="l18b.713.14"></span>γενομένου τοῦ τε λιχανοῦ δακτύλου καὶ τοῦ μεγάλου καὶ τοῦ
<span class="lb" data-page="18b.713" data-line="15" id="l18b.713.15"></span>ἕλκους ἐν τῇ θεραπείᾳ σκληρὰν οὐλὴν ποιήσαντος, καὶ σκιῤῥωθεὶς
<span class="lb" data-page="18b.713" data-line="16" id="l18b.713.16"></span>δὲ ὁ μεταξὺ μῦς ἢ ἐκτακεὶς κατά τινα διάθεσιν, ὡς ﻿
<span class="pb" data-page="18b.714" id="p18b.714"></span>
<span class="lb" data-page="18b.714" data-line="1" id="l18b.714.1"></span>ἄτροφός τε καὶ ἀναυξὴς γίνεσθαι. καὶ σηπεδὼν ἐνίοτε μεγάλη
<span class="lb" data-page="18b.714" data-line="2" id="l18b.714.2"></span>τὴν μεταξὺ τῶν δακτύλων σάρκα ἀφανίσασα, κἄπειτα
<span class="lb" data-page="18b.714" data-line="3" id="l18b.714.3"></span>σκληρὰν ἐργασαμένη τὴν οὐλὴν μικρὸν ἀποτελεῖ τοῦ λιχανοῦ
<span class="lb" data-page="18b.714" data-line="4" id="l18b.714.4"></span>δακτύλου πρὸς τὸν μέγαν διάστημα καὶ ὥσπερ συνδέσμους
<span class="lb" data-page="18b.714" data-line="5" id="l18b.714.5"></span>ἀλλήλους ἐργάζεται. καὶ μάλισθ’ ὅταν, ὡς ἔφην, ἡ
<span class="lb" data-page="18b.714" data-line="6" id="l18b.714.6"></span>οὐλὴ σκληρὰ γένηται· καὶ μὲν δὴ καὶ καταῤῥαθυμεῖσθαι
<span class="lb" data-page="18b.714" data-line="7" id="l18b.714.7"></span>τὰ τοιαῦτα πάντα παθήματα τοῖς παιδίοις εἰκός ἐστι· τοὺς
<span class="lb" data-page="18b.714" data-line="8" id="l18b.714.8"></span>γὰρ τελείους ὑπὸ τῶν ἰατρῶν διδασκομένους μαλάττειν τε
<span class="lb" data-page="18b.714" data-line="9" id="l18b.714.9"></span>καὶ κινεῖν τὸν μέγαν δάκτυλον, εὐτροφίαν παρασκευάζειν τῇ
<span class="lb" data-page="18b.714" data-line="10" id="l18b.714.10"></span>μεταξὺ χώρᾳ, πρὸς τῷ καὶ τοῖς μὲν τελείοις ἅπαν ηὐξῆσθαι
<span class="lb" data-page="18b.714" data-line="11" id="l18b.714.11"></span>τὸ σῶμα καὶ εἴπερ ἄρα βλάπτεται, μόνον εἰς ἀτροφίαν
<span class="lb" data-page="18b.714" data-line="12" id="l18b.714.12"></span>τὸ πάθος. ἐπὶ δὲ τῶν βρεφῶν ἐν αὔξῃ τῇ πρώτῃ καταλαμβανομένων
<span class="lb" data-page="18b.714" data-line="13" id="l18b.714.13"></span>ὑπό τε τοῦ πάθους αὐτοῦ καὶ πρὸς τῷ πάθει
<span class="lb" data-page="18b.714" data-line="14" id="l18b.714.14"></span>τῆς ἀκινησίας τῶν δακτύλων, μήτ’ αὔξεσθαι τὰ πεπονθότα
<span class="lb" data-page="18b.714" data-line="15" id="l18b.714.15"></span>μόρια καὶ διὰ τὸ μεταξὺ τῶν δακτύλων πᾶν γίγνεσθαι μικρόν.
<span class="lb" data-page="18b.714" data-line="16" id="l18b.714.16"></span>ἐνίοις μὲν οὖν τοῦτο συμβαίνειν φασὶν, ἐνίοις δὲ καὶ
<span class="lb" data-page="18b.714" data-line="17" id="l18b.714.17"></span>οὐλὴν σκληρὰν καὶ κατά τινα διάθεσιν σκληράν τῶν μεταξὺ
<span class="lb" data-page="18b.714" data-line="18" id="l18b.714.18"></span>χωρίων. διὸ καθάπερ ὑποδέσμου τινὸς κατέχεται, τουτέστιν
<span class="pb" data-page="18b.715" id="p18b.715"></span>
<span class="lb" data-page="18b.715" data-line="1" id="l18b.715.1"></span>ἀφίστασθαι κωλύεται τὸν μέγαν ἀπὸ τῶν ἄλλων. ἀκούουσι
<span class="lb" data-page="18b.715" data-line="2" id="l18b.715.2"></span>γὰρ ἔνιοι οὕτως τοῦ κατέχεσθαι ῥήματος, εἰ καὶ ὅτι δοκεῖ
<span class="lb" data-page="18b.715" data-line="3" id="l18b.715.3"></span>μάλιστα μάχεσθαι. κατὰ γὰρ τὴν τούτων ἐξήγησιν οὐχ
<span class="lb" data-page="18b.715" data-line="4" id="l18b.715.4"></span>ὑπὸ τῶν ἄλλων ἐχρῆν, ἀλλ’ ἀπὸ τῶν ἄλλων λελέχθαι. αἱ
<span class="lb" data-page="18b.715" data-line="5" id="l18b.715.5"></span>γὰρ ἐν τῷ μεταξὺ ἠγνοηκέναι διαθέσεις τὴν μεταξὺ χώραν
<span class="lb" data-page="18b.715" data-line="6" id="l18b.715.6"></span>σμικρὰν καὶ συνδεδεμένην ἐργάζονται. περὶ μὲν δὴ τούτων
<span class="lb" data-page="18b.715" data-line="7" id="l18b.715.7"></span>ὡς ἄν σοι δόξῃ κρίνας αἱροῦ τὸ πιθανώτατον. ἐν γὰρ
<span class="lb" data-page="18b.715" data-line="8" id="l18b.715.8"></span>ταῖς οὕτως ἀσαφέσι λέξεσι μαντείας μᾶλλον ἢ σοφίας εἰς
<span class="lb" data-page="18b.715" data-line="9" id="l18b.715.9"></span>τὴν ἐξήγησιν χρῄζομεν. ἐγὼ δὲ ἐπὶ τὴν ἀρχαίαν γραφὴν
<span class="lb" data-page="18b.715" data-line="10" id="l18b.715.10"></span>ἀνάξω. τάχα μὲν ἡμαρτημένην καὶ Ἀσκληπιάδης ὑπενόησε
<span class="lb" data-page="18b.715" data-line="11" id="l18b.715.11"></span>καὶ τήν γε ἀναμάρτητον<span class="milestone ed2page" data-n="12.33" data-unit="ed2page" id="ed2page.12.33"></span> γραφὴν ἐστοχάσατο τοιάνδε
<span class="lb" data-page="18b.715" data-line="12" id="l18b.715.12"></span>τινὰ εἶναι· νοῦσος δὲ, δι’ ἣν καὶ βλάπτονται τοῖς ἐν γενετῇσιν
<span class="lb" data-page="18b.715" data-line="13" id="l18b.715.13"></span>ἢ ἐν τροφῇ εἴθισται καὶ τὰ ἑξῆς· τάχα δὲ καὶ
<span class="lb" data-page="18b.715" data-line="14" id="l18b.715.14"></span>πρὸς αὐτοῦ τοῦ Ἱπποκράτους οὕτω γραφεῖσαν. ὁ γοῦν
<span class="lb" data-page="18b.715" data-line="15" id="l18b.715.15"></span>Ταραντῖνος Ἡρακλείδης ἀξιοῖτο διακοῦσαι τὰς διαθέσεις,
<span class="lb" data-page="18b.715" data-line="16" id="l18b.715.16"></span>ὡς εἶναι τὸ πλῆρες ὅλης τῆς ῥήσεως τοιοῦτον· νοῦσος δὲ,
<span class="lb" data-page="18b.715" data-line="17" id="l18b.715.17"></span>δι’ ἢν καὶ βλάπτουσα διάθεσις, οἷς ἐν γενετῇσι καὶ τροφῇ
<span class="lb" data-page="18b.715" data-line="18" id="l18b.715.18"></span>καὶ τὰ ἐξῆς.
</p>
          </article>

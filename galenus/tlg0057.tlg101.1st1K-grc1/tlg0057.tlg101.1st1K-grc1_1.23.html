<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.23">
<span class="pb page1" data-page="18b.716" id="p18b.716"></span>
<span class="milestone ed1page page1" data-n="5.674" data-unit="ed1page" id="ed1page.5.674"></span>
<span class="milestone ed2page page1" data-n="12.33" data-unit="ed2page" id="ed2page.12.33"></span>
            <blockquote class="quote lemma">
<span class="lb" data-page="18b.716" data-line="1" id="l18b.716.1"></span>Τά ἔργα πάντα ἀσκέειν ἑκατέρῃσι δρῶντα καὶ ἀμφοτέρῃσιν
<span class="lb" data-page="18b.716" data-line="2" id="l18b.716.2"></span>ἅμα· ὅμοια γάρ εἰσιν ἀμφοτέρῃσι στοχαζόμενον ἀγαθῶς,
<span class="lb" data-page="18b.716" data-line="3" id="l18b.716.3"></span>καλῶς, ταχέως, ἀπόνως, εὐρύθμως, εὐπόρως.
</blockquote>
            <p>
<span class="lb" data-page="18b.716" data-line="4" id="l18b.716.4"></span>Πάντα κελεύει δι’ ἀμφοτέρων ἀσκεῖσθαι τῶν χειρῶν·
<span class="lb" data-page="18b.716" data-line="5" id="l18b.716.5"></span>συμφορώτατον γὰρ τοῦτο πρὸς τοῦ ταχέως τε καὶ καλῶς
<span class="lb" data-page="18b.716" data-line="6" id="l18b.716.6"></span>ἐργάζεσθαι. οἷος γοῦν ἂν ᾖ ὁ ἰατρὸς τῇ δεξιᾷ χειρὶ τὸν
<span class="lb" data-page="18b.716" data-line="7" id="l18b.716.7"></span>δεξιὸν ὀφθαλμὸν τοῦ κάμνοντος ἐπιχειρῶν παρακεντεῖν ἢ
<span class="lb" data-page="18b.716" data-line="8" id="l18b.716.8"></span>πτερύγιον ἀποτέμνειν ἤ τι τῶν τοιούτων ἄλλο. διὸ καὶ
<span class="lb" data-page="18b.716" data-line="9" id="l18b.716.9"></span>προσέθηκε στοχαζόμενον ἀγαθῶς, καλῶς, ταχέως, ἀπόνως,
<span class="lb" data-page="18b.716" data-line="10" id="l18b.716.10"></span>εὐρύθμως, εὐπόρως, ὡς ἐξ ἧς προεῖπεν ἀσκήσεως, τούτων
<span class="lb" data-page="18b.716" data-line="11" id="l18b.716.11"></span>ἡμῖν περιγενομένων· ὅπως δὲ ἕκαστον αὐτῶν ἔσται μετ’
<span class="lb" data-page="18b.716" data-line="12" id="l18b.716.12"></span>ὀλίγον διδάσκει. κατὰ δὲ οὖν τὸ παρὸν ἀναμεμνῆσθαι τοσοῦτον,
<span class="lb" data-page="18b.716" data-line="13" id="l18b.716.13"></span>ὡς ἡ τούτων διδασκαλία κεφάλαιον ἔχει τὸ ὅκως,
<span class="lb" data-page="18b.716" data-line="14" id="l18b.716.14"></span>ὅπερ ἐστὶν ἕν τι τῶν ἐν τῇ πρώτῃ διαιρέσει περιεχομένων.
<span class="pb" data-page="18b.717" id="p18b.717"></span>
<span class="lb" data-page="18b.717" data-line="1" id="l18b.717.1"></span>ἀναμνησθῶμεν δὲ καὶ ὅτι τὰς χεῖρας ὁμοίας εἶπε, καίτοι
<span class="lb" data-page="18b.717" data-line="2" id="l18b.717.2"></span>ἀπαραλλάκτους οὔσας τῷ εἴδει.
</p>
          </article>

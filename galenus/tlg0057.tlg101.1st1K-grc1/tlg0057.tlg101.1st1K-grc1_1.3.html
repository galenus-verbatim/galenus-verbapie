<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.3">
<span class="pb page1" data-page="18b.649" id="p18b.649"></span>
<span class="milestone ed1page page1" data-n="5.664" data-unit="ed1page" id="ed1page.5.664"></span>
<span class="milestone ed2page page1" data-n="12.8" data-unit="ed2page" id="ed2page.12.8"></span>
            <blockquote class="quote lemma">
<span class="lb" data-page="18b.649" data-line="11" id="l18b.649.11"></span>Ἃ καὶ τῇ ὄψει καὶ τῇ ἁφῇ καὶ τῇ ἀκοῇ καὶ τῇ ῥινὶ καὶ
<span class="lb" data-page="18b.649" data-line="12" id="l18b.649.12"></span>τῇ γλώσσῃ καὶ τῇ γνώμῃ ἐστὶν αἰσθέσθαι.
</blockquote>
            <p>
<span class="lb" data-page="18b.649" data-line="13" id="l18b.649.13"></span>Τῶν αἰσθήσεων ἁπάσαις τὴν γνώμην ἐφεξῆς ἔταξεν,
<span class="lb" data-page="18b.649" data-line="14" id="l18b.649.14"></span>ὅπερ ἐστὶ τὴν διάνοιαν, ἥν τε καὶ νοῦν καὶ φρένα <span class="milestone ed2page" data-n="12.9" data-unit="ed2page" id="ed2page.12.9"></span>καὶ
<span class="lb" data-page="18b.649" data-line="15" id="l18b.649.15"></span>λόγον κοινῶς οἱ ἄνθρωποι καλοῦσιν. ἐπεὶ δὲ καὶ τῶν κατὰ
<span class="pb" data-page="18b.650" id="p18b.650"></span>
<span class="lb" data-page="18b.650" data-line="1" id="l18b.650.1"></span>φωνὴν ἐστί τις λόγος, ἀφορίζοντες οὖν τοῦτον τὸν προειρημένον
<span class="lb" data-page="18b.650" data-line="2" id="l18b.650.2"></span>λόγον οἱ φιλόσοφοι καλοῦσιν ἐνδιάθετον, ᾧ λόγῳ
<span class="lb" data-page="18b.650" data-line="3" id="l18b.650.3"></span>τά τε ἀκόλουθα καὶ τὰ μαχόμενα γιγνωσκομένοις ἐμπεριέχεται
<span class="lb" data-page="18b.650" data-line="4" id="l18b.650.4"></span>καὶ διαίρεσις καὶ σύνθεσις καὶ ἀνάλυσις καὶ ἀπόδειξις,
<span class="lb" data-page="18b.650" data-line="5" id="l18b.650.5"></span>ὅσα τ’ ἄλλα τοιαῦτα. διὰ τί δὲ τῶν ῥινῶν καὶ τῆς γλώττης
<span class="lb" data-page="18b.650" data-line="6" id="l18b.650.6"></span>αἰσθήσεων ἰδίᾳ πρότερον οὐ μνημονεύσας ἐν τῷ φάναι, ἃ
<span class="lb" data-page="18b.650" data-line="7" id="l18b.650.7"></span>καὶ ἰδεῖν καὶ θιγεῖν καὶ ἀκοῦσαί ἐστιν, ἑξῆς τῶν πέντε μετὰ
<span class="lb" data-page="18b.650" data-line="8" id="l18b.650.8"></span>τῆς γνώμης ἐμνημόνευσεν, εἰκότως ἐζήτηται. καὶ δὴ καὶ
<span class="lb" data-page="18b.650" data-line="9" id="l18b.650.9"></span>λέλεκται πολλοῖς τὰ μὲν ἀπίθανα καὶ ἀνάξια μνήμης, τὰ
<span class="lb" data-page="18b.650" data-line="10" id="l18b.650.10"></span>δὲ πιθανὰ καὶ μνήμης ἄξια, τὴν ἀρχὴν ποιησαμένοις ἐνθένδε.
<span class="lb" data-page="18b.650" data-line="11" id="l18b.650.11"></span>τὸν Ἱπποκράτην φασὶ κελεύειν ἡμᾶς τὰς διαγνώσεις
<span class="lb" data-page="18b.650" data-line="12" id="l18b.650.12"></span>ποιεῖσθαι τῶν παθῶν ἐξ ὁμοιότητός τε καὶ ἀνομοιότητος
<span class="lb" data-page="18b.650" data-line="13" id="l18b.650.13"></span>τῶν αἰσθητῶν. αἰσθητὰ δὲ κυρίως λέγεται τὰ μὴ δεόμενα
<span class="lb" data-page="18b.650" data-line="14" id="l18b.650.14"></span>δυνάμεως ἑτέρας εἰς διάγνωσιν, ἀλλ’ ἀρκούμενα μόνῃ τῇ διὰ
<span class="lb" data-page="18b.650" data-line="15" id="l18b.650.15"></span>τῆς αἰσθήσεως γνώσει· οὐ κυρίως δὲ ὅμως λέγεσθαι καὶ
<span class="lb" data-page="18b.650" data-line="16" id="l18b.650.16"></span>αὐτὰ κατὰ τὴν αὐτὴν προσηγορίαν αἰσθητὰ τὰ διὰ πλειόνων
<span class="lb" data-page="18b.650" data-line="17" id="l18b.650.17"></span>αἰσθήσεων ἅμα μνήμῃ τε καὶ τῷ καλουμένῳ συνθέτῳ τε
<span class="pb" data-page="18b.651" id="p18b.651"></span>
<span class="lb" data-page="18b.651" data-line="1" id="l18b.651.1"></span>ἅμα καὶ κεφαλαίῳ τῷ λόγῳ τὴν διάγνωσιν ἔχοντα. τὸ μὲν
<span class="lb" data-page="18b.651" data-line="2" id="l18b.651.2"></span>οὖν χρῶμα τῶν κυρίων λεγομένων αἰσθητῶν εἶναι, καθάπερ
<span class="lb" data-page="18b.651" data-line="3" id="l18b.651.3"></span>τὸν χυλὸν καὶ τὸν ἀτμὸν καὶ τὴν φωνὴν, ὡσαύτως δὲ σκληρότητα
<span class="lb" data-page="18b.651" data-line="4" id="l18b.651.4"></span>καὶ μαλακότητα καὶ θερμότητά τε καὶ ψυχρότητα
<span class="lb" data-page="18b.651" data-line="5" id="l18b.651.5"></span>καὶ συνελόντι φάναι, τὰς ἁπτὰς ἁπάσας ποιότητας· οὔτε
<span class="lb" data-page="18b.651" data-line="6" id="l18b.651.6"></span>δὲ μῆλον οὔτε ῥοιὰν οὔτε ἄπιον οὔτε ἄλλην οὐσίαν φασὶν
<span class="lb" data-page="18b.651" data-line="7" id="l18b.651.7"></span>ὅλην αἰσθήσει γνωστὴν ὑπάρχειν, ἀλλ’ ὡς ὁ Πλάτων ἔλεγε
<span class="lb" data-page="18b.651" data-line="8" id="l18b.651.8"></span>δόξῃ μετ’ αἰσθήσεως ἀλόγου, δόξαστα δὲ τὰ πάντα εἶναι
<span class="lb" data-page="18b.651" data-line="9" id="l18b.651.9"></span>καὶ διὰ τοῦτό γέ που σφάλλεσθαι πολλάκις ἐν ταῖς διαγνώσεσιν
<span class="lb" data-page="18b.651" data-line="10" id="l18b.651.10"></span>αὐτῶν ἐνίους, ὅταν ἤτοι χρῶμα μόνον ἢ σχῆμα ἢ
<span class="lb" data-page="18b.651" data-line="11" id="l18b.651.11"></span>ἄμφω ταῦτα θεάσηταί τις παραπλήσια τῷ πρόσθεν ὠφελοῦντι.
<span class="lb" data-page="18b.651" data-line="12" id="l18b.651.12"></span>καὶ γὰρ μῆλα καὶ ῥοιὰς καὶ ἄπια καὶ σταφυλὰς
<span class="lb" data-page="18b.651" data-line="13" id="l18b.651.13"></span>καὶ κάρυα καὶ ἄλλα πολλὰ φαίνεσθαι σιτίων πεπλασμένων
<span class="lb" data-page="18b.651" data-line="14" id="l18b.651.14"></span>ἐκ κηροῦ, πρὶν ὀσμήσασθαί τε καὶ γεύσασθαι καὶ ἅψασθαι
<span class="lb" data-page="18b.651" data-line="15" id="l18b.651.15"></span>τοῖς ἀληθινοῖς ἀπαράλλακτα· πάσαις δ’ ἄν τινα ταῖς αἰσθήσεσιν
<span class="lb" data-page="18b.651" data-line="16" id="l18b.651.16"></span>ὑπερβάλλοντα, τὴν χρῆσιν αὐτῶν μὴ δύνασθαι
<span class="lb" data-page="18b.651" data-line="17" id="l18b.651.17"></span>σφαλῆναι. τὸ δὲ πάσαις ὑπερβάλλειν οὐκ ἄνευ μνήμης καὶ
<span class="lb" data-page="18b.651" data-line="18" id="l18b.651.18"></span>συναριθμήσεως καὶ ταύτην οὔτε αἰσθήσεως οὔτε μνήμης,
<span class="pb" data-page="18b.652" id="p18b.652"></span>
<span class="lb" data-page="18b.652" data-line="1" id="l18b.652.1"></span>ἀλλὰ τῆς γνώμης ἔργον εἶναι, τουτέστι τῆς διανοίας. ὀνομάζουσι
<span class="lb" data-page="18b.652" data-line="2" id="l18b.652.2"></span>δὲ τὴν συναρίθμησιν οὐχ οὕτως μόνον, ἀλλὰ καὶ
<span class="lb" data-page="18b.652" data-line="3" id="l18b.652.3"></span>συγκεφαλαίωσιν. ὅτε μὲν οὖν εἶπεν Ἱπποκράτης, ἃ καὶ ἰδεῖν
<span class="lb" data-page="18b.652" data-line="4" id="l18b.652.4"></span>καὶ θιγεῖν καὶ ἀκοῦσαί ἐστιν, ὡς ἐν παραδείγματος μοίρᾳ
<span class="lb" data-page="18b.652" data-line="5" id="l18b.652.5"></span>μνημονεῦσαί φασι τῶν αἰσθητῶν αὐτῶν· ὁπότε <span class="milestone ed1page" data-n="5.665" data-unit="ed1page" id="ed1page.5.665"></span>δὲ
<span class="lb" data-page="18b.652" data-line="6" id="l18b.652.6"></span>ἀποχωρήσας τῶν ἁπλῶς τε καὶ κυρίως αἰσθητῶν ἐπὶ τὰς
<span class="lb" data-page="18b.652" data-line="7" id="l18b.652.7"></span>ὅλας οὐσίας μετέβη προσηκόντως αὐτὸν ἐνταῦθα, τῶν δὲ
<span class="lb" data-page="18b.652" data-line="8" id="l18b.652.8"></span>αἰσθήσεων ἁπασῶν καὶ σὺν αὐταῖς γνώμης μνημονεῦσαι ὡς
<span class="lb" data-page="18b.652" data-line="9" id="l18b.652.9"></span>εἶναι τὸν ὅλον λόγον τοιοῦτον ἄρχεσθαι. προσήκει τὸν ἰατρὸν
<span class="lb" data-page="18b.652" data-line="10" id="l18b.652.10"></span>τῆς τῶν παθῶν διαγνώσεως, ἀπὸ τῆς τοῦ ὁμοίου τε
<span class="lb" data-page="18b.652" data-line="11" id="l18b.652.11"></span>καὶ ἀνομοίου θεωρίας, ἐνίοτε μὲν ἐπὶ μόνων τῶν ἁπλῶν
<span class="lb" data-page="18b.652" data-line="12" id="l18b.652.12"></span>ποιοτήτων ποιούμενον τὴν παραβολὴν, ἐνίοτε δὲ ὅλων τῶν
<span class="lb" data-page="18b.652" data-line="13" id="l18b.652.13"></span>σωμάτων. ἔστι μὲν γὰρ ἥδε ἡ ἐξήγησις οὐκ ἄλογος, ἔστι
<span class="lb" data-page="18b.652" data-line="14" id="l18b.652.14"></span>δὲ καὶ ἑτέρα τις τοιάδε. τὸν Ἱπποκράτην φασὶν, ὁπότε
<span class="lb" data-page="18b.652" data-line="15" id="l18b.652.15"></span>μὲν εἶπεν ἃ καὶ ἰδεῖν καὶ θιγεῖν καὶ ἀκοῦσαί ἐστιν, ἐπὶ
<span class="lb" data-page="18b.652" data-line="16" id="l18b.652.16"></span>τοῦ ἰατροῦ πεποιῆσθαι τὸν λόγον, ὁπότε δὲ ἐφεξῆς τῶνδέ
<span class="lb" data-page="18b.652" data-line="17" id="l18b.652.17"></span>φησιν, ἃ καὶ τῇ ὄψει καὶ τῇ ἀκοῇ καὶ τῇ ἁφῇ καὶ τῇ ῥινὶ καὶ
<span class="lb" data-page="18b.652" data-line="18" id="l18b.652.18"></span>τῇ γλώσσῃ καὶ τῇ γνώμῃ ἐστὶν αἰθέσθαι, ἐπὶ τοῦ κάμνοντος
<span class="pb" data-page="18b.653" id="p18b.653"></span>
<span class="lb" data-page="18b.653" data-line="1" id="l18b.653.1"></span>αὐτοῦ γεγονέναι τὸν λόγον, ἵνα μὴ μόνον ἐξ ὧν αὐτὸς ὁ
<span class="lb" data-page="18b.653" data-line="2" id="l18b.653.2"></span>ἰατρὸς, ἀλλὰ καὶ ἐξ ὧν ὁ κάμνων ὁρᾷ καὶ ἅπτεται καὶ
<span class="lb" data-page="18b.653" data-line="3" id="l18b.653.3"></span>ἀκούει καὶ ὀσφραίνεται καὶ γεύεται καὶ τῇ γνώμῃ διάκειται,
<span class="lb" data-page="18b.653" data-line="4" id="l18b.653.4"></span>κατανοῶν ἢ παρανοῶν ἡ διάγνωσις γένηται.<span class="milestone ed2page" data-n="12.10" data-unit="ed2page" id="ed2page.12.10"></span> τὸ
<span class="lb" data-page="18b.653" data-line="5" id="l18b.653.5"></span>γὰρ ἐκ τῆς γνώμης τοῦ κάμνοντος ὠφελεῖσθαί τι τὸν ἰατρὸν,
<span class="lb" data-page="18b.653" data-line="6" id="l18b.653.6"></span>ἐκ τοῦ παρανοεῖν αὐτὸν ἢ κατανοεῖν γιγνώσκεται. τινὲς δὲ
<span class="lb" data-page="18b.653" data-line="7" id="l18b.653.7"></span>τὸ μὲν ἃ καὶ τῇ ὄψει καὶ τῇ ἁφῇ καὶ τῇ ἀκοῇ καὶ τῇ ῥινὶ
<span class="lb" data-page="18b.653" data-line="8" id="l18b.653.8"></span>καὶ τῇ γλώσσῃ λελέχθαι φασὶν ἐπὶ τοῦ κάμνοντος αὐτοῦ· τὸ
<span class="lb" data-page="18b.653" data-line="9" id="l18b.653.9"></span>δὲ καὶ τῇ γνώμῃ περὶ τοῦ ἰατροῦ· τὴν γὰρ τούτου γνώμην,
<span class="lb" data-page="18b.653" data-line="10" id="l18b.653.10"></span>ἐξ ὧν ὁ κάμνων ὁρᾷ καὶ ἀκούει καὶ ἅπτεται καὶ ὀσμᾶται
<span class="lb" data-page="18b.653" data-line="11" id="l18b.653.11"></span>καὶ γεύεται. συλλογίζεσθαί τε καὶ ἰατρὸν ἐξ αὐτοῦ γεύσεως
<span class="lb" data-page="18b.653" data-line="12" id="l18b.653.12"></span>τεκμήρασθαι περὶ τοῦ κάμνοντος, ὥσπερ ἐκ τῆς νόσου· ἐὰν
<span class="lb" data-page="18b.653" data-line="13" id="l18b.653.13"></span>μὲν γὰρ ἅπαντα αὐτῷ φαίνηται γευομένῳ πικρὰ, καθάπερ
<span class="lb" data-page="18b.653" data-line="14" id="l18b.653.14"></span>τοῖς ἰκτεριῶσι, χολῆς ἐμπεπλῆσθαι τὴν γλῶτταν· ἐὰν δὲ
<span class="lb" data-page="18b.653" data-line="15" id="l18b.653.15"></span>ἁλυκὰ, φλέγματος ἁλυκοῦ· ἐὰν δὲ ὀξέα, αὐτοῦ ὀξέος· οὕτω
<span class="lb" data-page="18b.653" data-line="16" id="l18b.653.16"></span>δὲ καὶ τοῦ ἰδίου ἱδρῶτος ἐνίοτε παραῤῥυέντος εἰς τὸ στόμα,
<span class="lb" data-page="18b.653" data-line="17" id="l18b.653.17"></span>τῆς ποιότητος αἰσθέσθαι φασὶ τὸν κάμνοντα. τοῖς τοῦτον
<span class="lb" data-page="18b.653" data-line="18" id="l18b.653.18"></span>τὸν τρόπον ἐξηγουμένοις ἐναντιοῦσθαι δοκεῖ τὸ παραλελεῖφθαι
<span class="lb" data-page="18b.653" data-line="19" id="l18b.653.19"></span>τὴν ὄσφρησιν τοῦ ἰατροῦ, καίτοι χρωμένου αὐτοῦ πρὸς ﻿
<span class="pb" data-page="18b.654" id="p18b.654"></span>
<span class="lb" data-page="18b.654" data-line="1" id="l18b.654.1"></span>πολλά. καὶ γὰρ ἐπὶ διαχωρημάτων καὶ οὔρων καὶ πτυέλων,
<span class="lb" data-page="18b.654" data-line="2" id="l18b.654.2"></span>ἑλκῶν τε καὶ αὐτῆς τῆς τοῦ κάμνοντος εἰσπνοῆς χρῆται τῇ
<span class="lb" data-page="18b.654" data-line="3" id="l18b.654.3"></span>τῆς ὀσφρήσεως αἰσθήσει κατὰ τὴν σημείωσιν· ἐγχωρεῖ δὲ
<span class="lb" data-page="18b.654" data-line="4" id="l18b.654.4"></span>ταύτην παραλελεῖφθαι φάναι ὑπὸ τοῦ βιβλιογράφου, καθάπερ
<span class="lb" data-page="18b.654" data-line="5" id="l18b.654.5"></span>καὶ ἄλλα πολλὰ ἐν πολλοῖς βιβλίοις Ἱπποκράτους τε
<span class="lb" data-page="18b.654" data-line="6" id="l18b.654.6"></span>καὶ ἄλλων εὑρισκόμενα, τὰ μὲν ἡμαρτημένα φανερῶς, τὰ δὲ
<span class="lb" data-page="18b.654" data-line="7" id="l18b.654.7"></span>παραλελειμμένα. καὶ μὴν καὶ τοιαύτην ἐξήγησιν ἔγραψάν
<span class="lb" data-page="18b.654" data-line="8" id="l18b.654.8"></span>τινες. οὐ τὸ αὐτὸ σημαίνεσθαί φασιν ἐκ τοῦ φάναι καὶ
<span class="lb" data-page="18b.654" data-line="9" id="l18b.654.9"></span>ἰδεῖν καὶ θιγεῖν καὶ ἀκοῦσαί ἐστι, τῷ καὶ τῇ ὄψει καὶ τῇ
<span class="lb" data-page="18b.654" data-line="10" id="l18b.654.10"></span>ἀκοῇ καὶ τῇ ἁφῇ ἐστιν αἰσθάνεσθαι. ἰδεῖν μὲν γάρ ἐστι
<span class="lb" data-page="18b.654" data-line="11" id="l18b.654.11"></span>ναὶ θιγεῖν καὶ ἀκούειν μὴ καταληπτικῶς, αἰσθάνεσθαι δὲ
<span class="lb" data-page="18b.654" data-line="12" id="l18b.654.12"></span>οὐκέτι μὴ καταληπτικῶς. ἔστι δὲ ἡ τοιαύτη τῆς αἰσθήσεως
<span class="lb" data-page="18b.654" data-line="13" id="l18b.654.13"></span>ἐξήγησις τοῦ Σεμίου τοῦ Στωϊκοῦ, διὸ καὶ τοῦ Κοΐντου
<span class="lb" data-page="18b.654" data-line="14" id="l18b.654.14"></span>μαθητὴς Ἰφικιανὸς, αὐτὴν προσήκατο τὴν Στωϊκὴν ἀσπαζόμενος
<span class="lb" data-page="18b.654" data-line="15" id="l18b.654.15"></span>φιλοσοφίαν, ἀλλ’ ὃ λέγουσίν ἐστι τοιοῦτον. τὸ μὲν
<span class="lb" data-page="18b.654" data-line="16" id="l18b.654.16"></span>ἕτερον μέρος τῆς ῥήσεως περὶ τοῦ γένους μόνου διδάσκει
<span class="lb" data-page="18b.654" data-line="17" id="l18b.654.17"></span>τῶν πραγμάτων, ἐξ ὧν αἱ σημειώσεις ἡμῶν γίνονται. τὸ
<span class="lb" data-page="18b.654" data-line="18" id="l18b.654.18"></span>δὲ δεύτερον περὶ τοῦ κατ’ αὐτὸ διηκριβωμένου τε καὶ πιστοῦ,
<span class="pb" data-page="18b.655" id="p18b.655"></span>
<span class="lb" data-page="18b.655" data-line="1" id="l18b.655.1"></span>ὡς εἰ καὶ οὕτως ἐγέγραπτο, προσῆκε ποιεῖσθαι τὰς
<span class="lb" data-page="18b.655" data-line="2" id="l18b.655.2"></span>διαγνώσεις ἀπὸ τῶν ὁμοίων τε καὶ ἀνομοίων τοῖς κατὰ φύσιν
<span class="lb" data-page="18b.655" data-line="3" id="l18b.655.3"></span>ἐν τῷ τοῦ κάμνοντος σώματι φαινομένων. ταῦτα δὲ
<span class="lb" data-page="18b.655" data-line="4" id="l18b.655.4"></span>καὶ τὰ αἰσθητὰ καὶ τούτων αὐτῶν οὐχ ὅσα παρεῖδεν ἢ παρήκουσεν
<span class="lb" data-page="18b.655" data-line="5" id="l18b.655.5"></span>ἢ ὅλως παρῄσθετο κατά τινα τῶν αἰσθήσεων, ἀλλ’
<span class="lb" data-page="18b.655" data-line="6" id="l18b.655.6"></span>ἃ καλῶς καὶ καταληπτικῶς τῶν αἰσθήσεων ᾔσθετο ἑκάστῃ
<span class="lb" data-page="18b.655" data-line="7" id="l18b.655.7"></span>καὶ τῇ γνώμῃ. συγκεχρῆσθαι γάρ φησι τῇ τοῦ αἰσθέσθαι
<span class="lb" data-page="18b.655" data-line="8" id="l18b.655.8"></span>φωνῇ τὸν Ἱπποκράτην κατὰ τῆς γνώμης. καὶ τοίνυν ἐν τῷ
<span class="lb" data-page="18b.655" data-line="9" id="l18b.655.9"></span>πρώτῳ μέρει τῆς ῥήσεως ἑνὸς ἢ καὶ δυοῖν ἔτυχε μνημονεύσας,
<span class="lb" data-page="18b.655" data-line="10" id="l18b.655.10"></span>ὅλον γὰρ τὸ γένος αὐτῶν ἐκ παραδείγματος ἐνεδείξατο.
<span class="lb" data-page="18b.655" data-line="11" id="l18b.655.11"></span>κατὰ δὲ τὸ δεύτερον μέρος τῆς ῥήσεως, ἁπασῶν ἐμνημόνευσε
<span class="lb" data-page="18b.655" data-line="12" id="l18b.655.12"></span>μετὰ τῆς γνώμης, ἀσφαλῆ καὶ βέβαιον τὴν ἀπόφασιν ποιούμενος,
<span class="lb" data-page="18b.655" data-line="13" id="l18b.655.13"></span>ἐπειδὴ πάσαις ὑπάρχει κοινὸν, τὸ καταληπτικῶς τῶν
<span class="lb" data-page="18b.655" data-line="14" id="l18b.655.14"></span>ὑποκειμένων ἀπομάσσεσθαι τὰς ἰδέας. ἐπεὶ δὲ ὅπερ ὑπεσχόμην,
<span class="lb" data-page="18b.655" data-line="15" id="l18b.655.15"></span>ἔπραξα, διῆλθόν τε ὅσα πιθανῶς εἴρηταί τισιν εἰς
<span class="lb" data-page="18b.655" data-line="16" id="l18b.655.16"></span>τὸ μὴ δοκεῖν τὸν Ἱπποκράτην πολλάκις εἰρηκέναι περὶ τῶν
<span class="lb" data-page="18b.655" data-line="17" id="l18b.655.17"></span>αὐτῶν, ἐμοὶ μὲν ἤδη καιρὸς ἐπὶ τὰ συνεχῆ μετέρχεσθαι, σοὶ
<span class="pb" data-page="18b.656" id="p18b.656"></span>
<span class="lb" data-page="18b.656" data-line="1" id="l18b.656.1"></span>δὲ τὴν δόξαν τῶν εἰρημένων ἀρίστην σκεψαμένῳ ἀρήγειν.
<span class="lb" data-page="18b.656" data-line="2" id="l18b.656.2"></span>μέμνηται δὲ καὶ περὶ τοῦ τῆς γνώμης ὀνόματος εἰπὼν ὡς
<span class="lb" data-page="18b.656" data-line="3" id="l18b.656.3"></span>ἐπὶ τῶν παλαιῶν ἐν ἴσῳ ἐστὶ τῷ διανοίας, εἴτε καὶ ἐννοήσεως
<span class="lb" data-page="18b.656" data-line="4" id="l18b.656.4"></span>ἐλέγετο. πολλῶν οὖν ὄντων εἰς τοῦτο μαρτυριῶν ὀλίγα
<span class="lb" data-page="18b.656" data-line="5" id="l18b.656.5"></span>παραθήσομαι. Κριτίας μὲν ἐν τῷ πρώτῳ ἀφορισμῷ τάδε
<span class="lb" data-page="18b.656" data-line="6" id="l18b.656.6"></span>γράφει· μήτε ἃ τῷ ἄλλῳ σώματι αἰσθάνεται μηδὲ ἃ τῇ
<span class="lb" data-page="18b.656" data-line="7" id="l18b.656.7"></span>γνώμῃ γιγνώσκει. καὶ πάλιν γιγνώσκουσιν οἱ ἄνθρωποι,
<span class="lb" data-page="18b.656" data-line="8" id="l18b.656.8"></span>εἴ τις μὲν ὑγιαίνει τῇ γνώμῃ καὶ ἐν ὁμιλιῶν προτέρῳ· εἰ
<span class="lb" data-page="18b.656" data-line="9" id="l18b.656.9"></span>δ’ αὐτὸς ἀσκήσειας, ὅπως γνώμῃ ᾖ ἱκανὸς, ἥκιστα
<span class="lb" data-page="18b.656" data-line="10" id="l18b.656.10"></span><span class="milestone ed2page" data-n="12.11" data-unit="ed2page" id="ed2page.12.11"></span>ἂν οὕτως ὑπ’ αὐτοῦ ἂν ἀδικηθείης καὶ πολλάκις ἐν τῷ αὐτῷ
<span class="lb" data-page="18b.656" data-line="11" id="l18b.656.11"></span>καὶ ἐν τῷ δευτέρῳ τῶν ὁμιλιῶν ἀντιδιαιρῶν ταῖς αἰσθήσεσι
<span class="lb" data-page="18b.656" data-line="12" id="l18b.656.12"></span>τὴν γνώμην, πολλάκις εἴρηκεν, ὥσπερ καὶ ὁ Ἀντιφῶν
<span class="lb" data-page="18b.656" data-line="13" id="l18b.656.13"></span>ἐν τῷ πρώτῳ περὶ τῆς ἀληθείας ἐν τῷ λόγῳ ταῦτα
<span class="lb" data-page="18b.656" data-line="14" id="l18b.656.14"></span>δὲ γνοὺς, εἰς ἕν τε οὐδὲν αὐτῷ οὐτέων ὄψει ὁρᾷ μακρότητα,
<span class="lb" data-page="18b.656" data-line="15" id="l18b.656.15"></span>οὐτέην γνώμῃ γιγνώσκει, ὁ μακρότητα γιγνώσκων. καὶ πᾶσι
<span class="lb" data-page="18b.656" data-line="16" id="l18b.656.16"></span>γὰρ ἀνθρώποις ἡ γνώμη τοῦ σώματος ἡγεῖται καὶ εἰς ὑγείαν
<span class="lb" data-page="18b.656" data-line="17" id="l18b.656.17"></span>καὶ νόσον καὶ τὰ ἄλλα πάντα. καὶ ὡς ὁ Πλάτων πρὸς
<span class="lb" data-page="18b.656" data-line="18" id="l18b.656.18"></span>πρῶτον ἐν ἄλλοις τε καὶ κατὰ τὸ ε΄ τῆς πολιτείας. οὐκοῦν
<span class="pb" data-page="18b.657" id="p18b.657"></span>
<span class="lb" data-page="18b.657" data-line="1" id="l18b.657.1"></span>τούτου μὲν τὴν διάνοιαν, ὡς γιγνώσκοντος, γνώμην ἂν
<span class="lb" data-page="18b.657" data-line="2" id="l18b.657.2"></span>ὀρθῶς φαμὲν εἷναι, τοῦ δὲ δόξαντος, δόξαν. καὶ Λυσίας
<span class="lb" data-page="18b.657" data-line="3" id="l18b.657.3"></span>κατὰ Πολιούχου· ἐκεῖνος γὰρ ὅσα τῇ ἑαυτοῦ γνώμῃ χρώμενος
<span class="lb" data-page="18b.657" data-line="4" id="l18b.657.4"></span>ὑπὲρ τοῦ ἡμετέρου πλήθους ἔπραξε, πανταχοῦ φανήσεται
<span class="lb" data-page="18b.657" data-line="5" id="l18b.657.5"></span>πολλῶν μὲν καὶ ἀγαθῶν αἴτιος τῇ πόλει γινόμενος,
<span class="lb" data-page="18b.657" data-line="6" id="l18b.657.6"></span>πλεῖστα δὲ καὶ ἄχρηστα τοὺς πολεμίους ἐργασάμενος. καὶ
<span class="lb" data-page="18b.657" data-line="7" id="l18b.657.7"></span>Αἰσχίνης δὲ κατὰ τούσδε ὁ Σωκρατικὸς ἐν τῷ Μιλτιάδῃ
<span class="lb" data-page="18b.657" data-line="8" id="l18b.657.8"></span>κατὰ τὸ αὐτὸ σημαινόμενον κέχρηται τῷ ὀνόματι καὶ Ὑπερίδης
<span class="lb" data-page="18b.657" data-line="9" id="l18b.657.9"></span>ἐν τῷ κατ’ αὐτὸ Διοκλέους καὶ ἄλλοι ῥήτορές τε καὶ
<span class="lb" data-page="18b.657" data-line="10" id="l18b.657.10"></span>ἰατροὶ καὶ ποιηταί. περιττὸν δὲ πάντων μνημονεύειν.
</p>
          </article>

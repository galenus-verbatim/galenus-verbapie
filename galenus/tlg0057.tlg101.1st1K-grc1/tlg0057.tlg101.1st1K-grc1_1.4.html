<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.4">
<span class="pb page1" data-page="18b.657" id="p18b.657"></span>
<span class="milestone ed1page page1" data-n="5.665" data-unit="ed1page" id="ed1page.5.665"></span>
<span class="milestone ed2page page1" data-n="12.11" data-unit="ed2page" id="ed2page.12.11"></span>
            <blockquote class="quote lemma">
<span class="lb" data-page="18b.657" data-line="11" id="l18b.657.11"></span>Ἃ καὶ οἷς γιγνωσκόμενα, πᾶσίν ἐστι γνῶναι.
</blockquote>
            <p>
<span class="lb" data-page="18b.657" data-line="12" id="l18b.657.12"></span>Ζητεῖται κἀνταῦθα προσηκόντως τίνες ποτέ εἰσιν ἄλλαι
<span class="lb" data-page="18b.657" data-line="13" id="l18b.657.13"></span>δυνάμεις παρά τε τὴν αἴσθησιν καὶ τὴν γνώμην ὑπὸ
<span class="lb" data-page="18b.657" data-line="14" id="l18b.657.14"></span>τῆς φύσεως ἡμῖν δεδομέναι, διαγνωστικαὶ τῶν ἐκτὸς ὑποκειμένων·
<span class="lb" data-page="18b.657" data-line="15" id="l18b.657.15"></span>ὡς γὰρ οὐκ εἰρηκὼς ἁπάσας, οὕτως ἐπήνεγκε,
<span class="pb" data-page="18b.658" id="p18b.658"></span>
<span class="lb" data-page="18b.658" data-line="1" id="l18b.658.1"></span>γιγνωσκόμενα πᾶσίν ἐστι γνῶναι. διὰ τί τοίνυν αὐτὸν οὕτως
<span class="lb" data-page="18b.658" data-line="2" id="l18b.658.2"></span>εἰπεῖν νομίζω καὶ δὴ φράσω, προειπών τι πρότερον
<span class="lb" data-page="18b.658" data-line="3" id="l18b.658.3"></span>ἀναγκαῖον εἰς τὰ μέλλοντα λεχθήσεσθαι, πολλοῖς ἤδη καὶ
<span class="lb" data-page="18b.658" data-line="4" id="l18b.658.4"></span>τῶν παλαιῶν εἰρημένον, οἷς ἀρέσκει μηδεμίαν εἶναι δόξαν,
<span class="lb" data-page="18b.658" data-line="5" id="l18b.658.5"></span>ἣν οἱ τὰς αἱρέσεις συνιστάμενοι φιλόσοφοι δοκοῦσιν εὑρηκέναι,
<span class="lb" data-page="18b.658" data-line="6" id="l18b.658.6"></span>πάντα δὲ τὰ εἰρημένα τῷ πρόσθεν χρόνῳ πολλάκις
<span class="lb" data-page="18b.658" data-line="7" id="l18b.658.7"></span>ἅμα τῇ τῶν ἄλλων γνώμῃ διέφθαρται. μὴ μέντοι δοκεῖ
<span class="lb" data-page="18b.658" data-line="8" id="l18b.658.8"></span>τὴν Πυῤῥωνείαν αἵρεσιν ἢ Ἀκαδημικὴν ἢ Στωϊκὴν ἢ Περιπατητικὴν
<span class="lb" data-page="18b.658" data-line="9" id="l18b.658.9"></span>ἤ τινα ἄλλην ὕστερον Ἱπποκράτους γεγονυῖαν,
<span class="lb" data-page="18b.658" data-line="10" id="l18b.658.10"></span>τῇ τῶν πραγμάτων αὐτῶν ἐξαπτόμενος δόξῃ. αὐτοὶ οὖν οἱ
<span class="lb" data-page="18b.658" data-line="11" id="l18b.658.11"></span>τοῦ Πύῤῥωνος εἰς παλαιοτάτους ἄνδρας ἀνάγουσι τὴν ἑαυτῶν
<span class="lb" data-page="18b.658" data-line="12" id="l18b.658.12"></span>προαίρεσιν. εἰκὸς οὖν καθ’ Ἱπποκράτην, μᾶλλον δὲ
<span class="lb" data-page="18b.658" data-line="13" id="l18b.658.13"></span>οὐκ εἰκὸς, ἀλλ’ ἀναγκαῖον<span class="milestone ed2page" data-n="12.12" data-unit="ed2page" id="ed2page.12.12"></span> ἀμφισβητεῖν ἀλλήλοις
<span class="lb" data-page="18b.658" data-line="14" id="l18b.658.14"></span>τοὺς τότε περὶ τῶν φυσικῶν κριτηρίων, τοὺς μὲν μηδὲν εἶναι
<span class="lb" data-page="18b.658" data-line="15" id="l18b.658.15"></span>λέγοντας τοιοῦτον, καθάπερ ὕστερον οἱ Πυῤῥώνειοι,
<span class="lb" data-page="18b.658" data-line="16" id="l18b.658.16"></span>τοὺς δὲ τὴν αἴσθησιν μόνην. ἐνίους δὲ ταύτην μὲν ἀτιμᾶσθαι
<span class="lb" data-page="18b.658" data-line="17" id="l18b.658.17"></span>νομίζειν καὶ ἀληθὲς εἶναι τὸ περιφερόμενον δὴ τοῦτο,
<span class="lb" data-page="18b.658" data-line="18" id="l18b.658.18"></span>νοῦς ὁρῇ καὶ νοῦς ἀκούει, τὰ δ’ ἄλλα κωφὰ καὶ τυφλά. ﻿
<span class="pb" data-page="18b.659" id="p18b.659"></span>
<span class="lb" data-page="18b.659" data-line="1" id="l18b.659.1"></span>τινὰς δ’ ἀμφότερα φύσει<span class="milestone ed1page" data-n="5.666" data-unit="ed1page" id="ed1page.5.666"></span> κριτήρια τεθεῖσθαι τῶν
<span class="lb" data-page="18b.659" data-line="2" id="l18b.659.2"></span>μὲν αἰσθητῶν τὴν αἴσθησιν, τῶν δὲ νοητῶν τὸν νοῦν, τινὰς
<span class="lb" data-page="18b.659" data-line="3" id="l18b.659.3"></span>δὲ πρὸς ταύταις καὶ ἄλλας ψυχῆς ἡμῶν δυνάμεις εἶναι νομίζειν.
<span class="lb" data-page="18b.659" data-line="4" id="l18b.659.4"></span>ὅπως οὖν αὐτῶν ἐκφύγῃ τὴν ἐπήρειαν ὁ Ἱπποκράτης
<span class="lb" data-page="18b.659" data-line="5" id="l18b.659.5"></span>αὐτὸς μὲν ἐμνημόνευσε δυοῖν κατὰ γένος δυνάμεσιν
<span class="lb" data-page="18b.659" data-line="6" id="l18b.659.6"></span>αἰσθήσεώς τε καὶ διανοίας, ἃς ἴστε κἀμὲ διὰ παντὸς ἐπιδεικνύντα,
<span class="lb" data-page="18b.659" data-line="7" id="l18b.659.7"></span>μόνα ἡμᾶς ἔχειν κριτήρια τῆς γνώσεως. ἕνεκα
<span class="lb" data-page="18b.659" data-line="8" id="l18b.659.8"></span>δὲ τῶν σοφιστῶν τῷ λόγῳ προσέθηκεν, ἃ δ’ οἶς γιγνωσκόμενα
<span class="lb" data-page="18b.659" data-line="9" id="l18b.659.9"></span>πᾶσι δυνατόν ἐστι γνῶναι. τινὲς μὲν οἴονται τὸν μὲν
<span class="lb" data-page="18b.659" data-line="10" id="l18b.659.10"></span>νοῦν ἄλλης εἶναι φύσεως, τὴν δὲ διάνοιαν ἄλλης, τὸν δὲ
<span class="lb" data-page="18b.659" data-line="11" id="l18b.659.11"></span>ἐνδιάθετον ὀνομαζόμενον λόγον ἄλλης, καὶ τούτων δὲ πλείους
<span class="lb" data-page="18b.659" data-line="12" id="l18b.659.12"></span>ἄγουσι δυνάμεις. ἐμοὶ δὲ ἐν τοῖς τοῦ κοινοῦ λόγου βιβλίοις
<span class="lb" data-page="18b.659" data-line="13" id="l18b.659.13"></span>δέδεικται τρεῖς εἶναι τὰς πάσας ἐν ἡμῖν δυνάμεις, αἷς χρώμεθα
<span class="lb" data-page="18b.659" data-line="14" id="l18b.659.14"></span>πρός τε τὰς τῶν τεχνῶν συστάσεις καὶ τῶν βιβλίων
<span class="lb" data-page="18b.659" data-line="15" id="l18b.659.15"></span>αἴσθησίν τε καὶ νοῦν καὶ μνήμην, ἀλλὰ τὴν μὲν μνήμην
<span class="lb" data-page="18b.659" data-line="16" id="l18b.659.16"></span>ἀποτίθεσθαί τε καὶ φυλάττειν ἐν αὐτῇ τὰ γνωσθέντα δι’
<span class="lb" data-page="18b.659" data-line="17" id="l18b.659.17"></span>αἰσθήσεως καὶ νοῦ ταμεῖόν τι τῶν εὑρημένων αὐτοῖς οὖσαν,
<span class="lb" data-page="18b.659" data-line="18" id="l18b.659.18"></span>οὐκ αὐτὴν εὑρίσκουσαν ἑκάστου πράγματος φύσιν. εἰς δὲ
<span class="pb" data-page="18b.660" id="p18b.660"></span>
<span class="lb" data-page="18b.660" data-line="1" id="l18b.660.1"></span>τὴν τῶν ζητουμένων εὕρεσίν τε καὶ κρίσιν, αἴσθησίν τε καὶ
<span class="lb" data-page="18b.660" data-line="2" id="l18b.660.2"></span>νοῦν ἡμῖν ὑπάρχειν φύσει. ἀλλ’ ὅταν γε μὴν περὶ τούτων
<span class="lb" data-page="18b.660" data-line="3" id="l18b.660.3"></span>αὐτῶν ὁ λόγος ᾖ, συγχωρεῖ τις ἄλλην μὲν δύναμιν εἶναι
<span class="lb" data-page="18b.660" data-line="4" id="l18b.660.4"></span>τῆς νοήσεως, ὑπολαμβάνουσι δὲ τοῦ λόγου καὶ νῦν πάλιν
<span class="lb" data-page="18b.660" data-line="5" id="l18b.660.5"></span>ἄλλην, εἰ βούλονται, τοῦ νοῦ καὶ τῆς διανοίας ἀρκοῦσαν
<span class="lb" data-page="18b.660" data-line="6" id="l18b.660.6"></span>τούτῳ πρὸς αὐτοὺς, ὡς ἐναργῶς ἅπαντες ἄνθρωποι διαγιγνώσκουσι
<span class="lb" data-page="18b.660" data-line="7" id="l18b.660.7"></span>καὶ μῆλον καὶ μέσπιλον καὶ σταφυλὴν καὶ ἄλλα
<span class="lb" data-page="18b.660" data-line="8" id="l18b.660.8"></span>σώματα ὀσπρίων, εἴτε διὰ μιᾶς δυνάμεως ψυχικῆς, εἴτε διὰ
<span class="lb" data-page="18b.660" data-line="9" id="l18b.660.9"></span>δυοῖν ἢ τριῶν ἢ πλειόνων ἡ διάγνωσις αὐτῶν γίγνηται. πεπεισμένοι
<span class="lb" data-page="18b.660" data-line="10" id="l18b.660.10"></span>δέ εἰσιν ὡσαύτως ἅπαντες οἱ ἄνθρωποι καὶ κίνησιν
<span class="lb" data-page="18b.660" data-line="11" id="l18b.660.11"></span>εἶναί τε καὶ αἴτιον καὶ σημεῖον, αὐτά τε ταῦτα τὰ
<span class="lb" data-page="18b.660" data-line="12" id="l18b.660.12"></span>προειρημένα καὶ νοῦν καὶ μνήμην καὶ προαίρεσιν, ἃ πρὸς
<span class="lb" data-page="18b.660" data-line="13" id="l18b.660.13"></span>ἄλλοις πολλοῖς ἀνατρέπειν ἐπεχείρησεν Ἀσκληπιάδης ὡς
<span class="lb" data-page="18b.660" data-line="14" id="l18b.660.14"></span>οὐκ ὄντα. τούτων οὖν μοι προειρημένων ἤδη νομίζω, σαφὲς
<span class="lb" data-page="18b.660" data-line="15" id="l18b.660.15"></span>γέγονεν, οὗτινος ἕνεκα ἐπὶ τελευτῇ τῆς διδασκαλίας ὁ Ἱπποκράτης
<span class="lb" data-page="18b.660" data-line="16" id="l18b.660.16"></span>αὐτάρκως γεγενημένης προσέγραψεν· ἃ καὶ οἷς
<span class="lb" data-page="18b.660" data-line="17" id="l18b.660.17"></span>γιγνωσκόμενα ἅπασίν ἐστιν γνῶναι. ἄρχεσθαι μὲν προσήκει
<span class="lb" data-page="18b.660" data-line="18" id="l18b.660.18"></span>τὸν ἰατρὸν τῶν ἔργων τῆς τέχνης ἀπὸ τῆς διαγνώσεως
<span class="pb" data-page="18b.661" id="p18b.661"></span>
<span class="lb" data-page="18b.661" data-line="1" id="l18b.661.1"></span>τῶν παθῶν, παραβαλόντα τὰ κατὰ τὸν νοσοῦντα νοσήματα
<span class="lb" data-page="18b.661" data-line="2" id="l18b.661.2"></span>φαινόμενα τοῖς τῶν ὑγιαινόντων καὶ θεωροῦντα τίνα μὲν
<span class="lb" data-page="18b.661" data-line="3" id="l18b.661.3"></span>ὅμοια, τίνα δὲ ἀνόμοια τὴν γνῶσίν γε καὶ αὐτῶν καὶ τῶν
<span class="lb" data-page="18b.661" data-line="4" id="l18b.661.4"></span>ἄλλων ἁπάντων ὑπερβαίνειν, αἰσθήσει τε καὶ γνώμῃ, καὶ
<span class="lb" data-page="18b.661" data-line="5" id="l18b.661.5"></span>εἴ τι δόξει ὡς ἄλλο πρὸς τούτοις κοινὸν ἁπάντων εἶναι φύσει
<span class="lb" data-page="18b.661" data-line="6" id="l18b.661.6"></span>κριτήριον, ὁμοίως κἀκείνοις εἰς τὴν τῶν εὑρημένων κρίσιν.
<span class="lb" data-page="18b.661" data-line="7" id="l18b.661.7"></span>ὡς τὸ γιγνώσκειν ἔχομεν ἅπαντες ἄνθρωποι, ὡς μὲν καὶ
<span class="lb" data-page="18b.661" data-line="8" id="l18b.661.8"></span>ἡμεῖς εἰς τὰ τῆς τέχνης ἔργα, τὴν μὲν οἷον ὕλην ἔχοντες,
<span class="lb" data-page="18b.661" data-line="9" id="l18b.661.9"></span>τὰ αἰσθητὰ, ἐν οἷς φησιν· ἃ καὶ θιγεῖν καὶ ἀκοῦσαί ἐστι.
<span class="lb" data-page="18b.661" data-line="10" id="l18b.661.10"></span>τὴν δὲ τούτων κριτικὴν διττὴν, αἴσθησίν τε καὶ γνώμην,
<span class="lb" data-page="18b.661" data-line="11" id="l18b.661.11"></span>ἃς διὰ τῆς ἐχομένης ῥήσεως ἐδήλωσεν εἰπὼν, ἃ καὶ τῇ ἀκοῇ
<span class="lb" data-page="18b.661" data-line="12" id="l18b.661.12"></span>καὶ τῇ ῥινὶ καὶ τῇ γλώττῃ ἐστὶν αἰσθέσθαι, ὑπηρετούσαις
<span class="lb" data-page="18b.661" data-line="13" id="l18b.661.13"></span>ἀμφοτέραις, ἐναργῶς μὲν τῇ μνήμῃ, εἰ δέ τινα καὶ ἄλλην
<span class="lb" data-page="18b.661" data-line="14" id="l18b.661.14"></span>ἐπεισάγεταί τις δύναμιν, οὐκ ἐκείνην ἡμῶν ἀρνησαμένων,
<span class="lb" data-page="18b.661" data-line="15" id="l18b.661.15"></span>ἐὰν οὕτως φαίνηται χρήσιμος ὑποχειρισμῷ ὑπάρχουσα. διὰ
<span class="lb" data-page="18b.661" data-line="16" id="l18b.661.16"></span>γὰρ τοῦ φάναι, οἷς <span class="milestone ed2page" data-n="12.13" data-unit="ed2page" id="ed2page.12.13"></span>γιγνωσκόμενα πᾶσίν ἐστι γνῶναι,
<span class="lb" data-page="18b.661" data-line="17" id="l18b.661.17"></span>περιέλαβε μὲν καὶ τὴν γνώμην ἢ ἐξουσίαν δέδωκε τοῖς ἡγουμένοις
<span class="pb" data-page="18b.662" id="p18b.662"></span>
<span class="lb" data-page="18b.662" data-line="1" id="l18b.662.1"></span>εἶναί τινα καὶ ἄλλην κριτικὴν δύναμιν καὶ ἐπιδεικνύειν
<span class="lb" data-page="18b.662" data-line="2" id="l18b.662.2"></span>ἡμῖν αὐτήν. τὰ μὲν ἄχρι δεῦρο κατὰ τὸ βιβλίον
<span class="lb" data-page="18b.662" data-line="3" id="l18b.662.3"></span>Ἱπποκράτους γεγραμμένα κοινὰ τῆς ὕλης ἰατρικῆς ἐστι καὶ
<span class="lb" data-page="18b.662" data-line="4" id="l18b.662.4"></span>διὰ τοῦτό γε ἔφην αὐτὰ προοίμιον μέν τι πάσης τέχνης εἶναι.
<span class="lb" data-page="18b.662" data-line="5" id="l18b.662.5"></span>τούτων δ’ ἐφεξῆς ἐπὶ χειρουργίαν ἀποκεχώρηκε καὶ
<span class="lb" data-page="18b.662" data-line="6" id="l18b.662.6"></span>ταύτης ἃ κατὰ τὸ ἰητρεῖον ἢ μανθάνειν ἢ πράττειν ἐξ ἀρχῆς
<span class="lb" data-page="18b.662" data-line="7" id="l18b.662.7"></span>οἱ κατὰ τὴν τέχνην ἀσκούμενοι δύνανται. καὶ μὴ νομίσῃ
<span class="lb" data-page="18b.662" data-line="8" id="l18b.662.8"></span>μέ τις παρὰ τὸ ἐμὸν ἦθος μεμηκυγκέναι τὴν ἐξήγησιν.
<span class="lb" data-page="18b.662" data-line="9" id="l18b.662.9"></span>ὅσοι γὰρ κοινοὶ λόγοι τῆς ὅλης τέχνης εἰσὶ, τούτοις
<span class="lb" data-page="18b.662" data-line="10" id="l18b.662.10"></span>προσήκει μακρότερον ἢ κατὰ τοὺς ἐν μέρει λέγεσθαι, καὶ
<span class="lb" data-page="18b.662" data-line="11" id="l18b.662.11"></span>μάλισθ’ ὅταν αὐτοὺς ἔν τινι πραγματείᾳ διέλῃ, μηκέτι μέλλων
<span class="lb" data-page="18b.662" data-line="12" id="l18b.662.12"></span>αὖθις ἐρεῖν αὐτοὺς, καθάπερ κἀγὼ προῄρημαι κατὰ
<span class="lb" data-page="18b.662" data-line="13" id="l18b.662.13"></span>τὴν τῶν Ἱπποκράτους βιβλίων ἐξήγησιν ἅπαντα μὲν διακρίνειν
<span class="lb" data-page="18b.662" data-line="14" id="l18b.662.14"></span>αἰσθήσει τε καὶ γνώμῃ, τῶν δ’ εἰρημένων ἄρτι λόγων
<span class="lb" data-page="18b.662" data-line="15" id="l18b.662.15"></span>μηκέτι μνημονεύειν. οὐ μὴν οὐδὲ νῦν ἀξίως αὐτοῦ τοῦ
<span class="lb" data-page="18b.662" data-line="16" id="l18b.662.16"></span>πράγματος ἐμήκυνα τὸν λόγον· ἐνὸν γάρ μοι διελθεῖν τε
<span class="lb" data-page="18b.662" data-line="17" id="l18b.662.17"></span>ἅμα καὶ κρῖναι τὴν γεγενημένην διαφωνίαν περὶ τοῦ τῶν
<span class="pb" data-page="18b.663" id="p18b.663"></span>
<span class="lb" data-page="18b.663" data-line="1" id="l18b.663.1"></span>ψυχικῶν δυνάμεων ἀριθμοῦ βέλτιον ἐνόμισα πρὸς τὴν τοῦ
<span class="lb" data-page="18b.663" data-line="2" id="l18b.663.2"></span>κοινοῦ λόγου πραγματείαν ἀναπέμψαι τὸν βουλόμενον ἀκριβέστερον
<span class="lb" data-page="18b.663" data-line="3" id="l18b.663.3"></span>περὶ τούτων γνῶναι, διερχομένης δὲ τῆς ἄλλης
<span class="lb" data-page="18b.663" data-line="4" id="l18b.663.4"></span>ζητήσεως ἐν τῷ λέγειν, ἀπὸ τῆς τοῦ ὁμοίου καὶ ἀνομοίου
<span class="lb" data-page="18b.663" data-line="5" id="l18b.663.5"></span>θεωρίας ἄρχεσθαι, διὰ τὸ μὴ πάνυ τι διηρθρωμένως νοεῖσθαι
<span class="lb" data-page="18b.663" data-line="6" id="l18b.663.6"></span>πᾶσιν, ὅτι εἴ τι διαφέρει τοῦ ὁμοίου τὸ ταὐτὸν, ἑκὼν
<span class="lb" data-page="18b.663" data-line="7" id="l18b.663.7"></span>καὶ ταύτην παρέλιπον ἐν ἑτέροις ἐξειργασμένην. ἐμπίπτει
<span class="lb" data-page="18b.663" data-line="8" id="l18b.663.8"></span>γὰρ εἰς τὴν περὶ αὐτῆς σκέψιν ἄλλα τέ τινα ἃ καὶ ταύτην
<span class="lb" data-page="18b.663" data-line="9" id="l18b.663.9"></span>παρέλιπον, τὸ πότερον ἐπὶ τοῖς αὐτοῖς ἢ ὁμοίοις οἱ τηρήσεις
<span class="lb" data-page="18b.663" data-line="10" id="l18b.663.10"></span>μὲν τοῖς ἐμπειρικοῖς γίγνονται. τινὲς μὲν γὰρ καὶ αὐτῶν
<span class="lb" data-page="18b.663" data-line="11" id="l18b.663.11"></span>τῶν ἐμπειρικῶν ἐπὶ τοῖς ὁμοίοις ἔφασαν, οἱ δὲ ἀκριβέστεροι
<span class="lb" data-page="18b.663" data-line="12" id="l18b.663.12"></span>τὴν ἀκολουθίαν διασώζοντες ὅλης ἑαυτῶν τῆς ἀγωγῆς ἐπὶ
<span class="lb" data-page="18b.663" data-line="13" id="l18b.663.13"></span>τοῖς αὐτοῖς φασι τὰς τηρήσεις ἁπάσας γίγνεσθαι, τάς τε
<span class="lb" data-page="18b.663" data-line="14" id="l18b.663.14"></span>παθογνωμικὰς ὀνομαζομένας καὶ τὰς προγνωστικὰς καὶ τὰς
<span class="lb" data-page="18b.663" data-line="15" id="l18b.663.15"></span>θεραπευτικάς. Δίωνα φρενετίζοντα Θέωνι φρενετίζοντι, καθόσον
<span class="lb" data-page="18b.663" data-line="16" id="l18b.663.16"></span>ἀμφότεροι φρενετίζουσι, τὸν αὐτὸν εἶναι. τινὲς δ’
<span class="lb" data-page="18b.663" data-line="17" id="l18b.663.17"></span>οὐδ’ ἁπλῶς λέγεσθαί φασι τὸ ὅμοιον, ἀλλὰ καὶ νοεῖσθαι ﻿
<span class="pb" data-page="18b.664" id="p18b.664"></span>
<span class="lb" data-page="18b.664" data-line="1" id="l18b.664.1"></span>καὶ λέγεσθαι διττῶς· ἓν μὲν γὰρ ὅμοιον ἀπαράλλακτον
<span class="lb" data-page="18b.664" data-line="2" id="l18b.664.2"></span>νοεῖσθαι, καθάπερ τοὺς Διοσκόρους, ἕτερον δὲ οὐ τοιοῦτον,
<span class="lb" data-page="18b.664" data-line="3" id="l18b.664.3"></span>ἀλλ’ ἐν ᾧ τὸ μᾶλλόν τε καὶ ἧττόν ἐστιν. οὐ μὴν παρὰ τοῖς
<span class="lb" data-page="18b.664" data-line="4" id="l18b.664.4"></span>παλαιοτάτοις ἰατροῖς τε καὶ φιλοσόφοις, ὧν ἔτι συγγράμματα
<span class="lb" data-page="18b.664" data-line="5" id="l18b.664.5"></span>διασώζεται, τοιαύτη χρῆσις εὑρίσκεται συγκεχυμένως
<span class="lb" data-page="18b.664" data-line="6" id="l18b.664.6"></span>καὶ ἀδιαρθρώτως χρωμένων αὐτῶν τῇ τῶν ὁμοίων προσηγορίᾳ,
<span class="lb" data-page="18b.664" data-line="7" id="l18b.664.7"></span>ποτὲ μὲν ἐπὶ τῶν αὐτῶν εἶδος ἐχόντων ἀπαράλλακτον,
<span class="lb" data-page="18b.664" data-line="8" id="l18b.664.8"></span>ὡς τὸν ἀριστερὸν ὀφθαλμὸν τῷ δεξιῷ, θεωρουμένοις
<span class="lb" data-page="18b.664" data-line="9" id="l18b.664.9"></span>ἀμφοῖν ἐφ’ ἑνὸς ἀνθρώπου, ποτὲ δ’ ἂν καὶ ἐπὶ διαφερόντων
<span class="lb" data-page="18b.664" data-line="10" id="l18b.664.10"></span>ἀνθρώπων, ὁ μὲν γλαυκὸς, ὁ δὲ χαροπὸς ἢ μέλας, ἢ
<span class="lb" data-page="18b.664" data-line="11" id="l18b.664.11"></span>καθόσον ὀφθαλμοὶ καὶ τούτους ὁμοίους λέγουσιν εἶναι, μᾶλλον
<span class="lb" data-page="18b.664" data-line="12" id="l18b.664.12"></span>δὲ αὐτοῖς ἐστι καὶ συνηθέστερον τὸν γλαυκὸν τῷ γλαυκῷ,
<span class="lb" data-page="18b.664" data-line="13" id="l18b.664.13"></span>τὸν χαροπὸν τῷ χαροπῷ λέγειν ὅμοιον, καθάπερ γε καὶ
<span class="lb" data-page="18b.664" data-line="14" id="l18b.664.14"></span>τὴν ῥῖνα τὴν μὲν γρυπὴν τῇ γρυπῇ, τῇ δὲ σιμῇ τὴν σιμὴν,
<span class="lb" data-page="18b.664" data-line="15" id="l18b.664.15"></span>τῇ δὲ εὐθείᾳ τὴν εὐθεῖαν ὁμοίαν εἶναι.
</p>
          </article>

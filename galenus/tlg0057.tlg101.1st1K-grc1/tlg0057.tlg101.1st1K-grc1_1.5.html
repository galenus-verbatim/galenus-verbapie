<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.5">
<span class="pb page1" data-page="18b.664" id="p18b.664"></span>
<span class="milestone ed1page page1" data-n="5.666" data-unit="ed1page" id="ed1page.5.666"></span>
<span class="milestone ed2page page1" data-n="12.13" data-unit="ed2page" id="ed2page.12.13"></span>
            <blockquote class="quote lemma">
<span class="lb" data-page="18b.664" data-line="16" id="l18b.664.16"></span><span class="milestone ed2page" data-n="12.14" data-unit="ed2page" id="ed2page.12.14"></span>Τὰ δ’ ἐς χειρουργίαν κατ’ ἰητρεῖον.
</blockquote>
            <span class="pb" data-page="18b.665" id="p18b.665"></span>
            <p>
<span class="lb" data-page="18b.665" data-line="1" id="l18b.665.1"></span>Αἱ τοιαῦται βραχυλογίαι προδήλως ὑφ’ ἑκόντων γίγνονται,
<span class="lb" data-page="18b.665" data-line="2" id="l18b.665.2"></span>ἀσαφῶς ἑρμηνεῦσαί τι βουληθέντων. ὅπου γὰρ ἐνίοτε
<span class="lb" data-page="18b.665" data-line="3" id="l18b.665.3"></span>μὲν ὀνόματος ἑνὸς ἢ ῥήματος ἢ δυοῖν ἢ τὸ πλεῖστον τριῶν
<span class="lb" data-page="18b.665" data-line="4" id="l18b.665.4"></span>προσθέσει τὸν λόγον ἐργάσασθαί ἐστι σαφῆ, πῶς οὐκ ἄν
<span class="lb" data-page="18b.665" data-line="5" id="l18b.665.5"></span>τις ἀσάφειαν ἐπιτηδεύεσθαι φαίη τοὺς οὕτω συγκειμένους
<span class="lb" data-page="18b.665" data-line="6" id="l18b.665.6"></span>λόγους; ἐγὼ γοῦν ἐρῶ τὸν τύπον τῆς λέξεως, ᾧ τις ἂν
<span class="lb" data-page="18b.665" data-line="7" id="l18b.665.7"></span>χρησάμενος ἡγήσαιτο σαφῆ τὸν λόγον. ἔσται δὲ τοιόσδε τις·
<span class="lb" data-page="18b.665" data-line="8" id="l18b.665.8"></span>ἡ μὲν ἰατρικὴ πᾶσα κοινὸν τὸν σκοπὸν εἰς τὰς διαγνώσεις
<span class="lb" data-page="18b.665" data-line="9" id="l18b.665.9"></span>τῶν παθῶν, ὁμοιότητά τε καὶ ἀνομοιότητα πρὸς τοὺς ὑγιαίνοντας
<span class="lb" data-page="18b.665" data-line="10" id="l18b.665.10"></span>ἐκ τῶν ἐναργῶς αἰσθήσει τε καὶ νοήσει φαινομένων,
<span class="lb" data-page="18b.665" data-line="11" id="l18b.665.11"></span><span class="milestone ed1page" data-n="5.667" data-unit="ed1page" id="ed1page.5.667"></span>τήν τε εὕρεσιν ἴσχουσα καὶ τὴν κρίσιν. ἐγὼ δὲ
<span class="lb" data-page="18b.665" data-line="12" id="l18b.665.12"></span>ταύτης ἐρῶ τὰ κατὰ χειρουργίαν μόνον, ἃ ἐν ἰατρικῇ δύναται
<span class="lb" data-page="18b.665" data-line="13" id="l18b.665.13"></span>δείκνυσθαί τε τοῖς μανθάνουσι καὶ περὶ τοὺς πάσχοντας
<span class="lb" data-page="18b.665" data-line="14" id="l18b.665.14"></span>ἐνεργεῖσθαι. οὕτως ἄν τις μὲν εἶπε σαφῶς ἑρμηνεῦσαι
<span class="lb" data-page="18b.665" data-line="15" id="l18b.665.15"></span>βουλόμενος. γράφουσι δ’ ἔνιοι τοῦ κατ’ ἰητρεῖον ὀνόματος
<span class="lb" data-page="18b.665" data-line="16" id="l18b.665.16"></span>τὴν ἐσχάτην συλλαβὴν διὰ τοῦ η΄ καὶ εἰ βούλῃ,
<span class="lb" data-page="18b.665" data-line="17" id="l18b.665.17"></span>κατὰ τὴν ἰατρικὴν, οὐ κατὰ τὸ χωρίον, ὃ καλοῦμεν ἰατρεῖον,
<span class="pb" data-page="18b.666" id="p18b.666"></span>
<span class="lb" data-page="18b.666" data-line="1" id="l18b.666.1"></span>ὡσεὶ καὶ οὕτως εἰρήκει· τὰ δ’ ἐς χειρουργίαν τὴν κατ’
<span class="lb" data-page="18b.666" data-line="2" id="l18b.666.2"></span>ἰατρικὴν τέχνην ἐστὶ τάδε· φαίνεται δὲ ἑξῆς ὁ τοῦ βιβλίου
<span class="lb" data-page="18b.666" data-line="3" id="l18b.666.3"></span>συγγραφεὺς, εἴτ’ αὐτὸς ὁ Ἱπποκράτης ἐστὶν εἴθ’ υἱὸς
<span class="lb" data-page="18b.666" data-line="4" id="l18b.666.4"></span>αὐτοῦ Θεσσαλὸς, οὔτε πασῶν τῶν κατ’ ἰατρικὴν χειρουργιῶν
<span class="lb" data-page="18b.666" data-line="5" id="l18b.666.5"></span>μνημονεύειν οὔτε τῶν κατὰ τὸ ἰατρεῖον, ἀλλὰ καὶ
<span class="lb" data-page="18b.666" data-line="6" id="l18b.666.6"></span>τούτων αὐτῶν ὅσαι τοῖς εἰσαγομένοις εἰσὶ χρήσιμοι. καὶ
<span class="lb" data-page="18b.666" data-line="7" id="l18b.666.7"></span>μέντοι καὶ ἡ ἐπιγραφὴ τοῦ συγγράμματος ἐντεῦθεν ἐγένετο
<span class="lb" data-page="18b.666" data-line="8" id="l18b.666.8"></span>ᾗ παραπλησίως ἐς ὕστερον ἐποιήσατο Διοκλῆς καὶ Φιλότιμος
<span class="lb" data-page="18b.666" data-line="9" id="l18b.666.9"></span>καὶ Μαντίας. εἶχε δ’ ἂν τελεώτερον, ἢν περὶ τῶν κατ’
<span class="lb" data-page="18b.666" data-line="10" id="l18b.666.10"></span>ἰητρεῖον ἐπεγέγραπτο. θαυμάζω δὲ Ἀσκληπιάδου τὴν μὲν
<span class="lb" data-page="18b.666" data-line="11" id="l18b.666.11"></span>κατ’ ἰητρείην γραφὴν φυλάξαντος, σημεῖον δὲ αὐτὴν οἰομένου
<span class="lb" data-page="18b.666" data-line="12" id="l18b.666.12"></span>περὶ τῶν αὐτῶν κατὰ τὸ ἰητρεῖον. τὸ γὰρ κατ’ ἰητρίην
<span class="lb" data-page="18b.666" data-line="13" id="l18b.666.13"></span>ἐστὶ τούτου σημαντικὸν, οὐ τὸ κατ’ ἰητρεῖον, ἵνα τις
<span class="lb" data-page="18b.666" data-line="14" id="l18b.666.14"></span>ἰητρεῖον τῶν νόσων ἰητρίην ἀκούσῃ. τὰ μὲν δὴ τοιαῦτα
<span class="lb" data-page="18b.666" data-line="15" id="l18b.666.15"></span>περὶ τῶν ὀνομάτων ἴσχει τὴν σκέψιν, ὧν ὀλίγη φροντὶς
<span class="lb" data-page="18b.666" data-line="16" id="l18b.666.16"></span>τοῖς σπουδάζουσι τὴν τῶν πραγμάτων ἀλήθειαν. ἡ δὲ
<span class="pb" data-page="18b.667" id="p18b.667"></span>
<span class="lb" data-page="18b.667" data-line="1" id="l18b.667.1"></span>αὐτῶν τῶν προκειμένων διδασκαλία κατὰ τὴν ἑξῆς λέξιν
<span class="lb" data-page="18b.667" data-line="2" id="l18b.667.2"></span>ἄρχεται.
</p>
          </article>

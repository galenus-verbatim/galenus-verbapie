<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.6">
<span class="pb page1" data-page="18b.667" id="p18b.667"></span>
<span class="milestone ed1page page1" data-n="5.667" data-unit="ed1page" id="ed1page.5.667"></span>
<span class="milestone ed2page page1" data-n="12.14" data-unit="ed2page" id="ed2page.12.14"></span>
            <blockquote class="quote lemma">
<span class="lb" data-page="18b.667" data-line="3" id="l18b.667.3"></span>Ὁ ἀσθενέων, ὁ δρῶν, οἱ ὑπηρέται, τὰ ὄργανα, τὸ φῶς,
<span class="lb" data-page="18b.667" data-line="4" id="l18b.667.4"></span>ὅκου, ὅκως, ὁκόσα, οἷσιν, ὅκως, ὁκότε, τὸ σῶμα, τὰ
<span class="lb" data-page="18b.667" data-line="5" id="l18b.667.5"></span>ἄρμενα, ὁ χρόνος, ὁ τρόπος, ὁ τόπος.
</blockquote>
            <p>
<span class="lb" data-page="18b.667" data-line="6" id="l18b.667.6"></span>Διὰ ταύτην τῆς ῥήσεως ἅπαντα διῆλθεν, ὑφ’ ὧν καὶ
<span class="lb" data-page="18b.667" data-line="7" id="l18b.667.7"></span>δι’ ὧν καὶ περὶ ὧν τὸ χειρουργικὸν μέρος τῆς τέχνης καταγίνεται.
<span class="lb" data-page="18b.667" data-line="8" id="l18b.667.8"></span>διέξεισι δὲ ἐφεξῆς ὁποῖόν τε τῶν εἰρημένων ἕκαστον
<span class="lb" data-page="18b.667" data-line="9" id="l18b.667.9"></span>εἶναι προσήκει καὶ καθ’ ὅντινα τρόπον ἢ χρόνον
<span class="lb" data-page="18b.667" data-line="10" id="l18b.667.10"></span>εἰς χρῆσιν ἄγεσθαι. ἔστι δ’ αὐτῶν τὰ μὲν πλεῖστα σαφῆ,
<span class="lb" data-page="18b.667" data-line="11" id="l18b.667.11"></span>καθάπερ ὁ ἀσθενέων καὶ ὁ δρῶν καὶ οἱ ὑπηρέται καὶ τὰ
<span class="lb" data-page="18b.667" data-line="12" id="l18b.667.12"></span>ὄργανα καὶ τὸ φῶς. καὶ μέντοι καὶ αὐτὸς ὁ συγγραφεὺς
<span class="lb" data-page="18b.667" data-line="13" id="l18b.667.13"></span>ἑξῆς ὑπὲρ αὐτῶν διῆλθεν, ὅπως μὲν ἑαυτὸν χρὴ παρέχειν
<span class="lb" data-page="18b.667" data-line="14" id="l18b.667.14"></span>τῷ ἰατρῷ τὸν ἀσθενοῦντα διδάξας, ὅπως δὲ δεῖ τὸν ἰατρὸν
<span class="lb" data-page="18b.667" data-line="15" id="l18b.667.15"></span>ἐνεργεῖν ἀμφ’ αὐτὸν, ὅπως δὲ τοὺς παρόντας τούτῳ ὑπηρετεῖν
<span class="pb" data-page="18b.668" id="p18b.668"></span>
<span class="lb" data-page="18b.668" data-line="1" id="l18b.668.1"></span>δεῖ. ὡσαύτως δὲ καὶ περὶ τῶν ὀργάνων καὶ τοῦ φωτὸς,
<span class="lb" data-page="18b.668" data-line="2" id="l18b.668.2"></span>αὐτὸς ὅσα προσήκει γιγνώσκειν ἡμᾶς, ἐφεξῆς ἔγραψε.
<span class="lb" data-page="18b.668" data-line="3" id="l18b.668.3"></span>μετὰ δὲ ταῦτα περὶ ἐπιδέσεως μακρὰν ἐποιήσατο διδασκαλίαν,
<span class="lb" data-page="18b.668" data-line="4" id="l18b.668.4"></span>οὐ κατὰ τὸ τῆς λέξεως εἶδος μηκύνας· ἐν ὅλῳ γὰρ
<span class="lb" data-page="18b.668" data-line="5" id="l18b.668.5"></span>τῷ βιβλίῳ φυλάττει τὴν βραχυλογίαν, ἀλλὰ τῷ βουληθῆναι
<span class="lb" data-page="18b.668" data-line="6" id="l18b.668.6"></span>μηδὲν παραλιπεῖν τῶν χρησίμων. ὅσα τοίνυν ἐκτὸς ἀσθενοῦντος
<span class="lb" data-page="18b.668" data-line="7" id="l18b.668.7"></span>καὶ δρῶντος καὶ ὑπηρετῶν καὶ ὀργάνων καὶ φωτὸς
<span class="lb" data-page="18b.668" data-line="8" id="l18b.668.8"></span>εἴρηται κατὰ τὴν προκειμένην ῥῆσιν ἐπισκέψασθαι χρὴ,
<span class="lb" data-page="18b.668" data-line="9" id="l18b.668.9"></span>καὶ πρῶτόν γε τὸ πρῶτον ἐν αὐτοῖς εἰρημένον, τὸ ὅκου, διὰ
<span class="lb" data-page="18b.668" data-line="10" id="l18b.668.10"></span>τοῦ μὲν κ τῆς δευτέρας συλλαβῆς ὑπὸ τῶν Ἰώνων λεγομένης,
<span class="lb" data-page="18b.668" data-line="11" id="l18b.668.11"></span>πρὸς ἡμῶν δὲ διὰ τοῦ π, καὶ σημαίνοντος τὸν τόπον
<span class="lb" data-page="18b.668" data-line="12" id="l18b.668.12"></span>ἐν ᾧ κείμενος τυγχάνει. διὸ καὶ κατὰ πάντων αὐτό τις εἰρῆσθαι
<span class="lb" data-page="18b.668" data-line="13" id="l18b.668.13"></span>τῶν προειρημένων οὐκ ἂν ἀπὸ τρόπου φαίη. ὅ τε
<span class="lb" data-page="18b.668" data-line="14" id="l18b.668.14"></span>γὰρ ἀσθενῶν ἐπιτηδείου τόπου δεῖται, κέκληται δὲ τὰ ἀσθενοῦντα
<span class="lb" data-page="18b.668" data-line="15" id="l18b.668.15"></span>δηλονότι, περὶ ὧν ἡ χειρουργία γίγνεται, τούτου δ’
<span class="lb" data-page="18b.668" data-line="16" id="l18b.668.16"></span>οὐχ ἧττον ὁ ἰατρός. ὥσπερ γε τὰ ὄργανα τοῦ προσήκοντος
<span class="lb" data-page="18b.668" data-line="17" id="l18b.668.17"></span>τόπου χρῄζει καὶ τοῦ φωτὸς δὲ τὸ τεχνικὸν, ὡς αὐτὸ ἐφ’
<span class="lb" data-page="18b.668" data-line="18" id="l18b.668.18"></span>ἡμῖν ἐστιν ἐν τῷδε τῷ τόπῳ ποιῆσαι τόδε ἐφεξῆς γεγραμμένον ﻿
<span class="pb" data-page="18b.669" id="p18b.669"></span>
<span class="lb" data-page="18b.669" data-line="1" id="l18b.669.1"></span>τὸ, ὅκως, ἡμεῖς μὲν διὰ τοῦ π λέγομεν ὅπως. σημαίνει
<span class="lb" data-page="18b.669" data-line="2" id="l18b.669.2"></span>δ’ οὐ παρ’ ἡμῖν μόνον, ἀλλὰ καὶ παρὰ τοῖς Ἴωσι
<span class="lb" data-page="18b.669" data-line="3" id="l18b.669.3"></span>τὴν οἷον ποιότητα τῶν διδασκομένων πραγμάτων. οὐ γὰρ
<span class="lb" data-page="18b.669" data-line="4" id="l18b.669.4"></span>μόνον ὅπου χρὴ κατακείμενον ἢ καθήμενον χειρουργεῖσθαι
<span class="lb" data-page="18b.669" data-line="5" id="l18b.669.5"></span>τὸν πεπονθότα τόπον, ἐπίστασθαι τοῖς μανθάνουσι τὴν
<span class="lb" data-page="18b.669" data-line="6" id="l18b.669.6"></span>τέχνην, ἀλλὰ καὶ τὸ πῶς ἔχει σχήματος. οὕτως δὲ καὶ τὸν
<span class="lb" data-page="18b.669" data-line="7" id="l18b.669.7"></span>ἐνεργοῦντα καὶ τοὺς ὑπηρετοῦντας αὐτῷ. καὶ τῶν ὀργάνων
<span class="lb" data-page="18b.669" data-line="8" id="l18b.669.8"></span>ἡ θέσις οὐ μόνον ἐπιτήδειον ἔχειν δεῖται τόπον, ἀλλὰ καὶ
<span class="lb" data-page="18b.669" data-line="9" id="l18b.669.9"></span>παρεσκευάσθαι κατὰ τάξιν. οὕτως ἂν εὐληπτότατον ἕκαστον
<span class="lb" data-page="18b.669" data-line="10" id="l18b.669.10"></span>εἴη καὶ αὐτῷ τῷ ἰατρῷ καὶ τοῖς ὑπηρέταις αὐτοῦ. φαίνεται
<span class="lb" data-page="18b.669" data-line="11" id="l18b.669.11"></span>δὲ ἐντεῦθεν παραλελοιπὼς τὰ ἄρμενα συνεπινοεῖσθαι,
<span class="lb" data-page="18b.669" data-line="12" id="l18b.669.12"></span>συντίθεσθαι <span class="milestone ed2page" data-n="12.16" data-unit="ed2page" id="ed2page.12.16"></span>τοῖς ὀργάνοις δυνάμενα. ὅπως δὲ πάλιν
<span class="lb" data-page="18b.669" data-line="13" id="l18b.669.13"></span>αὐτῶν ἐφεξῆς ἀτάκτως ἐμνημόνευσε, μετ’ ὀλίγον ὀψόμεθα.
<span class="lb" data-page="18b.669" data-line="14" id="l18b.669.14"></span>νυνὶ δὲ τὰ συνεχῆ τοῖς εἰρημένοις ἐξαπλωτέον, ἔνθα
<span class="lb" data-page="18b.669" data-line="15" id="l18b.669.15"></span>φησίν· ὅσα οἷς ὅκως ἀναφέρεται δηλονότι τούτων ἕκαστον
<span class="lb" data-page="18b.669" data-line="16" id="l18b.669.16"></span>ἐπὶ τὰ προειρημένα, ἃ παρασκευασθησόμενα πρὸς τὴν χειρουργίαν
<span class="lb" data-page="18b.669" data-line="17" id="l18b.669.17"></span>προσήκει γιγνώσκεσθαι τοῖς μανθάνουσιν, ὁπόσα
<span class="lb" data-page="18b.669" data-line="18" id="l18b.669.18"></span>τέ ἐστι καὶ οἷς τέ τισιν αὐτῶν καὶ ὅπως χρηστέον, ἵνα τὸ
<span class="pb" data-page="18b.670" id="p18b.670"></span>
<span class="lb" data-page="18b.670" data-line="1" id="l18b.670.1"></span>μὲν ὀλίγον ἔμπροσθεν εἰρημένον, ὅκως, ἐφεξῆς τῷ ὅκου τὴν
<span class="lb" data-page="18b.670" data-line="2" id="l18b.670.2"></span>ἐν τῇ θέσει ποιότητα δηλοῖ, τὸ δὲ νῦν λεγόμενον τὴν ἐν
<span class="lb" data-page="18b.670" data-line="3" id="l18b.670.3"></span>τῇ χρήσει. τέτακται γοῦν ἐκεῖνο μὲν ἐπιῤῥήματι τοπικῷ
<span class="lb" data-page="18b.670" data-line="4" id="l18b.670.4"></span>τῷ ὅκου, τουτὶ δὲ ἄρθρῳ τῷ διά τινων ἀρμένων ὀργάνων
<span class="lb" data-page="18b.670" data-line="5" id="l18b.670.5"></span>ἐνεργείας δηλῶσαι βουλομένῳ. τὸ δὲ ἐφεξῆς εἰρημένον ὁκότε
<span class="lb" data-page="18b.670" data-line="6" id="l18b.670.6"></span>προδήλως τὸν καιρὸν δηλοῖ, καθ’ ὃν ἑκάστῳ προσήκει χρῆσθαι.
<span class="lb" data-page="18b.670" data-line="7" id="l18b.670.7"></span>τὰ δὲ μετὰ ταῦτα κατὰ τήνδε τὴν λέξιν οὕτως ἔχοντα, τὸ σῶμα,
<span class="lb" data-page="18b.670" data-line="8" id="l18b.670.8"></span>τὰ ἄρμενα, ὁ χρόνος, ὁ τρόπος, ὁ τόπος, εἰκότως ἐζήτηται τίνα
<span class="lb" data-page="18b.670" data-line="9" id="l18b.670.9"></span>διάνοιαν ἔχει. καὶ γὰρ τὸ σῶμα τοῦ πάσχοντος ἔμπροσθεν εἴρηται
<span class="lb" data-page="18b.670" data-line="10" id="l18b.670.10"></span>δυνάμει κατ’ ἐκεῖνο τὸ μέρος τῆς ῥήσεως, ἐν ᾧ τοῦ ἀσθενοῦντος
<span class="lb" data-page="18b.670" data-line="11" id="l18b.670.11"></span>ἐμνημόνευσε. καὶ ὁ χρόνος ἐν τῷ, ὁκότε καὶ ὁ τρόπος
<span class="lb" data-page="18b.670" data-line="12" id="l18b.670.12"></span>ἐν τῷ ὅκως καὶ ὁ τόπος ἐν τῷ ὅκου. διὰ τί οὖν φαίνεται
<span class="lb" data-page="18b.670" data-line="13" id="l18b.670.13"></span>ταῦτα λέγων, μετὰ τοῦ καὶ παρόντος ἐμβεβλῆσθαι
<span class="lb" data-page="18b.670" data-line="14" id="l18b.670.14"></span>παρὰ τάξιν αὐτοῖς τὰ ἄρμενα, βελτίονα τάξιν ἔχοντα μετὰ
<span class="lb" data-page="18b.670" data-line="15" id="l18b.670.15"></span>τῶν ὀργάνων τετάχθαι δυναμένων ἡμῶν, εἰ καὶ μηδ’ ὅλως
<span class="lb" data-page="18b.670" data-line="16" id="l18b.670.16"></span>ἐγέγραπτο, συνεπινοεῖν τοῖς ὀργάνοις. ἀλλὰ περὶ μὲν τούτων
<span class="lb" data-page="18b.670" data-line="17" id="l18b.670.17"></span>ἔνεστι λέγειν ὡς τὰς σμίλας καὶ τὰ τρύπανα καὶ τὰ
<span class="lb" data-page="18b.670" data-line="18" id="l18b.670.18"></span>ἄγκιστρα καὶ τὰς ξυστῆρας καὶ τοὺς μηνιγγοφύλακας, ὅσα
<span class="pb" data-page="18b.671" id="p18b.671"></span>
<span class="lb" data-page="18b.671" data-line="1" id="l18b.671.1"></span>τε ἄλλα τοιαῦτα προσήκει νῦν ἀκοῦσαι λέγειν αὐτὸν ἄρμενα.
<span class="lb" data-page="18b.671" data-line="2" id="l18b.671.2"></span>δυναμένων δὲ ἡμῶν αὐτὰ συνυπακοῦσαι τοῖς ὀργάνοις,
<span class="lb" data-page="18b.671" data-line="3" id="l18b.671.3"></span>ὡς ὁμογενῆ κατὰ τὴν οἰκείαν σκευὴν πρὸς τὴν θεραπείαν
<span class="lb" data-page="18b.671" data-line="4" id="l18b.671.4"></span>χρήσιμα, καλεῖν αὐτὰ ἄρμενα, καθάπερ ἐν τῷ περὶ
<span class="lb" data-page="18b.671" data-line="5" id="l18b.671.5"></span>διαίτης ὀξέων εἶπεν, ἔνθα περὶ λουτροῦ διῆλθεν. ὀλίγῃσι
<span class="lb" data-page="18b.671" data-line="6" id="l18b.671.6"></span>γὰρ οἰκίῃσι παρεσκεύασται τὰ ἄρμενα καὶ οἱ θεραπεύοντες
<span class="lb" data-page="18b.671" data-line="7" id="l18b.671.7"></span>ὡς δεῖ. σκάφας οὖν ἡγητέον λέγειν αὐτὸν καὶ τροχοὺς καὶ
<span class="lb" data-page="18b.671" data-line="8" id="l18b.671.8"></span>λεκάνας καὶ πυέλους καὶ ὅσα τἄλλα τοῖς θεραπευομένοις
<span class="lb" data-page="18b.671" data-line="9" id="l18b.671.9"></span>ἐπιτήδεια. περὶ τῶν ἅμα τοῖς ἀρμένοις εἰρημένων ἐμμένει
<span class="lb" data-page="18b.671" data-line="10" id="l18b.671.10"></span>τὸ ἄτοπον· ἴσως οὖν εἴρηκε νῦν σῶμα μὲν τὸ πεπονθὸς
<span class="lb" data-page="18b.671" data-line="11" id="l18b.671.11"></span>μόριον, χρόνον δὲ τὸν ἐζευγμένον αὐτῷ. προσήκει γὰρ ἐν
<span class="lb" data-page="18b.671" data-line="12" id="l18b.671.12"></span>ταῖς χειρουργίαις ἐπίστασθαι, ὁκότε σπαστέον ἐστὶ τὸ θεραπευόμενον
<span class="lb" data-page="18b.671" data-line="13" id="l18b.671.13"></span>πάθος. αὐτὸς οὖν ἐκέλευσε μήτε κατατείνειν
<span class="lb" data-page="18b.671" data-line="14" id="l18b.671.14"></span>κῶλα μήτ’ ἐκβάλλειν ἄρθρα τριταῖα καὶ τεταρταῖα. δύναται
<span class="lb" data-page="18b.671" data-line="15" id="l18b.671.15"></span>δὲ καὶ τῆς χειρουργίας χρόνος εἰρῆσθαι νῦν. ἔνια μὲν
<span class="lb" data-page="18b.671" data-line="16" id="l18b.671.16"></span>γὰρ χρὴ πειρᾶσθαι τάχιστα χειρουργεῖν, ὅταν ἤδη διὰ τὸ
<span class="lb" data-page="18b.671" data-line="17" id="l18b.671.17"></span>ψυχθῆναι μὲν κίνδυνος ἕπεται μέγιστος, ὡς ἐπὶ τῶν ἀπεῤῥαμμένων
<span class="pb" data-page="18b.672" id="p18b.672"></span>
<span class="lb" data-page="18b.672" data-line="1" id="l18b.672.1"></span>ἦν. φέρονται γὰρ ταχέως εἰς τὸ μέγεθος τῆς
<span class="lb" data-page="18b.672" data-line="2" id="l18b.672.2"></span>ὀδύνης οἱ χειρουργούμενοι· τινὰ δ’ ἐν χρόνῳ πλείονι, καθάπερ
<span class="lb" data-page="18b.672" data-line="3" id="l18b.672.3"></span>τὰ ὑποχύματα. δεῖ γὰρ μετὰ τὸ καταχθῆναι κρατῆσαι
<span class="lb" data-page="18b.672" data-line="4" id="l18b.672.4"></span>τὸ παρακέντριον ὡς προσήκει μέχρι πολλοῦ, κατὰ τὸ
<span class="lb" data-page="18b.672" data-line="5" id="l18b.672.5"></span>χωρίον ᾧ βουλόμεθα μένει στηριχθέντα βεβαίως αὐτό. κἂν
<span class="lb" data-page="18b.672" data-line="6" id="l18b.672.6"></span>τοίνυν ὁ τρόπος ἐπὶ τῆς τοῦ πάθους γενέσεως εἰρῆσθαι
<span class="lb" data-page="18b.672" data-line="7" id="l18b.672.7"></span><span class="milestone ed1page" data-n="5.668" data-unit="ed1page" id="ed1page.5.668"></span>δύναται, κατὰ τίνα τρόπον ἤτοι τὸ κάταγμα γέγονεν,
<span class="lb" data-page="18b.672" data-line="8" id="l18b.672.8"></span>ἢ τὸ ἐξάρθρημα, γιγνώσκειν ἀξιοῦντος αὐτοῦ τὸν ἰατρὸν,
<span class="lb" data-page="18b.672" data-line="9" id="l18b.672.9"></span>ὥσπερ κἀν τῷ περὶ ἐν τῇ κεφαλῇ τραυμάτων αὐτὸς
<span class="lb" data-page="18b.672" data-line="10" id="l18b.672.10"></span>διῆλθε τοὺς τρόπους, καθ’ οὓς αἱ πληγαὶ γίγνονται κατὰ
<span class="lb" data-page="18b.672" data-line="11" id="l18b.672.11"></span>τήνδε τὴν ῥῆσιν· τιτρώσκεται δὲ ὀστέον τὸ ἐν τῇ κεφαλῇ
<span class="lb" data-page="18b.672" data-line="12" id="l18b.672.12"></span>κατὰ <span class="milestone ed2page" data-n="12.17" data-unit="ed2page" id="ed2page.12.17"></span>τόσους τρόπους. καὶ ἐφεξῆς πάλιν· τῶν δὲ τρόπων
<span class="lb" data-page="18b.672" data-line="13" id="l18b.672.13"></span>ἑκάστου πλείονες ἰδέαι γίνονται τοῦ κατάγματος ἐν τῇ
<span class="lb" data-page="18b.672" data-line="14" id="l18b.672.14"></span>τρώσει. καὶ μετὰ ταῦτα πάλιν, θλασθείη δ’ αὐτὸ ὀστέον
<span class="lb" data-page="18b.672" data-line="15" id="l18b.672.15"></span>μόνον ἐν τῇ αὐτοῦ φύσει καὶ ῥωγμὴ τῇ θλάσει οὐκ ἂν προσγένοιτο
<span class="lb" data-page="18b.672" data-line="16" id="l18b.672.16"></span>ἐν τῷ ὀστέῳ οὐδεμία. δεύτερος οὗτος τρόπος· εἶτ’
<span class="lb" data-page="18b.672" data-line="17" id="l18b.672.17"></span>ἐφεξῆς ἄλλον εἰπὼν ἐπιφέρει· τρίτος οὗτος τρόπος· καὶ
<span class="lb" data-page="18b.672" data-line="18" id="l18b.672.18"></span>πάλιν· τέταρτος οὗτος τρόπος· ἐφεξῆς· πέμπτος οὗτος τρόπος
<span class="pb" data-page="18b.673" id="p18b.673"></span>
<span class="lb" data-page="18b.673" data-line="1" id="l18b.673.1"></span>ἀπορώτατος φαίνεται, τὸ καὶ τόπου δεῖ πάλιν αὐτὸν
<span class="lb" data-page="18b.673" data-line="2" id="l18b.673.2"></span>μνημονεύειν ἔμπροσθεν εἰρηκότα τὸ ὅκου δηλωτικὸν ἐπίῤῥημα
<span class="lb" data-page="18b.673" data-line="3" id="l18b.673.3"></span>τόπου. δι’ ὧν καί τινες ἑτέραν ἐξήγησιν ἐποιήσαντο
<span class="lb" data-page="18b.673" data-line="4" id="l18b.673.4"></span>τῆς ῥήσεως ἅμα καὶ τῷ, τὴν ἑτέραν εἶναι τῷ τόπῳ· γράφουσι
<span class="lb" data-page="18b.673" data-line="5" id="l18b.673.5"></span>γὰρ ἀντ’ αὐτοῦ τὸ ὅκου προειρημένον, ἀλλ’ ὅμως
<span class="lb" data-page="18b.673" data-line="6" id="l18b.673.6"></span>τὴν γραφὴν ταύτην οἵ τε ἐξηγησάμενοι τὸ βιβλίον ἴσασι καὶ
<span class="lb" data-page="18b.673" data-line="7" id="l18b.673.7"></span>οἱ πλεῖστοι τῶν ἐμπειρικῶν ἔχουσι. καὶ μέντοι καὶ ἀναλήψομαι
<span class="lb" data-page="18b.673" data-line="8" id="l18b.673.8"></span>νῦν αὖθις αὐτὴν ἕνεκα σαφηνείας ἔχουσαν οὕτως·
<span class="lb" data-page="18b.673" data-line="9" id="l18b.673.9"></span>ὁ ἀσθενέων, ὁ δρῶν, οἱ ὑπηρέται, τὰ ὄργανα, τὸ φῶς, ὅκου,
<span class="lb" data-page="18b.673" data-line="10" id="l18b.673.10"></span>ὅκως, ὅσα, οἷσι, ὁκότε, τὰ σώματα, τὰ ἄρμενα, ὁ χρόνος,
<span class="lb" data-page="18b.673" data-line="11" id="l18b.673.11"></span>ὁ τρόπος. φασὶν οὖν ἐν τῷ λέγειν, ὅκου, τὰ σώματα, ἄρμενα,
<span class="lb" data-page="18b.673" data-line="12" id="l18b.673.12"></span>τὸ μὲν αὐτῶν πεποιῆσθαι τοῦ κατὰ τὸν ἔμπροσθεν
<span class="lb" data-page="18b.673" data-line="13" id="l18b.673.13"></span>λόγον, ἁπλῶς ἀκούσας ὅκου. τὸ γὰρ ὅκου τῷ τε σώματι
<span class="lb" data-page="18b.673" data-line="14" id="l18b.673.14"></span>τοῦ κάμνοντος καὶ τοῖς ἀρμένοις συμβεβηκέναι δυνάμενον,
<span class="lb" data-page="18b.673" data-line="15" id="l18b.673.15"></span>νῦν ἀρμένων λέγεσθαι, τῶν ἔμπροσθεν ὀργάνων εἰρημένων.
<span class="lb" data-page="18b.673" data-line="16" id="l18b.673.16"></span>ὅτι δ’ ἐν τῷ προσήκοντι τόπῳ χρὴ τό γε σῶμα τοῦ κάμνοντος
<span class="lb" data-page="18b.673" data-line="17" id="l18b.673.17"></span>καὶ τὰ ἄρμενα κεῖσθαι, νῦν ἐπιδιορίζοντα. ἐν ταύτῃ
<span class="lb" data-page="18b.673" data-line="18" id="l18b.673.18"></span>δὲ τῇ γραφῇ μετὰ τῆς εἰρημένης ἐξηγήσεως ὁ τόπος ἐπὶ τῇ ﻿
<span class="pb" data-page="18b.674" id="p18b.674"></span>
<span class="lb" data-page="18b.674" data-line="1" id="l18b.674.1"></span>τελευτῇ τῆς ὅλης ῥήσεως εἰρῆσθαι δόξει, κατὰ τοῦ πεπονθότος
<span class="lb" data-page="18b.674" data-line="2" id="l18b.674.2"></span>μορίου τοῦ σώματος. ὀνομάζειν γὰρ εἰώθασιν ὥσπερ
<span class="lb" data-page="18b.674" data-line="3" id="l18b.674.3"></span>μόρια τοῦ σώματος, οὕτω καὶ τόπους οἱ ἰατροί. καὶ γέγραπταί
<span class="lb" data-page="18b.674" data-line="4" id="l18b.674.4"></span>τισιν ὅλα βιβλία περὶ τόπων πεπονθότων. ἄχρι
<span class="lb" data-page="18b.674" data-line="5" id="l18b.674.5"></span>μὲν τοῦδε τὰ κεφάλαια μόνον εἴρηται τῶν δειχθησομένων
<span class="lb" data-page="18b.674" data-line="6" id="l18b.674.6"></span>πραγμάτων, αὐτὴ δὲ ἡ διδασκαλία κατὰ τὴν ἐφεξῆς ῥῆσιν
<span class="lb" data-page="18b.674" data-line="7" id="l18b.674.7"></span>ἄρχεται, διὸ καὶ προσέχειν ἐκείνοις σε θέλων ἀξιῶ. τὸ γὰρ
<span class="lb" data-page="18b.674" data-line="8" id="l18b.674.8"></span>οὐκ ὀρθῶς ἐν αὐτοῖς νοηθὲν εἰς τὰ τῆς τέχνης ἔργα βλάπτει.
<span class="lb" data-page="18b.674" data-line="9" id="l18b.674.9"></span>τῶν ἄχρι μὲν δεῦρο προειρημένων, εἰ μὴ καὶ καλῶς
<span class="lb" data-page="18b.674" data-line="10" id="l18b.674.10"></span>τι νοήσειεν, οὐ μεγάλη βλάβη.
</p>
          </article>

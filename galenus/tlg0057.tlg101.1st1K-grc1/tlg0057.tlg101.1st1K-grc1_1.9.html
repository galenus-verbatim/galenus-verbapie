<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.9">
<span class="pb page1" data-page="18b.679" id="p18b.679"></span>
<span class="milestone ed1page page1" data-n="5.668" data-unit="ed1page" id="ed1page.5.668"></span>
<span class="milestone ed2page page1" data-n="12.19" data-unit="ed2page" id="ed2page.12.19"></span>
            <blockquote class="quote lemma">
<span class="lb" data-page="18b.679" data-line="1" id="l18b.679.1"></span>Ὧν ἑκατέρου δισσαὶ χρήσιες, ἢ πρὸς αὐγὴν, ἢ ὑπ’ αὐγήν.
</blockquote>
            <p>
<span class="lb" data-page="18b.679" data-line="2" id="l18b.679.2"></span><span class="milestone ed1page" data-n="5.669" data-unit="ed1page" id="ed1page.5.669"></span>Ἑκατέρου τῶν τῆς αὐγῆς εἰδῶν, τοῦ τε κοινοῦ
<span class="lb" data-page="18b.679" data-line="3" id="l18b.679.3"></span>καὶ τοῦ τεχνικοῦ, δύο φησὶν εἶναι χρήσεις, ἢ πρὸς αὐγὴν ἢ
<span class="lb" data-page="18b.679" data-line="4" id="l18b.679.4"></span>ὑπ’ αὐγήν· πρὸς αὐγὴν μὲν καλῶν, ὅταν πρὸς ταύτην
<span class="lb" data-page="18b.679" data-line="5" id="l18b.679.5"></span>ἐστραμμένον ᾖ τὸ χειριζόμενον ἢ κατανοούμενον· ὑπ’ αὐγὴν
<span class="lb" data-page="18b.679" data-line="6" id="l18b.679.6"></span>δὲ τὸ βραχὺ παρακεκλιμένον, ὥσπερ ἐπὶ τῶν ὑποχυμάτων
<span class="lb" data-page="18b.679" data-line="7" id="l18b.679.7"></span>καὶ ὅλως τῶν κατ’ ὀφθαλμοὺς διαθέσεων. οὔτε γὰρ διαγνῶναι
<span class="lb" data-page="18b.679" data-line="8" id="l18b.679.8"></span>δυνατόν ἐστὶν ἀκριβῶς τὰ κατ’ αὐτοὺς πάθη πρὸς
<span class="lb" data-page="18b.679" data-line="9" id="l18b.679.9"></span>τὴν αὐγὴν ἐστραμμένου τοῦ πάσχοντος οὔτ’ ἰάσασθαι. διὰ
<span class="lb" data-page="18b.679" data-line="10" id="l18b.679.10"></span>τοῦτ’ οὖν τὸ μὲν πρὸς αὐγὴν φευκτέον ἐστὶ, τὸ δὲ ὑπ’
<span class="lb" data-page="18b.679" data-line="11" id="l18b.679.11"></span>αὐγὴν ἤτοι ἀπεστραμμένον τῇ αὐγῇ ἢ λοξὸν ἐσχηματισμένον
<span class="lb" data-page="18b.679" data-line="12" id="l18b.679.12"></span>εἶναι χρὴ τὸν χειρουργούμενόν τι τῶν κατὰ τοὺς ὀφθαλμούς.
<span class="lb" data-page="18b.679" data-line="13" id="l18b.679.13"></span>αὐτὸς δ’ ἄκουέ μου τοὺς ὄντως ὀφθαλμοὺς λέγοντος, οὐ τὰ
<span class="lb" data-page="18b.679" data-line="14" id="l18b.679.14"></span>βλέφαρα· κατὰ αὐτὰ γὰρ ἐνεργεῖν ἐγχωρεῖ καὶ πρὸς τὴν
<span class="lb" data-page="18b.679" data-line="15" id="l18b.679.15"></span>αὐγὴν ἐστραμμένου τοῦ ἀνθρώπου, καθάπερ ἐπὶ τῆς τῶν
<span class="lb" data-page="18b.679" data-line="16" id="l18b.679.16"></span>ὑδατίδων ἄρσεως ἢ διαβροχισμοῦ τριχῶν ἢ ἀναῤῥαφῆς ἢ
<span class="pb" data-page="18b.680" id="p18b.680"></span>
<span class="lb" data-page="18b.680" data-line="1" id="l18b.680.1"></span>ὅλως ἐφ’ ὧν ὁ ἰατρὸς οὐ δεῖται τῶν βλεφάρων ἀνεῳγμένων.
<span class="lb" data-page="18b.680" data-line="2" id="l18b.680.2"></span>ἐὰν μὲν οὖν ὁ ὀφθαλμιῶν τύχῃ σφοδρῶς ἡλκωμένος ὁ θεραπευόμενος,
<span class="lb" data-page="18b.680" data-line="3" id="l18b.680.3"></span>τὸ καλούμενον ἔχων σταφύλωμα τελέως ἀπεστράφθαι
<span class="lb" data-page="18b.680" data-line="4" id="l18b.680.4"></span>προσήκει τὴν αὐγὴν αὐτὸν ἐν παντὶ χρόνῳ, πλὴν ἐν
<span class="lb" data-page="18b.680" data-line="5" id="l18b.680.5"></span>ᾧ φάρμακον ἐπιτίθησι τοῖς ὀφθαλμοῖς ὁ ἰατρός. ἐν ἐκείνοις
<span class="lb" data-page="18b.680" data-line="6" id="l18b.680.6"></span>γὰρ αὐτὸς ἄνευ αὐγῆς οὐκ ὄψεται τὸ πεπονθὸς, ὥσπερ
<span class="lb" data-page="18b.680" data-line="7" id="l18b.680.7"></span>οὐδὲ εἰ πτερύγιον ἐκτέμνειν ἐθελήσειεν ἢ ὑπόχυμα κατάγειν
<span class="lb" data-page="18b.680" data-line="8" id="l18b.680.8"></span>ἤ τι τοιοῦτον χειρουργεῖν. ἀλλὰ λοξὸν ὡς πρὸς τὴν
<span class="lb" data-page="18b.680" data-line="9" id="l18b.680.9"></span>αὐγὴν προσήκει τηνικαῦτα σχηματίζειν τὸν χειρουργούμενον,
<span class="lb" data-page="18b.680" data-line="10" id="l18b.680.10"></span>ὅπως μὴ ὑπὸ τῆς αὐγῆς ἡ κόρη πλήττοιτο, μήθ’ ὁ ἰατρὸς
<span class="lb" data-page="18b.680" data-line="11" id="l18b.680.11"></span>ἀποστεροῖτο τῆς τέχνης ἤγουν τῆς θέας ὧν θεραπεύει
<span class="lb" data-page="18b.680" data-line="12" id="l18b.680.12"></span>μορίων. ὀνομασθήσεται δὲ σαφῶς ὁ μὲν ἀπεστραμμένος
<span class="lb" data-page="18b.680" data-line="13" id="l18b.680.13"></span>τὴν αὐγὴν οὔτε πρὸς αὐγὴν οὔθ’ ὑπ’ αὐγὴν, ἀλλ’ ἀπὸ
<span class="lb" data-page="18b.680" data-line="14" id="l18b.680.14"></span>τῆς αὐγῆς μᾶλλον ἢ λοξὸς πρὸς αὐγήν. Ἱπποκράτει δ’
<span class="lb" data-page="18b.680" data-line="15" id="l18b.680.15"></span>ἔδοξε βελτίων ἑρμηνεία τῆς ὑπ’ αὐγὴν ἢ ὑπ’ αὐγῆς εἶναι
<span class="lb" data-page="18b.680" data-line="16" id="l18b.680.16"></span>φωνῆς.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:1.Prooemium">
<span class="pb page1" data-page="18b.629" id="p18b.629"></span>
<span class="milestone ed1page page1" data-n="4.662" data-unit="ed1page" id="ed1page.5.662"></span>
<span class="milestone ed2page page1" data-n="11.1" data-unit="ed2page" id="ed2page.12.1"></span>
            <h2>ΤΟ ΙΠΠΟΚΡΑΤΟΥΣ ΚΑΤ’ ΙΗΤΡΕΙΟΝ
<br></br>ΒΙΒΛΙΟΝ ΚΑΙ ΓΑΛΗΝΟΥ ΕΙΣ ΑΥΤΟ
<br></br>ΥΠΟΜΝΗΜΑ Α.
</h2>
            <p>
<span class="lb" data-page="18b.629" data-line="1" id="l18b.629.1"></span>Γαληνοῦ προοίμιον. <span class="milestone ed2page" data-n="12.1" data-unit="ed2page" id="ed2page.12.1"></span>Ἰατρικὸν ἐπέγραψεν
<span class="lb" data-page="18b.629" data-line="2" id="l18b.629.2"></span>αὐτὸ κατ’ ἰητρεῖον. ἄμεινον δὲ ἦν περὶ τῶν κατ’ ἰητρεῖον
<span class="lb" data-page="18b.629" data-line="3" id="l18b.629.3"></span>ἐπιγεγράφθαι, καθάπερ ἔνιοι τὸ Διοκλέους ἐπιγράφουσι καὶ
<span class="lb" data-page="18b.629" data-line="4" id="l18b.629.4"></span>Φιλοτίμου καὶ Μαντίου. γεγραφότων γὰρ <span class="milestone ed2page" data-n="12.2" data-unit="ed2page" id="ed2page.12.2"></span>καὶ τούτων
<span class="lb" data-page="18b.629" data-line="5" id="l18b.629.5"></span>τῶν ἀνδρῶν εἰς τὴν αὐτὴν ὑπόθεσιν, ἐν ἑκάστῳ βιβλίῳ, ἐν
<span class="lb" data-page="18b.629" data-line="6" id="l18b.629.6"></span>μὲν τοῖς πλείστοις ἡ ἐπιγραφὴ χωρὶς τῆς προθέσεώς ἐστι
<span class="lb" data-page="18b.629" data-line="7" id="l18b.629.7"></span>καὶ τοῦ ἄρθρου κατ’ ἰητρεῖον ἀπλῶς ἐπιγεγραμμένων αὐτῶν,
<span class="pb" data-page="18b.630" id="p18b.630"></span>
<span class="lb" data-page="18b.630" data-line="1" id="l18b.630.1"></span>ἐν ὀλίγοις δὲ σύν τε τῇ προθέσει καὶ τῷ ἄρθρῳ περὶ τῶν
<span class="lb" data-page="18b.630" data-line="2" id="l18b.630.2"></span>κατ’ ἰητρεῖον. ἀλλὰ τὰ μὲν τούτων βιβλία πλείονα θεωρήματα
<span class="lb" data-page="18b.630" data-line="3" id="l18b.630.3"></span>διδάσκει, τὸ δὲ Ἱπποκράτους μετὰ τὸν κατάλογον ἐξ
<span class="lb" data-page="18b.630" data-line="4" id="l18b.630.4"></span>ὧν ἡ χειρουργία συμπληροῦται, τὸν περὶ τῆς ἐπιδέσεως λόγον
<span class="lb" data-page="18b.630" data-line="5" id="l18b.630.5"></span>διέρχεται, τοῦτο πρῶτον ἀξιοῦντος ἀσκεῖσθαι τἀνδρός.
<span class="lb" data-page="18b.630" data-line="6" id="l18b.630.6"></span>καὶ μέντοι καὶ δύναται ἡ ἄσκησις αὐτοῦ γίγνεσθαι, μάλιστα
<span class="lb" data-page="18b.630" data-line="7" id="l18b.630.7"></span>μὲν ἐπὶ ξύλων ἐγγεγλυμμένων ἐς ἀνθρώπων ἰδέαν, εἰ δὲ μὴ,
<span class="lb" data-page="18b.630" data-line="8" id="l18b.630.8"></span>κατὰ γε τὰ τῶν παιδίων σώματα. ταῦτα μὲν οὖν αὐτὸ τὸ
<span class="lb" data-page="18b.630" data-line="9" id="l18b.630.9"></span>βιβλίον ἠνάγκασεν ἡμᾶς πρὸ τῶν κατὰ μέρος ἐξηγήσεων εἰπεῖν.
<span class="lb" data-page="18b.630" data-line="10" id="l18b.630.10"></span>ἃ δὲ οὐκέτι τὸ βιβλίον, ἀλλ’ οἱ μεταγράφοντες ἢ
<span class="lb" data-page="18b.630" data-line="11" id="l18b.630.11"></span>ἑτοίμως εἰς ὅπερ ἂν αὐτοὶ βουληθῶσι διεδέξαντο τῶν πρεσβυτέρων
<span class="lb" data-page="18b.630" data-line="12" id="l18b.630.12"></span>γραφὰς, ἤδη σοι δίειμι. τινὲς μὲν γὰρ καὶ πάνυ
<span class="lb" data-page="18b.630" data-line="13" id="l18b.630.13"></span>παλαιῶν βιβλίων ἀνευρεῖν ἐσπούδασαν πρὸ τριακοσίων ἐτῶν
<span class="lb" data-page="18b.630" data-line="14" id="l18b.630.14"></span>γεγραμμένα, τὰ μὲν ἔχοντες ἐν τοῖς βιβλίοις, τὰ δὲ ἐν τοῖς
<span class="lb" data-page="18b.630" data-line="15" id="l18b.630.15"></span>χάρτοις, τὰ δὲ ἐν διαφόροις φιλύραις, ὥσπερ τὰ παρ’ ἡμῖν
<span class="lb" data-page="18b.630" data-line="16" id="l18b.630.16"></span>ἐν Περγάμῳ. τάδ’ οὖν πάντα παρὰ τοῖς πρώτοις ἐξηγησαμένοις
<span class="lb" data-page="18b.630" data-line="17" id="l18b.630.17"></span>κατανοῆσαι προὐθέμην, ὅπως ἐκ τῶν πλείστων τε
<span class="pb" data-page="18b.631" id="p18b.631"></span>
<span class="lb" data-page="18b.631" data-line="1" id="l18b.631.1"></span>καὶ ἀξιοπιστοτάτων εὕροιμεν τὰς γνησίας γραφάς. καὶ μοι
<span class="lb" data-page="18b.631" data-line="2" id="l18b.631.2"></span>τὸ πρᾶγμα κρεῖττον τῆς ἐμῆς ἐλπίδος εὑρεθέν. συμφωνοῦντα
<span class="lb" data-page="18b.631" data-line="3" id="l18b.631.3"></span>γὰρ ἅπαντα ὀλίγου δεῖν εὗρον ἀλλήλοις τά τε συγγράμματα
<span class="lb" data-page="18b.631" data-line="4" id="l18b.631.4"></span>καὶ τὰ τῶν ἐξηγητῶν ὑπομνήματα, ὥστε θαυμάζειν συνεπῆλθέ
<span class="lb" data-page="18b.631" data-line="5" id="l18b.631.5"></span>μοι τὴν τόλμαν τῶν χθὲς καὶ πρώην τὰ ὑπομνήματα
<span class="lb" data-page="18b.631" data-line="6" id="l18b.631.6"></span>γραψάντων ἢ πάντων τῶν Ἱπποκράτους βιβλίων ἰδίαν ἔκδοσιν
<span class="lb" data-page="18b.631" data-line="7" id="l18b.631.7"></span>πεποιημένων, ἐξ ὧν εἰσι καὶ οἱ περὶ Διοσκορίδην καὶ
<span class="lb" data-page="18b.631" data-line="8" id="l18b.631.8"></span>Ἀρτεμίδωρον τὸν ἐπικληθέντα Καπίτωνα πολλὰ περὶ τὰς
<span class="lb" data-page="18b.631" data-line="9" id="l18b.631.9"></span>ἀρχαίας γραφὰς καινοτομήσαντες. καί μοι μακρὸς ὁ λόγος
<span class="lb" data-page="18b.631" data-line="10" id="l18b.631.10"></span>ἔδοξεν εἶναι τῶν ὑπομνημάτων, εἰ πασῶν τῶν γραφῶν μνημονεύοιμεν.
<span class="lb" data-page="18b.631" data-line="11" id="l18b.631.11"></span>βέλτιον οὖν εἶναι ὑπέλαβον τὰς παλαιὰς μόνον
<span class="lb" data-page="18b.631" data-line="12" id="l18b.631.12"></span>γράψαι, προστιθεὶς ὀλίγας τινὰς αὐταῖς, ὅσαι βραχὺ μετακεκίνηνται
<span class="lb" data-page="18b.631" data-line="13" id="l18b.631.13"></span>καὶ τούτων καὶ αὐτῶν ἐκείνας μᾶλλον, ὅσαι παρὰ
<span class="lb" data-page="18b.631" data-line="14" id="l18b.631.14"></span>τοῖς ἔμπροσθεν ἐξηγησαμένοις<span class="milestone ed1page" data-n="5.662" data-unit="ed1page" id="ed1page.5.662"></span> τὸ βιβλίον ὡμολόγηνται,
<span class="lb" data-page="18b.631" data-line="15" id="l18b.631.15"></span>τέτταρες δέ εἰσιν αὐτῶν, δύο μὲν εἰς ἅπαντα βιβλία
<span class="lb" data-page="18b.631" data-line="16" id="l18b.631.16"></span>Ἱπποκράτους γράφοντες ὑπομνήματα Ζεῦξίς τε καὶ Ἡρακλείδης,
<span class="lb" data-page="18b.631" data-line="17" id="l18b.631.17"></span>οὐκ εἰς πάντα δὲ Βακχεῖος καὶ Ἀσκληπιάδης δυσλόγιστα.
<span class="pb" data-page="18b.632" id="p18b.632"></span>
<span class="lb" data-page="18b.632" data-line="1" id="l18b.632.1"></span>καὶ τούτων μὲν ἅλις, ἀναλαβόντες δὲ χάριν σαφεστέρας
<span class="lb" data-page="18b.632" data-line="2" id="l18b.632.2"></span>ἀρχῆς διὰ βραχέων ἐροῦμεν, ὡς εἰ καὶ μηδὲν
<span class="lb" data-page="18b.632" data-line="3" id="l18b.632.3"></span>προειρήκαμεν. τὸ κατ’ ἰητρεῖον ἐπιγραφόμενον Ἱπποκράτους
<span class="lb" data-page="18b.632" data-line="4" id="l18b.632.4"></span>βιβλίον ἐν ἀρχῇ μὲν ἔχει κοινὸν ἁπάσης τέχνης προοίμιον,
<span class="lb" data-page="18b.632" data-line="5" id="l18b.632.5"></span>ὡς ὀλίγον ὕστερον δείξω, καὶ διὰ τοῦτό τινες εἰκότως ἠξίωσαν
<span class="lb" data-page="18b.632" data-line="6" id="l18b.632.6"></span>αὐτὸ πρῶτον ἁπάντων ἀναγινώσκεσθαι, παραπλησίαν
<span class="lb" data-page="18b.632" data-line="7" id="l18b.632.7"></span>ἐπαγγελλόμενοι διδασκαλίαν, ἣν ἐς ὕστερον ἐποιήσαντό τινες
<span class="lb" data-page="18b.632" data-line="8" id="l18b.632.8"></span>ἐν ταῖς ὑπ’ αὐτῶν ἐπιγραφομέναις εἰσαγωγαῖς· ἐφεξῆς δὲ
<span class="lb" data-page="18b.632" data-line="9" id="l18b.632.9"></span>τῷ κοινῷ προοιμίῳ περὶ τῶν κατὰ τὸ ἰατρεῖον ἐνεργεῖσθαι
<span class="lb" data-page="18b.632" data-line="10" id="l18b.632.10"></span>δυναμένων διδάσκει τὰ χρησιμώτατα τοῖς ἀρχομένοις μανθάνειν
<span class="lb" data-page="18b.632" data-line="11" id="l18b.632.11"></span>τὴν ἰατρικὴν τέχνην. ὅτι δ’ οὕτω ταῦτα ἔχει φανεῖταί
<span class="lb" data-page="18b.632" data-line="12" id="l18b.632.12"></span>σοι προσέχοντι τὸν νοῦν ἀκριβῶς ταῖς ἐξηγήσεσι τῶν
<span class="lb" data-page="18b.632" data-line="13" id="l18b.632.13"></span>ῥήσεων αὐτῶν.
</p>
<span class="lb rule" data-page="18b.632" data-line="14" id="l18b.632.14"></span>
          </article>

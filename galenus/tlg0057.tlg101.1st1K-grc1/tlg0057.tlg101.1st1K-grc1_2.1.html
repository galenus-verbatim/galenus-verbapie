<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.1">
<span class="pb page1" data-page="18b.719" id="p18b.719"></span>
<span class="milestone ed1page page1" data-n="5.674" data-unit="ed1page" id="ed1page.5.674"></span>
<span class="milestone ed2page page1" data-n="12.34" data-unit="ed2page" id="ed2page.12.34"></span>
            <h2>ΤΟ ΙΠΠΟΚΡΑΤΟΥΣ ΚΑΤ’ ΙΗΤΡΕΙΟΝ
<br></br>ΒΙΒΛΙΟΝ ΚΑΙ ΓΑΛΗΝΟΥ ΕΙΣ ΑΥΤΟ
<br></br>ΥΠΟΜΝΗΜΑ Β.
</h2>
            <blockquote class="quote lemma">
<span class="lb" data-page="18b.719" data-line="1" id="l18b.719.1"></span><span class="milestone ed2page" data-n="12.35" data-unit="ed2page" id="ed2page.12.35"></span>
              <span class="milestone ed1page" data-n="5.675" data-unit="ed1page" id="ed1page.5.675"></span>Ἐπιδέσιος δύο εἴδεα, εἰργασμένον καὶ ἐργαζόμενον.
<span class="lb" data-page="18b.719" data-line="2" id="l18b.719.2"></span>ἐργαζόμενον μὲν ταχέως, ἀπόνως, εὐπόρως, εὐρύθμως,
<span class="lb" data-page="18b.719" data-line="3" id="l18b.719.3"></span>ταχέως μὲν ἀνύειν τὰ ἔργα, ἀπόνως δὲ ῥηϊδίως
<span class="lb" data-page="18b.719" data-line="4" id="l18b.719.4"></span>δρῇν. εὐπορίη δὲ ἐς πᾶν ἑτοίμη, εὐρυθμίη δὲ ὁρῆσθαι
<span class="lb" data-page="18b.719" data-line="5" id="l18b.719.5"></span>ἡδέως. ἀφ’ ὧν δὲ ταῦτα ἀσκημάτων εἴρηται.
</blockquote>
            <span class="pb" data-page="18b.720" id="p18b.720"></span>
            <p>
<span class="lb" data-page="18b.720" data-line="1" id="l18b.720.1"></span>Τὰ μέντοι κοινὰ ταῖς ἐπιδέσεσιν ἀμφοτέραις ἐστὶ, τὰ
<span class="lb" data-page="18b.720" data-line="2" id="l18b.720.2"></span>δὲ καθ’ ἑτέραν αὐτῶν ἴδια, τὰ μὲν εὐπόρως καὶ ταχέως
<span class="lb" data-page="18b.720" data-line="3" id="l18b.720.3"></span><span class="milestone ed2page" data-n="12.36" data-unit="ed2page" id="ed2page.12.36"></span>τῆς γενομένης ἐπιδέσεως ἴδια, τὰ δὲ ἀγαθῶς καὶ καλῶς
<span class="lb" data-page="18b.720" data-line="4" id="l18b.720.4"></span>τῆς ἤδη γεγονυίας. ὀνομάζει δ’ αὐτὸς τὸ μὲν τῆς γινομένης
<span class="lb" data-page="18b.720" data-line="5" id="l18b.720.5"></span>ἐπιδέσεως ἐργαζόμενον εἶδος, τὸ δὲ τῆς ἤδη γεγονυίας
<span class="lb" data-page="18b.720" data-line="6" id="l18b.720.6"></span>εἰργασμένον, τὸ δὲ ἀπόνως καὶ εὐρύθμως ἄμφω
<span class="lb" data-page="18b.720" data-line="7" id="l18b.720.7"></span>ἐστὶ κοινά· τὸ μὲν ἀπόνως κατ’ ἄμφω, τῷ τε ὀνόματι
<span class="lb" data-page="18b.720" data-line="8" id="l18b.720.8"></span>καὶ τῷ σημαινομένῳ, τὸ δὲ εὐρύθμως τῷ μὲν ὀνόματι
<span class="lb" data-page="18b.720" data-line="9" id="l18b.720.9"></span>κατ’ ἄμφω, τῷ σημαινομένῳ δὲ οὐχ ὡσαύτως. ἐπὶ μὲν
<span class="lb" data-page="18b.720" data-line="10" id="l18b.720.10"></span>γὰρ τῆς ἔτι γιγνομένης ἐπιδέσεως ἡ εὐρυθμία κατὰ τὴν
<span class="lb" data-page="18b.720" data-line="11" id="l18b.720.11"></span>τῶν χειρῶν γίγνεται κίνησιν, ἐπὶ δὲ τῆς γεγονυίας ἤδη κατὰ
<span class="lb" data-page="18b.720" data-line="12" id="l18b.720.12"></span>τὴν οὖσαν περιβολὴν τῶν ὀθονίων. ἐγχωρεῖ δὲ τὴν γιγνομένην
<span class="lb" data-page="18b.720" data-line="13" id="l18b.720.13"></span>ἔτι περιβολὴν τῶν ἐπιδέσμων εὔρυθμον γίγνεσθαι
<span class="lb" data-page="18b.720" data-line="14" id="l18b.720.14"></span>φάναι κατὰ τὸ ἐργαζόμενον εἶδος τῆς ἐπιδέσεως. μή τι δὲ
<span class="lb" data-page="18b.720" data-line="15" id="l18b.720.15"></span>καὶ τὸ ἀπόνως ἐπὶ πλέον ἐστὶν ἐν τῇ γιγνομένῃ τῆς ἤδη
<span class="lb" data-page="18b.720" data-line="16" id="l18b.720.16"></span>γεγονυίας. ἡ μὲν γὰρ ἤδη γεγενημένη κατὰ τὴν τῶν ἐπιδέσμων
<span class="lb" data-page="18b.720" data-line="17" id="l18b.720.17"></span>μόνην θλίψιν ὀδύνην φέρει· ἡ δὲ γιγνομένη καὶ
<span class="lb" data-page="18b.720" data-line="18" id="l18b.720.18"></span>κατὰ τοῦτο μὲν, ἀλλὰ κατὰ καὶ τὸ κρατεῖσθαι τὸ κῶλον οὐ
<span class="pb" data-page="18b.721" id="p18b.721"></span>
<span class="lb" data-page="18b.721" data-line="1" id="l18b.721.1"></span>προσηκόντως, ἢ μή. θλίβεται γὰρ ἐνίοτε κατὰ τοῦτο μὲν
<span class="lb" data-page="18b.721" data-line="2" id="l18b.721.2"></span>αὐτῆς τῆς ἐπιβολῆς τῶν ἐπιδέσμων ἀναμαρτήτως ἐπιτελουμένης.
<span class="lb" data-page="18b.721" data-line="3" id="l18b.721.3"></span>ἐγχωρεῖ δὲ φάναι καὶ κατὰ τὴν τῶν ψαυόντων ὁμιλίαν
<span class="lb" data-page="18b.721" data-line="4" id="l18b.721.4"></span>ἤτοι ψαύουσαν ἢ μὴ, κοινὴν ἀμφοῖν εἶναι· κατὰ μὲν
<span class="lb" data-page="18b.721" data-line="5" id="l18b.721.5"></span>τὴν γιγνομένην ἐπίδεσιν ὑπὸ τῶν κρατούντων τὸ θεραπευόμενον
<span class="lb" data-page="18b.721" data-line="6" id="l18b.721.6"></span>μέρος ἤτοι θλιβόντων ἢ μή· κατὰ δὲ τὴν ἤδη
<span class="lb" data-page="18b.721" data-line="7" id="l18b.721.7"></span>γεγονυῖαν ἐκ τῆς ἀναλήψεως μὲν ὡς ἐπὶ χειρὸς τὴν ταινίαν,
<span class="lb" data-page="18b.721" data-line="8" id="l18b.721.8"></span>ἀποθέσεως δὲ ὡς ἐπὶ σκέλους τὰ ἐπιβεβλημένα, καθ’
<span class="lb" data-page="18b.721" data-line="9" id="l18b.721.9"></span>ἃ ἐστήρικται. οὐ μικρὸν δὲ τῇ τῆς γιγνομένης ἐπιδέσεως
<span class="lb" data-page="18b.721" data-line="10" id="l18b.721.10"></span>ἀπονίᾳ συντελεῖ τὸ τάχος τῆς ἐνεργείας, ὃ πάλιν αὐτὸ διὰ
<span class="lb" data-page="18b.721" data-line="11" id="l18b.721.11"></span>τῆς εὐπορίας μάλιστα συμπληροῦται. καὶ δὴ ταῦτά ἐστι τὰ
<span class="lb" data-page="18b.721" data-line="12" id="l18b.721.12"></span>κυριώτατα τῆς γιγνομένης ἐπιδέσεως ἀγαθὰ, τό τε τῆς κρατήσεως
<span class="lb" data-page="18b.721" data-line="13" id="l18b.721.13"></span>ἄθλιπτον καὶ τὸ τῆς εὐπορίας ἕτοιμον. ἡ γὰρ ἐν
<span class="lb" data-page="18b.721" data-line="14" id="l18b.721.14"></span>τῷ σχήματι πλημμέλεια κοινὴ καὶ τῶν ἐπιδεδεμένων μορίων
<span class="lb" data-page="18b.721" data-line="15" id="l18b.721.15"></span>ἐστί. καὶ νῦν ὁ λόγος ἐνέστηκεν αὐτῷ περὶ τῆς ἐν τῷ
<span class="lb" data-page="18b.721" data-line="16" id="l18b.721.16"></span>προσήκοντι σχήματι γιγνομένης ἐπιδέσεως. ἰδίαι ἀρεταὶ καὶ
<span class="lb" data-page="18b.721" data-line="17" id="l18b.721.17"></span>κακίαι τῶν σχημάτων εἰσὶν, ὥσπερ καὶ τῶν ἐπιδέσμων, ὑπὲρ
<span class="lb" data-page="18b.721" data-line="18" id="l18b.721.18"></span>ὧν νῦν μόνον ποιεῖται τὸν λόγον ἄνευ τοῦ σχήματος. ὅταν
<span class="pb" data-page="18b.722" id="p18b.722"></span>
<span class="lb" data-page="18b.722" data-line="1" id="l18b.722.1"></span>οὖν εὐπόρως ἡ ἐπίδεσις γένηται, ταχέως ἀνύει τὸ ἔργον.
<span class="lb" data-page="18b.722" data-line="2" id="l18b.722.2"></span>αὐτὸς γὰρ ἐδήλωσε τὴν εὐπορίαν ὅ τι ποτὲ δύναται σημαίνειν
<span class="lb" data-page="18b.722" data-line="3" id="l18b.722.3"></span>ἐν τῷ φάναι, εὐπορίη δὲ ἐς πᾶν ἑτοίμη. καὶ γίγνεται
<span class="lb" data-page="18b.722" data-line="4" id="l18b.722.4"></span>τοῦτο προεγνωσμένου τοῦ νῦν ἐπιδοῦντος, ὡς μηδεμίαν ἀμφιβολίαν
<span class="lb" data-page="18b.722" data-line="5" id="l18b.722.5"></span>αὐτῷ καὶ σκέψιν ὑποπίπτειν, ἐνεργοῦντος πρότερον
<span class="lb" data-page="18b.722" data-line="6" id="l18b.722.6"></span>ὡς δεῖ, πῶς ἢ ὡς μὴ δεῖ, πῶς ἄγειν τὸν ἐπίδεσμον. ἡ γοῦν
<span class="lb" data-page="18b.722" data-line="7" id="l18b.722.7"></span>ἐλευθερία ταυτὸν οὖσα τῷ ἑτοιμωτάτη ῥᾴστην ἀποτελεῖ τὴν
<span class="lb" data-page="18b.722" data-line="8" id="l18b.722.8"></span>ἐνέργειαν. αὐτὸς δὲ εἶπε τὴν ἀπονίαν ἐκ τοῦ ῥᾳδίως δρᾷν
<span class="lb" data-page="18b.722" data-line="9" id="l18b.722.9"></span>γίγνεσθαι. πρόδηλον δὲ ὅτι καὶ τάχος ἔζευκται ταῖς εὐπόροις
<span class="lb" data-page="18b.722" data-line="10" id="l18b.722.10"></span>τε καὶ ταχείαις ἐνεργείαις. ἡ μὲν οὖν ἀπονία τῶν
<span class="lb" data-page="18b.722" data-line="11" id="l18b.722.11"></span>λυσιτελεστάτων ἐστὶ τῷ χειριζομένῳ καὶ δι’ αὐτὴν τὸ τάχος
<span class="lb" data-page="18b.722" data-line="12" id="l18b.722.12"></span>εὐπορία ῥᾷστον, εἰ καὶ ταῖς ἐνεργείαις εὐπορίζουσα. τὸ δὲ
<span class="lb" data-page="18b.722" data-line="13" id="l18b.722.13"></span>τῆς εὐρυθμίας ἡδονὴν τοῖς ὁρῶσιν ἐργαζόμενον, ὡς ἐφεξῆς
<span class="lb" data-page="18b.722" data-line="14" id="l18b.722.14"></span>αὐτὸς εἶπεν, ὡς ἐκ περιουσίας κεῖται τῷ χειρίζοντι, ἐπαῦξον
<span class="lb" data-page="18b.722" data-line="15" id="l18b.722.15"></span>αὐτῷ τὴν παρὰ τοῖς ἰδιώταις δόξαν. ἧς ὁ μὲν φιλόδοξος
<span class="lb" data-page="18b.722" data-line="16" id="l18b.722.16"></span>ἀνὴρ ἥττων ἐστὶν ὡς ἐραστὴς παιδικῶν, ὁ δὲ φιλάνθρωπος
<span class="pb" data-page="18b.723" id="p18b.723"></span>
<span class="lb" data-page="18b.723" data-line="1" id="l18b.723.1"></span>οὐ ἥττων μὲν, ἀντιποιεῖται δὲ ἐπαινεῖσθαι, φροντίζων τοῦ
<span class="lb" data-page="18b.723" data-line="2" id="l18b.723.2"></span>μᾶλλον πιστεύεσθαι παρὰ τοῖς κάμνουσι· καὶ γὰρ καὶ πειθομένους
<span class="lb" data-page="18b.723" data-line="3" id="l18b.723.3"></span>αὐτῷ <span class="milestone ed2page" data-n="12.37" data-unit="ed2page" id="ed2page.12.37"></span>μᾶλλον ἕξει, λυσιτελὲς δὲ μᾶλλον τοῦτ’
<span class="lb" data-page="18b.723" data-line="4" id="l18b.723.4"></span>ἔστιν αὐτοῖς. ἕνεκα τοίνυν ταύτης τῆς παρὰ τοῖς πολλοῖς
<span class="lb" data-page="18b.723" data-line="5" id="l18b.723.5"></span>εὐδοξίας οὐ μόνον ἰατρὸς, ἀλλὰ καὶ φιλόσοφος ἀντιποιεῖται.
<span class="lb" data-page="18b.723" data-line="6" id="l18b.723.6"></span>μᾶλλον γὰρ ὠφελεῖ τοὺς ἀνθρώπους τιμώμενός τε καὶ θαυμαζόμενος
<span class="lb" data-page="18b.723" data-line="7" id="l18b.723.7"></span>ὑπ’ αὐτῶν, ὡς ἂν καὶ μᾶλλον μιμουμένων ἃ
<span class="lb" data-page="18b.723" data-line="8" id="l18b.723.8"></span>πράττει καὶ πειθομένων οἷς κελεύει, καθάπερ τινὸς θεοῦ
<span class="lb" data-page="18b.723" data-line="9" id="l18b.723.9"></span>προστάγμασιν. ἀφ’ ὧν δὲ ταῦτα ἀσκημάτων εἴρηται· τὸ
<span class="lb" data-page="18b.723" data-line="10" id="l18b.723.10"></span>ταχέως καὶ ἀπόνως καὶ ῥᾳδίως καὶ εὐπόρως, ἀφ’ ὧν ἀσκημάτων
<span class="lb" data-page="18b.723" data-line="11" id="l18b.723.11"></span>περιγίγνεται τοῖς ἰατροῖς, εἰρῆσθαί φησι. καὶ γὰρ
<span class="lb" data-page="18b.723" data-line="12" id="l18b.723.12"></span>εἴρηται μάλιστα μὲν ἐν τῷ τοῖς ἔργοις ἀσκεῖν, ἑκατέρῃσι
<span class="lb" data-page="18b.723" data-line="13" id="l18b.723.13"></span>δρῶντα καὶ ἀμφοτέρῃσιν ἅμα. ὅμοιαι γάρ εἰσιν ἀμφότεραι,
<span class="lb" data-page="18b.723" data-line="14" id="l18b.723.14"></span>ἤδη δὲ κἀν τῷ ἀσκεῖν δακτύλοις μὲν ἄκροις, τὰ πλεῖστα
<span class="lb" data-page="18b.723" data-line="15" id="l18b.723.15"></span>λιχανῷ πρὸς μέγαν, ὅλῃ δὲ καταπρηνεῖ, ἀμφοτέρῃσι δὲ
<span class="lb" data-page="18b.723" data-line="16" id="l18b.723.16"></span>ἐναντίῃσι.
</p>
          </article>

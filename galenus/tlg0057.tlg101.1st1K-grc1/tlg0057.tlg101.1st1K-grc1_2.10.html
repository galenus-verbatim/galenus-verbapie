<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.10">
<span class="pb page1" data-page="18b.752" id="p18b.752"></span>
<span class="milestone ed1page page1" data-n="5.679" data-unit="ed1page" id="ed1page.5.679"></span>
<span class="milestone ed2page page1" data-n="12.47" data-unit="ed2page" id="ed2page.12.47"></span>
            <blockquote class="quote lemma">
<span class="lb" data-page="18b.752" data-line="1" id="l18b.752.1"></span>Ἄμμα δὲ καὶ ῥάμμα μαλθακὸν, οὐ μέγα.
</blockquote>
            <p>
<span class="lb" data-page="18b.752" data-line="2" id="l18b.752.2"></span>Πάλιν κἀνταῦθα, καθάπερ ἐν ἀρχῇ τοῖν δυοῖν ὀνομάτοιν
<span class="lb" data-page="18b.752" data-line="3" id="l18b.752.3"></span>ἐμνημόνευσεν, ἐφεξῆς ἀντιδιαιρῶν ἀλλήλοις τὰ πράγματα
<span class="lb" data-page="18b.752" data-line="4" id="l18b.752.4"></span>καθ’ ἢν ἐπιφέρεσθαι δοκεῖ· ῥάμμα μὲν ὀνομάζων τὸ
<span class="lb" data-page="18b.752" data-line="5" id="l18b.752.5"></span>διεκβαλλόμενον ἅμα τῇ βελόνῃ τὴν ὕλην ἔχον ἤτοι λινὸν ἢ
<span class="lb" data-page="18b.752" data-line="6" id="l18b.752.6"></span>ἔριον ἤ τι τοιοῦτον. τὸ δὲ ἐξ ἐπιπλοκῆς τελαμώνων ἢ
<span class="lb" data-page="18b.752" data-line="7" id="l18b.752.7"></span>τῶν σκελῶν τοῦ ἐπιδέσμου γενόμενον ἄμμα. πρόδηλον μὲν
<span class="lb" data-page="18b.752" data-line="8" id="l18b.752.8"></span>οὖν ὡς ἑκάτερον αὐτῶν μαλθακὸν εἶναι προσῆκεν, εἴ γε μὴ
<span class="lb" data-page="18b.752" data-line="9" id="l18b.752.9"></span>μέλλοι θλίβεσθαι· ὅτι δὲ καὶ μὴ μέγα τὸ κατὰ τὰς ἐνεργείας
<span class="lb" data-page="18b.752" data-line="10" id="l18b.752.10"></span>ἐπαινούμενον ὑπ’ αὐτοῦ, τάχος ἐνδεικνύμενον ἐν μακροῖς
<span class="lb" data-page="18b.752" data-line="11" id="l18b.752.11"></span>ῥάμμασι γενέσθαι. ἐπὶ μέρους δὲ ἐπὶ τῶν τελαμώνων
<span class="lb" data-page="18b.752" data-line="12" id="l18b.752.12"></span>τε καὶ σκελῶν καὶ καταλημμάτων, ὀνόματα γὰρ αὐτοῖς
<span class="lb" data-page="18b.752" data-line="13" id="l18b.752.13"></span>τίθενται ταῦτα, κρεμασθήσεται οὖν μετὰ τὰ ἅμματα περιττὰ
<span class="lb" data-page="18b.752" data-line="14" id="l18b.752.14"></span>πρὸς τῷ ματαίως ἐξηρτῆσθαι καὶ δυσχέρειαν παρέχοντα
<span class="lb" data-page="18b.752" data-line="15" id="l18b.752.15"></span>κατὰ τὰς περιπλοκὰς, ἐνίοτε τῶν ψαυόντων τραυμάτων.
<span class="lb" data-page="18b.752" data-line="16" id="l18b.752.16"></span>ἀκριβῶς δὲ εἶπεν, οὐ μέγα, δυνάμενος εἰρηκέναι μικρὸν,
<span class="pb" data-page="18b.753" id="p18b.753"></span>
<span class="lb" data-page="18b.753" data-line="1" id="l18b.753.1"></span>ἀλλ’ ὥσπερ τὸ μέγα φευκτέον ἐστὶ δι’ ἅς εἶπον ἀτοπίας,
<span class="lb" data-page="18b.753" data-line="2" id="l18b.753.2"></span>οὕτω καὶ τὸ μικρὸν τῆς ἐνεργείας ἐν τῷ καιρῷ διαδιδράσκον,
<span class="lb" data-page="18b.753" data-line="3" id="l18b.753.3"></span>ἐνίοτε τὰς λαβὰς τῶν ἐπιβαλλομένων αὐτῷ δακτύλων
<span class="lb" data-page="18b.753" data-line="4" id="l18b.753.4"></span>καὶ διὰ τοῦτο τριβὴν καὶ χρόνου μῆκος ἐργαζόμενον,
<span class="lb" data-page="18b.753" data-line="5" id="l18b.753.5"></span>ἔν τε τῇ δέσει πολλάκις ἐξολισθάνον ἀπὸ τοῦ συνδεομένου
<span class="lb" data-page="18b.753" data-line="6" id="l18b.753.6"></span>διὰ βραχύτητα καὶ διὰ τοῦτο δεύτερον ἡμᾶς ἀναγκάζον
<span class="lb" data-page="18b.753" data-line="7" id="l18b.753.7"></span>ἐνεργεῖν ἀμφ’ αὐτὸν καὶ δοκιμάζειν καὶ δεδέσθαι ποτὲ
<span class="lb" data-page="18b.753" data-line="8" id="l18b.753.8"></span>δοξὰν τὸ μικρὸν ἅμμα λύεται μετὰ ταῦτα κατὰ τὸν τῆς
<span class="lb" data-page="18b.753" data-line="9" id="l18b.753.9"></span>ἐπιδέσεως καιρόν. εὔλογον οὖν ἐστι καὶ τὸ πάμμικρον,
<span class="lb" data-page="18b.753" data-line="10" id="l18b.753.10"></span>ὥσπερ καὶ τὸ μέγα φεύγειν, <span class="milestone ed2page" data-n="12.48" data-unit="ed2page" id="ed2page.12.48"></span>αἱρεῖσθαι δὲ ὥσπερ ἐν
<span class="lb" data-page="18b.753" data-line="11" id="l18b.753.11"></span>ἅπασιν, οὕτω κἀν τῷδε τὸ σύμμετρον, ὥσπερ ἐνίοτε μετὰ
<span class="lb" data-page="18b.753" data-line="12" id="l18b.753.12"></span>τὴν τοῦ θατέρου τῶν ἄκρων ἀπόφασιν ὀνομάζουσιν, ὥσπερ
<span class="lb" data-page="18b.753" data-line="13" id="l18b.753.13"></span>καὶ νῦν ὁ Ἱπποκράτης μὴ μέγα, κἂν μὴ μικρὸν εἴρηκε,
<span class="lb" data-page="18b.753" data-line="14" id="l18b.753.14"></span>ταὐτὸν ἂν ἐδήλωσεν.
</p>
          </article>

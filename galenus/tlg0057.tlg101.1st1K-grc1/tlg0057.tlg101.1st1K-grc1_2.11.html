<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.11">
<span class="pb page1" data-page="18b.753" id="p18b.753"></span>
<span class="milestone ed1page page1" data-n="5.679" data-unit="ed1page" id="ed1page.5.679"></span>
<span class="milestone ed2page page1" data-n="12.48" data-unit="ed2page" id="ed2page.12.48"></span>
            <blockquote class="quote lemma">
<span class="lb" data-page="18b.753" data-line="15" id="l18b.753.15"></span>Εὖ γε μὴν γνῶναι ὅτι ἐς τὰ κατάντη καὶ ἀπόξη φεύγει ﻿
<span class="pb" data-page="18b.754" id="p18b.754"></span>
<span class="lb" data-page="18b.754" data-line="1" id="l18b.754.1"></span>πᾶς ἐπίδεσμος, οἷον κεφαλῆς μὲν τὸ ἄνω, κνήμης δὲ τὸ
<span class="lb" data-page="18b.754" data-line="2" id="l18b.754.2"></span>κάτω.
</blockquote>
            <p>
<span class="lb" data-page="18b.754" data-line="3" id="l18b.754.3"></span>Εἰ εὖ γε μὴν γνῶναι κατὰ τὴν ῥῆσιν ἐγέγραπτο, εὖ γε
<span class="lb" data-page="18b.754" data-line="4" id="l18b.754.4"></span>μὴν γνόντα, τέλειος ἂν ἦν ὁ λόγος, καὶ νυνὶ δὲ κρέμασθαι
<span class="lb" data-page="18b.754" data-line="5" id="l18b.754.5"></span>δοκεῖ, καίτοι πρὸς ἐπίζευξιν. διὸ καί τινες αὐτῷ τὰ ἐφεξῆς
<span class="lb" data-page="18b.754" data-line="6" id="l18b.754.6"></span>εἰρημένα συνάπτουσιν, ὡς εἶναι τὴν ὅλην ῥῆσιν τοιαύτην.
<span class="lb" data-page="18b.754" data-line="7" id="l18b.754.7"></span><span class="milestone ed1page" data-n="5.680" data-unit="ed1page" id="ed1page.5.680"></span>εὖ γε μὴν γνῶναι ὅτι ἐς τὰ κατάντη καὶ
<span class="lb" data-page="18b.754" data-line="8" id="l18b.754.8"></span>ἀπόξη φεύγει πᾶς ἐπίδεσμος, οἷον κεφαλῆς μὲν τὸ ἄνω, κνήμης
<span class="lb" data-page="18b.754" data-line="9" id="l18b.754.9"></span>δὲ τὸ κάτω, ἐπιδεῖν δεξιὰ ἐπ’ ἀριστερὰ καὶ ἀριστερὰ
<span class="lb" data-page="18b.754" data-line="10" id="l18b.754.10"></span>ἐπὶ δεξιὰ πλὴν κεφαλῆς. ἀλλὰ τοῦτό γε φαίνεται μηδεμίαν
<span class="lb" data-page="18b.754" data-line="11" id="l18b.754.11"></span>ἀκολουθίαν ἔχον. οὐ γὰρ διὰ τοῦτο χρὴ τὰς εἰρημένας
<span class="lb" data-page="18b.754" data-line="12" id="l18b.754.12"></span>ἐπιδέσεις ποιεῖσθαι, διὰ τὸ ἅμμα φεύγειν εἴωθεν εἰς τὰ
<span class="lb" data-page="18b.754" data-line="13" id="l18b.754.13"></span>κατάντη καὶ ἀπόξη. δι’ ἕτερον γάρ τι, ὡς ἐφεξῆς ἐροῦμεν,
<span class="lb" data-page="18b.754" data-line="14" id="l18b.754.14"></span>δεξιὰ μὲν ἐπ’ ἀριστερὰ, ἀριστερὰ δὲ ἐπὶ δεξιὰ προσέταξεν
<span class="lb" data-page="18b.754" data-line="15" id="l18b.754.15"></span>ἐπιδεῖν. ἀκόλουθα δέ ἐστι τὰ τοῦ εὖ γε μὴν γνόντα, ὅτι
<span class="lb" data-page="18b.754" data-line="16" id="l18b.754.16"></span>ἐς τὰ κατάντη καὶ ἀπόξη φεύγει. τὰ οὕτως εἰρημένα περιβαλεῖν
<span class="lb" data-page="18b.754" data-line="17" id="l18b.754.17"></span>καταλήψεως τοῦ ξύμπαντος ἐπιδέσμου ἐν τοῖς ἡσυχάζουσι
<span class="pb" data-page="18b.755" id="p18b.755"></span>
<span class="lb" data-page="18b.755" data-line="1" id="l18b.755.1"></span>καὶ λαμπροτέροις. καὶ τὰ τούτοις ἐφεξῆς, ἃ μετ’ ὀλίγον
<span class="lb" data-page="18b.755" data-line="2" id="l18b.755.2"></span>ἐξηγοῦμαι, αὐτὸ τοῦτο δείξει σαφέστερον. ἐν δὲ τῷ
<span class="lb" data-page="18b.755" data-line="3" id="l18b.755.3"></span>παρόντι μεταξὺ παρεγκείμενα παρὰ τάξιν ἐπισκεπτέον αὐτὰ
<span class="lb" data-page="18b.755" data-line="4" id="l18b.755.4"></span>καθ’ ἑαυτά.
</p>
          </article>

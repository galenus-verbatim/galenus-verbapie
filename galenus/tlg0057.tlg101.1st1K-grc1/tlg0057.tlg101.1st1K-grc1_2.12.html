<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.12">
<span class="pb page1" data-page="18b.755" id="p18b.755"></span>
<span class="milestone ed1page page1" data-n="5.680" data-unit="ed1page" id="ed1page.5.680"></span>
<span class="milestone ed2page page1" data-n="12.48" data-unit="ed2page" id="ed2page.12.48"></span>
            <blockquote class="quote lemma">
<span class="lb" data-page="18b.755" data-line="5" id="l18b.755.5"></span>Ἐπιδεῖν δεξιὰ ἐπ’ ἀριστερὰ καὶ ἀριστερὰ ἐπὶ δεξιὰ, πλὴν
<span class="lb" data-page="18b.755" data-line="6" id="l18b.755.6"></span>κεφαλῆς, ταύτην δὲ κατ’ ἴξιν.
</blockquote>
            <p>
<span class="lb" data-page="18b.755" data-line="7" id="l18b.755.7"></span>Περὶ τῶν καταγμάτων μάλιστα τοῦ παραγγέλματος οὗ
<span class="lb" data-page="18b.755" data-line="8" id="l18b.755.8"></span>νῦν παραγγέλλει μεγίστη γίνεται χρεία. περιτρέπειν γὰρ
<span class="lb" data-page="18b.755" data-line="9" id="l18b.755.9"></span>ἀεὶ χρὴ πρὸς τοὐναντίον, ὅταν ἐκ θατέρου ἕλκους ᾖ, τοῦ
<span class="lb" data-page="18b.755" data-line="10" id="l18b.755.10"></span>μὲν δεξιοῦ πεπονθότος ἐπὶ τὸ λαιὸν, εἰ δ’ ἐκεῖνο πάθοι,
<span class="lb" data-page="18b.755" data-line="11" id="l18b.755.11"></span>πρὸς τοὐναντίον, ὡς ὅταν γεγονὸς ὀστοῦν ὅλον ἐγκάρσιον ἢ
<span class="lb" data-page="18b.755" data-line="12" id="l18b.755.12"></span>κατεαγὸς ἢ ἰσόῤῥοπον τὴν ἐπίδεσιν ποιούμεθα, περιβάλλοντες
<span class="lb" data-page="18b.755" data-line="13" id="l18b.755.13"></span>αὐτῷ σπλῆνας ἐν σχήματι τῷ καλουμένῳ ἐν κύκλῳ.
<span class="lb" data-page="18b.755" data-line="14" id="l18b.755.14"></span>τὸ τοίνυν λεγόμενόν ἐστι τοιοῦτον· ἐπιδεῖν τὰ μὲν δεξιὰ
<span class="pb" data-page="18b.756" id="p18b.756"></span>
<span class="lb" data-page="18b.756" data-line="1" id="l18b.756.1"></span>μέρη πεπονθότα περιτρέποντας ἐπ’ ἀριστερὰ, τὰ δ’ ἀριστερὰ
<span class="lb" data-page="18b.756" data-line="2" id="l18b.756.2"></span>τοὐναντίον ἐπὶ τὰ δεξιά. <span class="milestone ed2page" data-n="12.49" data-unit="ed2page" id="ed2page.12.49"></span>γίνεται δὲ τοῦτο
<span class="lb" data-page="18b.756" data-line="3" id="l18b.756.3"></span>τὴν μὲν ἀρχὴν τοῦ ἐπιδέσμου βαλλομένων ἡμῶν κατὰ τὸ
<span class="lb" data-page="18b.756" data-line="4" id="l18b.756.4"></span>πεπονθὸς μέρος, οὔτε ἀκριβῶς κατ’ αὐτοῦ τοῦ κατάγματος
<span class="lb" data-page="18b.756" data-line="5" id="l18b.756.5"></span>ἢ τοῦ ἕλκους, ἀλλ’ ἔνθεν καὶ ἔνθεν τούτων, τῇ δ’ ἑτέρᾳ
<span class="lb" data-page="18b.756" data-line="6" id="l18b.756.6"></span>περιτρεπόντων ἐπὶ τἀναντία τὸ πεπονθὸς ἅμα τῷ πιλεῖν.
<span class="lb" data-page="18b.756" data-line="7" id="l18b.756.7"></span>ἐπειδὰν δὲ ἐπὶ τὸ ἀντικείμενον μέρος ἐπίδεσμος ἑλιττόμενος
<span class="lb" data-page="18b.756" data-line="8" id="l18b.756.8"></span>γένηται, μηκέτι ἐκεῖ σφιγγόντων ὁμοίως ἔτι δὲ μᾶλλον οὐδὲ
<span class="lb" data-page="18b.756" data-line="9" id="l18b.756.9"></span>περιτρεπόντων ἄχρις ἂν ἐν κύκλῳ περιελιττόμενος ὁ ἐπίδεσμος
<span class="lb" data-page="18b.756" data-line="10" id="l18b.756.10"></span>ἐπὶ τὴν ἰδίαν ἀρχὴν ἀφίκηται· τηνικαῦτα γὰρ κατείχομεν
<span class="lb" data-page="18b.756" data-line="11" id="l18b.756.11"></span>ἔμπροσθεν χειρὶ τὴν ἀρχήν. ταύτῃ πάλιν ἐκεῖνο τὸ
<span class="lb" data-page="18b.756" data-line="12" id="l18b.756.12"></span>μέρος τοῦ ἐπιδέσμου τὸ ψαῦσαν αὐτῆς ἐπιτιθέντες, κατ’
<span class="lb" data-page="18b.756" data-line="13" id="l18b.756.13"></span>αὐτῆς ἀσφαλῶς κρατοῦμεν, ὥστε δευτέρας ἄρξασθαι αὖθις
<span class="lb" data-page="18b.756" data-line="14" id="l18b.756.14"></span>κατὰ τὴν τῶν αὐτῶν ἐπιβολὴν ὁμοίως τῇ πρώτῃ πιλούσης
<span class="lb" data-page="18b.756" data-line="15" id="l18b.756.15"></span>τε καὶ περιτρεπούσης ἐπὶ τὰ ἐναντία· καὶ ταύτην πάλιν
<span class="lb" data-page="18b.756" data-line="16" id="l18b.756.16"></span>ὡσαύτως τῇ πρώτῃ περιελίξαντες, ὅταν αὖθις ἐπὶ τὴν ἀρχὴν
<span class="lb" data-page="18b.756" data-line="17" id="l18b.756.17"></span>ἀφικώμεθα, κρατήσαντες ὁμοίως τῇ ἑτέρᾳ χειρὶ τὸν
<span class="lb" data-page="18b.756" data-line="18" id="l18b.756.18"></span>ἐπίδεσμον ἀνατείνομεν, τῇ ἑτέρᾳ πιλοῦντές τε καὶ περιτρέποντες
<span class="pb" data-page="18b.757" id="p18b.757"></span>
<span class="lb" data-page="18b.757" data-line="1" id="l18b.757.1"></span>ἐπὶ τὸ ἀντικείμενον μέρος πεπονθός. οὐ μόνον δὲ
<span class="lb" data-page="18b.757" data-line="2" id="l18b.757.2"></span>τὰ κῶλα κατὰ τοῦτον ἐπιδοῦμεν τὸν τρόπον, ἀλλὰ καὶ τὰς
<span class="lb" data-page="18b.757" data-line="3" id="l18b.757.3"></span>πλευράς. εἰ μὲν ἐπὶ τοῖς δεξιοῖς μέρεσιν ἡ πεπονθυῖα τύχῃ,
<span class="lb" data-page="18b.757" data-line="4" id="l18b.757.4"></span>τὴν ἀρχὴν ἐνταῦθα βαλλόμενοι τὴν νομὴν ἐπ’ ἀριστερὰ
<span class="lb" data-page="18b.757" data-line="5" id="l18b.757.5"></span>ποιούμεθα, καθ’ ὃν εἴρηται τρόπον. εἰ δ’ ἐν τοῖς ἀριστεροῖς
<span class="lb" data-page="18b.757" data-line="6" id="l18b.757.6"></span>εἴη τὸ πάθος, ἀπὸ τούτου ἀρξάμενοι τὴν οἷον ὁδοιπορίαν
<span class="lb" data-page="18b.757" data-line="7" id="l18b.757.7"></span>τῆς ἐπιδέσεως ἐπὶ τὸ δεξιὸν μέρος ἐργαζόμεθα, κεφαλὴν
<span class="lb" data-page="18b.757" data-line="8" id="l18b.757.8"></span>δ’ οὐκ ἔστι περιλαβεῖν οὕτως ἐν κύκλῳ· κωλύει γὰρ
<span class="lb" data-page="18b.757" data-line="9" id="l18b.757.9"></span>ὁ τράχηλος συμφυὴς ὢν αὐτῇ. διὰ τοῦτο οὖν ἐπ’ αὐτῆς,
<span class="lb" data-page="18b.757" data-line="10" id="l18b.757.10"></span>ἐάν τε κατὰ τὸ δεξιὸν μέρος, ἐάν τε κατὰ τὸ ἀριστερὸν ᾖ
<span class="lb" data-page="18b.757" data-line="11" id="l18b.757.11"></span>τὸ τῆς ἐπιδέσεως δεόμενον πάθος τὴν κατ’ ἴξιν, ὅπερ ἐστὶ
<span class="lb" data-page="18b.757" data-line="12" id="l18b.757.12"></span>κατ’ εὐθυωρίαν, αἱρούμεθα, διὰ μὲν τῆς κορυφῆς ἀγομένου
<span class="lb" data-page="18b.757" data-line="13" id="l18b.757.13"></span>τοῦ ἐπιδέσμου, καταγομένου δ’ ἐντεῦθεν ἐπ’ ἄκραν τὴν
<span class="lb" data-page="18b.757" data-line="14" id="l18b.757.14"></span>κάτω γένυν, εἶτ’ ἀναγομένου πάλιν ἐπὶ τὸ πεπονθὸς, εἴτ’
<span class="lb" data-page="18b.757" data-line="15" id="l18b.757.15"></span>αὖθις πάλιν ὁμοίως, εἴτε δὶς εἴτε τρὶς αὔταρκες εἶναι νομίζομεν
<span class="lb" data-page="18b.757" data-line="16" id="l18b.757.16"></span>ἑλιττομένου μέχρι τῆς τελευτῆς· αὕτη δὲ πάντως
<span class="lb" data-page="18b.757" data-line="17" id="l18b.757.17"></span>κατὰ τῆς κορυφῆς γιγνέσθω. μονιμώτατον γὰρ οὕτως ἐργάζεται
<span class="lb" data-page="18b.757" data-line="18" id="l18b.757.18"></span>χωρίον τοῦτο.
</p>
          </article>

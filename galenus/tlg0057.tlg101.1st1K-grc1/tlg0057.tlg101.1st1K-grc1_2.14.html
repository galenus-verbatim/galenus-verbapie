<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.14">
<span class="pb page1" data-page="18b.760" id="p18b.760"></span>
<span class="milestone ed1page page1" data-n="5.680" data-unit="ed1page" id="ed1page.5.680"></span>
<span class="milestone ed2page page1" data-n="12.50" data-unit="ed2page" id="ed2page.12.50"></span>
            <blockquote class="quote lemma">
<span class="lb" data-page="18b.760" data-line="1" id="l18b.760.1"></span>Τά δὲ κινούμενα οἶον ἄρθρα, ὅπη μὲν συγκάμπτεται, ὡς
<span class="lb" data-page="18b.760" data-line="2" id="l18b.760.2"></span>ἥκιστα καὶ εὐσταλέστατα περιβάλλειν, οἷον ἰγνύην, ὅπη δὲ
<span class="lb" data-page="18b.760" data-line="3" id="l18b.760.3"></span>περιτείνεται, ἁπλᾶ τε καὶ πλατέα, οἷον ἡ μύλη.
</blockquote>
            <p>
<span class="lb" data-page="18b.760" data-line="4" id="l18b.760.4"></span>Ἐλάχιστα περιβαλεῖν ὀθόνια κατά τε τὴν ἰγνύαν καὶ
<span class="lb" data-page="18b.760" data-line="5" id="l18b.760.5"></span>τὰ ταύτης παραπλήσια κελεύει καὶ μάλιστα εὐσταλῆ. τὸ
<span class="lb" data-page="18b.760" data-line="6" id="l18b.760.6"></span>δὲ σημαίνει τὸ συνηγμένον εἰς ὀλίγον, τὸ δὲ ἀντικείμενον
<span class="lb" data-page="18b.760" data-line="7" id="l18b.760.7"></span>τῇ ἰγνύῃ μόριον, τὴν μύλην ἐναντίως ἐπιδεῖσθαι κελεύει.
<span class="lb" data-page="18b.760" data-line="8" id="l18b.760.8"></span>τὸ δὲ ἐναντίως ἐστὶν ἅπασι τοῖς ἐναντίοις καὶ μηδαμόθεν
<span class="lb" data-page="18b.760" data-line="9" id="l18b.760.9"></span>συνεσταλμένοις ὁπόσον ἐγχωρεῖ. παραπλησίως δὲ τῇ μὲν
<span class="lb" data-page="18b.760" data-line="10" id="l18b.760.10"></span>ἰγνύῃ ἅπαντα μόρια καθάπτεσθαι συμβαίνει τοῖς ἄρθροις·
<span class="lb" data-page="18b.760" data-line="11" id="l18b.760.11"></span>τῇ δὲ μύλῃ κατὰ τὴν ἔκτασιν αὐτῷ γενέσθαι. καλοῦσί τινες
<span class="lb" data-page="18b.760" data-line="12" id="l18b.760.12"></span>ἐπιγουνίδα τὴν μύλην ταύτην, ὥσπερ ἕτεροί τινες ἐπιγουνατίδα.
<span class="lb" data-page="18b.760" data-line="13" id="l18b.760.13"></span>κατὰ ταύτην μὲν οὖν, ἔφη, πλατὺν χρὴ περιτάττεσθαι,
<span class="lb" data-page="18b.760" data-line="14" id="l18b.760.14"></span>τὸν ἐπίδεσμον, ὡς ὅλην αὐτὴν περιλαμβάνειν. ὁ
<span class="lb" data-page="18b.760" data-line="15" id="l18b.760.15"></span>γὰρ μὴ περικείμενος οὕτως ἢ πρὸς τὴν ἄνω χώραν ἀναχθήσεται
<span class="pb" data-page="18b.761" id="p18b.761"></span>
<span class="lb" data-page="18b.761" data-line="1" id="l18b.761.1"></span>ῥᾳδίως ἢ πρὸς τὴν κάτω περισφαλλόμενος ἐφ’ ἑκάτερα
<span class="lb" data-page="18b.761" data-line="2" id="l18b.761.2"></span>διὰ τὴν κυρτότητα τῆς μύλης. τῇ δὲ ἰγνύῃ συνεσταλμένον
<span class="lb" data-page="18b.761" data-line="3" id="l18b.761.3"></span>τὸν ἐπίδεσμον ἀξιοῖ περιβαλεῖν· οὔτε γὰρ ὑποδέξασθαι δύναται
<span class="lb" data-page="18b.761" data-line="4" id="l18b.761.4"></span>τὸ εἰς πλάτος ἐκτεταμένον οὔτε φυλάξαι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.15">
<span class="pb page1" data-page="18b.761" id="p18b.761"></span>
<span class="milestone ed1page page1" data-n="5.680" data-unit="ed1page" id="ed1page.5.680"></span>
<span class="milestone ed2page page1" data-n="12.50" data-unit="ed2page" id="ed2page.12.50"></span>
            <blockquote class="quote lemma">
<span class="lb" data-page="18b.761" data-line="5" id="l18b.761.5"></span><span class="milestone ed2page" data-n="12.51" data-unit="ed2page" id="ed2page.12.51"></span>Προσεπιβάλλειν δὲ καταλήψιος μὲν τῶν περὶ ταῦτα
<span class="lb" data-page="18b.761" data-line="6" id="l18b.761.6"></span>εἵνεκα, ἀναλήψιος δὲ τοῦ σύμπαντος <span class="milestone ed1page" data-n="5.681" data-unit="ed1page" id="ed1page.5.681"></span>ἐπιδέσμου
<span class="lb" data-page="18b.761" data-line="7" id="l18b.761.7"></span>ἐν τοῖσιν ἀτρεμέουσι καὶ λαπαρωτέροισι τοῦ σώματος,
<span class="lb" data-page="18b.761" data-line="8" id="l18b.761.8"></span>οἷον τὸ ἄνω καὶ τὸ κάτω τοῦ γούνατος.
</blockquote>
            <p>
<span class="lb" data-page="18b.761" data-line="9" id="l18b.761.9"></span>Τὴν τοιαύτην βραχυλογίαν ἐπαινεῖν προσῆκεν, εἰ δι’
<span class="lb" data-page="18b.761" data-line="10" id="l18b.761.10"></span>ἑνὸς ὀνόματος δηλοῦται σαφῶς ὁ λόγος, ὥσπερ καὶ νῦν.
<span class="lb" data-page="18b.761" data-line="11" id="l18b.761.11"></span>ὑπὸ μὲν τοῦ τῆς καταλήψεως ὀνόματος ὁ λόγος οὗτος δηλοῦται,
<span class="lb" data-page="18b.761" data-line="12" id="l18b.761.12"></span>καθ’ ὃν εἴπομεν ἂν τῶν ἐν τοῖς ἄρθροις ἐπιδέσεων
<span class="lb" data-page="18b.761" data-line="13" id="l18b.761.13"></span>τὸ τέλος ἀσφαλῶς φυλάττεσθαι χρὴ, διά τινος ἐκ περιττοῦ
<span class="lb" data-page="18b.761" data-line="14" id="l18b.761.14"></span>γενομένης ἐπιδέσεως, ἔξω τῆς διαρθρώσεως. ὑπὸ δὲ τῆς
<span class="lb" data-page="18b.761" data-line="15" id="l18b.761.15"></span>ἀναλήψεως, ἵνα πολλὴν ἔχωμεν πρόνοιαν τοῦ μήτε καταῤῥεῖν
<span class="pb" data-page="18b.762" id="p18b.762"></span>
<span class="lb" data-page="18b.762" data-line="1" id="l18b.762.1"></span>εἰς τὰ κατάντη χωρία τὸν περίδεσμον, μήτε ἀνατρέχειν
<span class="lb" data-page="18b.762" data-line="2" id="l18b.762.2"></span>εἴς τε τῶν κυρτῶν, ἅπερ ἀπόξη κέκληκεν αὐτὸς ἔμπροσθεν,
<span class="lb" data-page="18b.762" data-line="3" id="l18b.762.3"></span>ἡνίκα ἔλεγεν εὖ γε μὴν γνῶναι, ὅτι ἐς τὰ κατάντη
<span class="lb" data-page="18b.762" data-line="4" id="l18b.762.4"></span>καὶ ἀπόξη φεύγει· καὶ δῆλον δὴ γέγονεν ἐξ αὐτῶν τῶν ῥήσεων
<span class="lb" data-page="18b.762" data-line="5" id="l18b.762.5"></span>αὐτοῦ, καλῶς ὑφ’ ἡμῶν εἰρῆσθαι συνεχῆ τὰ νῦν λεγόμενα
<span class="lb" data-page="18b.762" data-line="6" id="l18b.762.6"></span>τοῖς κατ’ ἐκείνην τὴν ῥῆσιν λεγομένοις εἶναι, καθ’
<span class="lb" data-page="18b.762" data-line="7" id="l18b.762.7"></span>ἣν ἔλεγεν, εὖ γε μὴν γνῶναι ὅτι ἐς τὰ κατάντη καὶ ἀπόξη
<span class="lb" data-page="18b.762" data-line="8" id="l18b.762.8"></span>φεύγει. καὶ μέντοι καὶ συντομώτατον τῶν ἐπιτηδείων χωρίων
<span class="lb" data-page="18b.762" data-line="9" id="l18b.762.9"></span>ἐμνημόνευσεν, ἐν οἶς χρὴ τὰ τέλη τῶν ἐπιδέσμων τίθεσθαι,
<span class="lb" data-page="18b.762" data-line="10" id="l18b.762.10"></span>δύο προσηγορίαις περιλαβὼν, τῇ τῶν ἀτρεμούντων
<span class="lb" data-page="18b.762" data-line="11" id="l18b.762.11"></span>καὶ τῇ τῶν λαπαρῶν. ἡσυχάζει γὰρ ὅσα τῆς διαρθρώσεως
<span class="lb" data-page="18b.762" data-line="12" id="l18b.762.12"></span>ἐκτός ἐστι, κατὰ τὸ ἕτερον τῶν συναπτόντων ἀλλήλοις
<span class="lb" data-page="18b.762" data-line="13" id="l18b.762.13"></span>ὀστῶν, ὡς ἐπὶ τοῦ γόνατος ἤτοι κατὰ τὸν μηρὸν ἢ τὴν κνήμην.
<span class="lb" data-page="18b.762" data-line="14" id="l18b.762.14"></span>λαπαρώτερα γὰρ ταῦτά ἐστι τὰ χωρία. κέκληκε γὰρ
<span class="lb" data-page="18b.762" data-line="15" id="l18b.762.15"></span>οὕτως τὰ τοῖς ἐξέχουσι μορίοις ἐναντίως διακείμενα, τουτέστι
<span class="lb" data-page="18b.762" data-line="16" id="l18b.762.16"></span>τὰ κατεσταλμένα καὶ ταπεινά. καὶ γὰρ τὸ λαπαρὸν
<span class="lb" data-page="18b.762" data-line="17" id="l18b.762.17"></span>ἅπαν προσέσταλται· κυρίως μὲν οὖν ἡ λαπαρὸν φωνὴ σημαίνει
<span class="lb" data-page="18b.762" data-line="18" id="l18b.762.18"></span>τὸ κενὸν, ὥσπερ καὶ ἡ λαπάξαι τὸ κενῶσαι. καὶ γὰρ
<span class="pb" data-page="18b.763" id="p18b.763"></span>
<span class="lb" data-page="18b.763" data-line="1" id="l18b.763.1"></span>καὶ τὸ Ἴλιον ἐξαλαπάξαι εὐναιόμενον πτολίεθρον, ἐκκενῶσαι
<span class="lb" data-page="18b.763" data-line="2" id="l18b.763.2"></span>τὴν πόλιν δηλοῖ, καὶ λαπαρὰ τοῦ σώματος ἐκεῖνα τὰ μόρια
<span class="lb" data-page="18b.763" data-line="3" id="l18b.763.3"></span>καλοῦσιν, ὅσα μεταξὺ τῶν τε κατὰ τοὺς λαγόνας ὀστῶν ἐστι
<span class="lb" data-page="18b.763" data-line="4" id="l18b.763.4"></span>καὶ τῶν νόθων πλευρῶν· ἤδη μέντοι καὶ τὸ προσεσταλμένον
<span class="lb" data-page="18b.763" data-line="5" id="l18b.763.5"></span>ἅπαν ὀνομάζουσι λαπαρὸν, ἐπειδὴ τὸ κενὸν ἐξ ἀνάγκης
<span class="lb" data-page="18b.763" data-line="6" id="l18b.763.6"></span>προσέσταλται, τὴν μεταφορὰν ἀπὸ κοινοῦ συμβεβηκότος
<span class="lb" data-page="18b.763" data-line="7" id="l18b.763.7"></span>ποιούμενοι.
</p>
          </article>

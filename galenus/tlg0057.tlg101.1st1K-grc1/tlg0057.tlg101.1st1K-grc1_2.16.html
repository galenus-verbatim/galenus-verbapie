<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.16">
<span class="pb page1" data-page="18b.763" id="p18b.763"></span>
<span class="milestone ed1page page1" data-n="5.681" data-unit="ed1page" id="ed1page.5.681"></span>
<span class="milestone ed2page page1" data-n="12.51" data-unit="ed2page" id="ed2page.12.51"></span>
            <blockquote class="quote lemma">
<span class="lb" data-page="18b.763" data-line="8" id="l18b.763.8"></span><span class="milestone ed2page" data-n="12.52" data-unit="ed2page" id="ed2page.12.52"></span>Ὁμολογέει δὲ ὤμου μὲν ἡ περὶ τὴν ἑτέραν μασχάλην
<span class="lb" data-page="18b.763" data-line="9" id="l18b.763.9"></span>περιβολὴ, βουβῶνος δὲ ἡ περὶ τὸν ἕτερον κενεῶνα καὶ
<span class="lb" data-page="18b.763" data-line="10" id="l18b.763.10"></span>κνήμης ἡ ὑπὲρ γαστροκνημίης. ὁκόσοισι μὲν ἄνω ἡ φυγὴ,
<span class="lb" data-page="18b.763" data-line="11" id="l18b.763.11"></span>κάτωθεν ἡ ἀντίληψις, οἷσι δὲ κάτω, τοὐναντίον.
</blockquote>
            <p>
<span class="lb" data-page="18b.763" data-line="12" id="l18b.763.12"></span>Σκοποὶ πάσης ἐπιδέσεώς εἰσι πρῶτοι καὶ μέγιστοι τῆς
<span class="lb" data-page="18b.763" data-line="13" id="l18b.763.13"></span>δι’ ἑαυτὴν παραλαμβανομένης, οὐχ ὑπηρεσίας ἕνεκα τῶν
<span class="lb" data-page="18b.763" data-line="14" id="l18b.763.14"></span>ὑποκειμένων τῶν πάσχοντι μορίῳ τὸ κατέχειν ἀκίνητον ὡς ﻿
<span class="pb" data-page="18b.764" id="p18b.764"></span>
<span class="lb" data-page="18b.764" data-line="1" id="l18b.764.1"></span>διεπλάσθη τὸ πεπονθὸς, ἀφλέγμαντόν τε φυλάττειν ἅπερ
<span class="lb" data-page="18b.764" data-line="2" id="l18b.764.2"></span>ἱκανῶς ἐν τῷ περὶ ἀγμῶν ἐδίδαξεν. ἐπεὶ δὲ οὐ δύναται
<span class="lb" data-page="18b.764" data-line="3" id="l18b.764.3"></span>ταῦτα ποιεῖν ἡ ἐπίδεσις ἄνευ τοῦ διαμένειν αὐτὴν καὶ μὴ
<span class="lb" data-page="18b.764" data-line="4" id="l18b.764.4"></span>μετακινεῖσθαι πρὸς τὸ κάτω τοῦ σώματος ἢ ἄνω, διὰ τοῦτο
<span class="lb" data-page="18b.764" data-line="5" id="l18b.764.5"></span>τοῖς ἀπαθέσι μορίοις ἀναγκαζόμεθα περιβάλλειν τοὺς ἐπιδέσμους,
<span class="lb" data-page="18b.764" data-line="6" id="l18b.764.6"></span>ὅπως ἔνθεν μὲν ἄνω ἀγαγεῖν ἐστιν εἰκὸς ὅλην τὴν
<span class="lb" data-page="18b.764" data-line="7" id="l18b.764.7"></span>ἐπίδεσιν ἡ ἀντίληψις αὐτῆς ἕλκη ἐπὶ τὸ ταπεινότερον. ἐπ’
<span class="lb" data-page="18b.764" data-line="8" id="l18b.764.8"></span>ἐνίων δὲ μορίων ἡ διὰ τῶν ἀντικειμένων ἀντίληψις ὠφελιμωτέρα,
<span class="lb" data-page="18b.764" data-line="9" id="l18b.764.9"></span>καθάπερ ἐπ’ ὤμου καὶ βουβῶνος. ἀκριβῶς εἰπεῖν
<span class="lb" data-page="18b.764" data-line="10" id="l18b.764.10"></span>ἐπ’ ὤμου μὲν, οὐ περὶ τὸν ἕτερον ὦμον, ἀλλὰ τὴν μασχάλην·
<span class="lb" data-page="18b.764" data-line="11" id="l18b.764.11"></span>ἐπὶ βουβῶνος δὲ περὶ τὸν κενεῶνα περιβάλλεσθαι δεῖ
<span class="lb" data-page="18b.764" data-line="12" id="l18b.764.12"></span>τὸν ἐπίδεσμον· οὔτε γὰρ ὁ ὦμος οὔτε ὁ γλουτὸς ἀσφαλῶς
<span class="lb" data-page="18b.764" data-line="13" id="l18b.764.13"></span>φυλάττειν δύναται τὰς περιβολὰς, ἀλλ’ ἡ μασχάλη καὶ ὁ
<span class="lb" data-page="18b.764" data-line="14" id="l18b.764.14"></span>κενεών. ὀνομάζεται δὲ, ὡς ἔφην ἄρτι, κενεὼν ὁ μεταξὺ τοῦ
<span class="lb" data-page="18b.764" data-line="15" id="l18b.764.15"></span>θώρακός τε καὶ τοῦ ἰσχίου ὀστοῦ τόπος ἀπὸ τοῦ κενεὸς
<span class="lb" data-page="18b.764" data-line="16" id="l18b.764.16"></span>εἶναι, τουτέστι προσεσταλμένος, οὕτως κληθείς. εὔδηλον
<span class="lb" data-page="18b.764" data-line="17" id="l18b.764.17"></span>δὲ ὅτι τὸ συμφωνεῖν καὶ ἁρμόττειν ὁμολογεῖν ἔφη· οἵ τε
<span class="lb" data-page="18b.764" data-line="18" id="l18b.764.18"></span>γὰρ ὁμολογοῦντες ἐν ἔργοις καλοῖς οὐ μόνον οὐδὲν ἐναντίον
<span class="pb" data-page="18b.765" id="p18b.765"></span>
<span class="lb" data-page="18b.765" data-line="1" id="l18b.765.1"></span>πράττουσιν ἢ λέγουσιν, ἀλλὰ καὶ συντελοῦσιν. ἀλλὰ τούτοις
<span class="lb" data-page="18b.765" data-line="2" id="l18b.765.2"></span>τά τε εἰρημένα χωρία συμπράττει τῷ νόμῳ τῆς ἐπιδέσεως.
<span class="lb" data-page="18b.765" data-line="3" id="l18b.765.3"></span>ὡσαύτως δὲ καὶ τῆς κνήμης εὐαπόῤῥυτον ἐχούσης τὴν ἐπίδεσιν
<span class="lb" data-page="18b.765" data-line="4" id="l18b.765.4"></span>τῆς γαστροκνημίας ἡ ἄνω περιβολὴ χρήσιμος, κατ’
<span class="lb" data-page="18b.765" data-line="5" id="l18b.765.5"></span>ἐκείνας δηλονότι τὰς ἐπιδέσεις, αἷς ἀναγκαῖόν ἐστι τὸ κυρτὸν
<span class="lb" data-page="18b.765" data-line="6" id="l18b.765.6"></span>τῆς γαστροκνημίας περιλαμβάνειν, ἐπ’ αὐτῷ παρὰ τὰ
<span class="lb" data-page="18b.765" data-line="7" id="l18b.765.7"></span>σφυρὰ χωρίῳ τὸ μόνιμον τῆς ἐπιδέσεως· ἐξ αὐτῶν ἔχει
<span class="lb" data-page="18b.765" data-line="8" id="l18b.765.8"></span>μεταξὺ δυοῖν ἐξοχῶν κείμενα, κατὰ μὲν τῶν κυρτῶν περάτων
<span class="lb" data-page="18b.765" data-line="9" id="l18b.765.9"></span>περόνης τε καὶ κνήμης, ἃ κακῶς ἔνιοι καλοῦσιν ἀστραγάλους·
<span class="lb" data-page="18b.765" data-line="10" id="l18b.765.10"></span>ἄνω δὲ τῆς γαστροκνημίας αὐτῆς.
</p>
          </article>

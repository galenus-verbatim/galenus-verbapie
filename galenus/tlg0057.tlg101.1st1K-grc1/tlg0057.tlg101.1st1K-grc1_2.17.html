<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.17">
<span class="pb page1" data-page="18b.765" id="p18b.765"></span>
<span class="milestone ed1page page1" data-n="5.681" data-unit="ed1page" id="ed1page.5.681"></span>
<span class="milestone ed2page page1" data-n="12.52" data-unit="ed2page" id="ed2page.12.52"></span>
            <blockquote class="quote lemma">
<span class="lb" data-page="18b.765" data-line="11" id="l18b.765.11"></span><span class="milestone ed2page" data-n="12.53" data-unit="ed2page" id="ed2page.12.53"></span>Οἷσι δὲ μή ἐστι οἷον ἡ κεφαλὴ, τουτέων ἐν τῷ ὁμαλωτάτῳ
<span class="lb" data-page="18b.765" data-line="12" id="l18b.765.12"></span>τὰς καταλήψιας ποιέεσθαι καὶ ἥκιστα λοξῷ τῷ
<span class="lb" data-page="18b.765" data-line="13" id="l18b.765.13"></span>ἐπιδέσμῳ χρέεσθαι, ὡς τὸ μονιμώτατον ὕστατον περιβληθέντα,
<span class="lb" data-page="18b.765" data-line="14" id="l18b.765.14"></span>πλανωδέστατα κατέχει.
</blockquote>
            <span class="pb" data-page="18b.766" id="p18b.766"></span>
            <p>
<span class="lb" data-page="18b.766" data-line="1" id="l18b.766.1"></span>Οἷς μορίοις οὐκ ἔστιν οὔτε παρακείμενόν τι τοιοῦτον
<span class="lb" data-page="18b.766" data-line="2" id="l18b.766.2"></span>μόριον, οἷον ἐπὶ κνήμης εἶπεν, οὔτε ἀντικείμενον τοιοῦτον
<span class="lb" data-page="18b.766" data-line="3" id="l18b.766.3"></span>ἕτερον μόριον, ὡς ἐπ’ ὤμου καὶ βουβῶνος, ἐπὶ τούτων
<span class="lb" data-page="18b.766" data-line="4" id="l18b.766.4"></span>ὁποίαν χρὴ ποιεῖσθαι τὴν ἐπίδεσιν διδάσκει, μνημονεύων
<span class="lb" data-page="18b.766" data-line="5" id="l18b.766.5"></span>ὀνομαστὶ τῆς κεφαλῆς καὶ κελεύων ἐπ’ αὐτῶν ἐν τῷ ὁμαλωτάτῳ
<span class="lb" data-page="18b.766" data-line="6" id="l18b.766.6"></span>τὰς καταλήψεις ποιεῖσθαι τῆς ὅλης ἐπιδέσεως, ὅ
<span class="lb" data-page="18b.766" data-line="7" id="l18b.766.7"></span>ἐστι τὴν τελευτὴν αὐτῆς ἀπαρέγκλιτον φυλάττειν, εὐθύτατα
<span class="lb" data-page="18b.766" data-line="8" id="l18b.766.8"></span>περατουμένην, ἤτοι γε ἐπὶ τὸ μέτωπον ἢ τὸ μέσον ὅλον
<span class="lb" data-page="18b.766" data-line="9" id="l18b.766.9"></span>τῆς κεφαλῆς, ἔνθα τὸ καλούμενον βρέγμα· τῆς μὲν γὰρ ἐπ’
<span class="lb" data-page="18b.766" data-line="10" id="l18b.766.10"></span>ἀνθερεῶνα καταγομένης ἐπιδέσεως ἡ τελευτὴ προσηκόντως
<span class="lb" data-page="18b.766" data-line="11" id="l18b.766.11"></span>ἂν ἐπὶ τὸ μέσον ἀνάγοιτο τῆς κεφαλῆς, ἀπαρεγκλίτως ἀνατεινομένη.
<span class="lb" data-page="18b.766" data-line="12" id="l18b.766.12"></span>τῆς δὲ κυκλοτερῶς περιβαλλομένης ἐπὶ τὸ μέτωπον
<span class="lb" data-page="18b.766" data-line="13" id="l18b.766.13"></span>ὁμοίως καὶ αὕτη μηδὲν ἐγκεκλιμένη. περιαγομένης γὰρ
<span class="lb" data-page="18b.766" data-line="14" id="l18b.766.14"></span>οὕτως ἑλχθήσεται καὶ τοῖς ὀπίσω μέρεσιν ἐπὶ τὸ καλούμενον
<span class="lb" data-page="18b.766" data-line="15" id="l18b.766.15"></span>ἰνίον, ὃ μεταξὺ τοῦ τε τραχήλου καὶ τῆς ὀπίσω κυρτότητος
<span class="lb" data-page="18b.766" data-line="16" id="l18b.766.16"></span>τῆς ἐπὶ τοῦ κρανίου. διὰ τοῦτό τε εἶπε τὴν ἐσχάτην
<span class="lb" data-page="18b.766" data-line="17" id="l18b.766.17"></span>περιβολὴν τῶν ἐπιδέσεων ἥκιστα λοξὴν εἶναι προσήκειν,
<span class="lb" data-page="18b.766" data-line="18" id="l18b.766.18"></span>ὅτι τὰς πρὸ αὐτῆς ἤδη πολλάκις ἐξ ἀνάγκης γιγνομένας λοξὰς,
<span class="pb" data-page="18b.767" id="p18b.767"></span>
<span class="lb" data-page="18b.767" data-line="1" id="l18b.767.1"></span>ἕνεκα τοῦ περιλαμβάνειν τὸ πεπονθὸς, ἄλλοτε κατ’
<span class="lb" data-page="18b.767" data-line="2" id="l18b.767.2"></span>ἄλλο μέρος αὐτοῦ ὑπάρχον· ἀλλὰ τάς τε διὰ τὸ πάθος λοξὰς
<span class="lb" data-page="18b.767" data-line="3" id="l18b.767.3"></span>γεγονυίας περιβολὰς, ᾗ ὑστάτη κατέχῃ μηδαμόθεν λοξουμένη.
<span class="lb" data-page="18b.767" data-line="4" id="l18b.767.4"></span>δῆλον οὖν ὅτι τοιαύτῃ ἀσφαλείᾳ κἀκεῖνα συνδιαμένουσιν
<span class="lb" data-page="18b.767" data-line="5" id="l18b.767.5"></span>ἀμετακίνητα. ὡς οὖν ἐπὶ τῆς κεφαλῆς κἀπὶ τῆς
<span class="lb" data-page="18b.767" data-line="6" id="l18b.767.6"></span>ἄνω τοῦ γόνατος ἡ κάτω γιγνομένη ἐσχάτη περιβολὴ, ἀκριβῶς
<span class="lb" data-page="18b.767" data-line="7" id="l18b.767.7"></span>φυλάττεσθαι χρὴ τὸ ἀπαρέγκλιτον, ἐπὶ μέντοι τῶν
<span class="lb" data-page="18b.767" data-line="8" id="l18b.767.8"></span>κατὰ βουβῶνα καὶ ὦμον ἐπιδέσεων, ἐν οἷς ἀναγκαζόμεθα
<span class="lb" data-page="18b.767" data-line="9" id="l18b.767.9"></span>καὶ τῶν ἀντικειμένων μορίων συγκαταλαμβάνειν, ἐσχάται
<span class="lb" data-page="18b.767" data-line="10" id="l18b.767.10"></span>περιβολαὶ κυκλοτερεῖς ἀπαρεγκλίτως γίνεσθαι δέονται. κατὰ
<span class="lb" data-page="18b.767" data-line="11" id="l18b.767.11"></span>τοὺς κενεῶνας μὲν ἀμφοτέρους, ἔνθεν τὸν βουβῶνα δεσμεῖν
<span class="lb" data-page="18b.767" data-line="12" id="l18b.767.12"></span>προαιρούμεθα, κατὰ δὲ τὸν ἕτερον ἐφ’ ᾧ τὸν ὦμον· ἀνάλογον
<span class="lb" data-page="18b.767" data-line="13" id="l18b.767.13"></span>δὲ τούτοις ἐπὶ τῆς κατὰ τὸν ἀγκῶνα διαρθρώσεως.
</p>
          </article>

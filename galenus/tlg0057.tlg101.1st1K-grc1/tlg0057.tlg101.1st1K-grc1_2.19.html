<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.19">
<span class="pb page1" data-page="18b.770" id="p18b.770"></span>
<span class="milestone ed1page page1" data-n="5.682" data-unit="ed1page" id="ed1page.5.682"></span>
<span class="milestone ed2page page1" data-n="12.54" data-unit="ed2page" id="ed2page.12.54"></span>
            <blockquote class="quote lemma">
<span class="lb" data-page="18b.770" data-line="4" id="l18b.770.4"></span><span class="milestone ed2page" data-n="12.55" data-unit="ed2page" id="ed2page.12.55"></span>Ἐπιδέσματα καθαρὰ, κοῦφα, μαλθακὰ, λεπτά.
</blockquote>
            <p>
<span class="lb" data-page="18b.770" data-line="5" id="l18b.770.5"></span>Περὶ τῆς ὕλης τῶν ἐπιδέσμων ἐνταῦθα διδάσκει, καθαροῖς
<span class="lb" data-page="18b.770" data-line="6" id="l18b.770.6"></span>καὶ κούφοις καὶ μαλθακοῖς καὶ λεπτοῖς χρῆσθαι κελεύων·
<span class="lb" data-page="18b.770" data-line="7" id="l18b.770.7"></span>καθαροῖς μὲν, ὅπως μήτε δήξεις ἐκ τοῦ ῥύπου γίγνοιντο
<span class="lb" data-page="18b.770" data-line="8" id="l18b.770.8"></span>μήτε διικνεῖσθαι πρὸς τὸν χρῶτα τῶν ἐπιβρεχομένων
<span class="lb" data-page="18b.770" data-line="9" id="l18b.770.9"></span>ὑγρῶν δύναμιν εἴργοιτο· κούφοις δὲ, ὡς μὴ βαρύνοιτο
<span class="lb" data-page="18b.770" data-line="10" id="l18b.770.10"></span>ὁ πεπονθὼς τόπος· λεπτοῖς δὲ διὰ τό τε καὶ κουφότερα καὶ
<span class="lb" data-page="18b.770" data-line="11" id="l18b.770.11"></span>μαλακώτερα ταῦτα, διὰ τό τε καὶ τὰς ἐπιβροχὰς ἑτοίμως
<span class="lb" data-page="18b.770" data-line="12" id="l18b.770.12"></span>διαπέμπειν· μαλθακοῖς δὲ, ὅπως μὴ θλίβοιντο. πρόδηλον
<span class="lb" data-page="18b.770" data-line="13" id="l18b.770.13"></span>δὲ ὅτι τούτων ἕκαστον εἰς τὸ μὴ φλεγμῆναι τὸ πεπονθὸς
<span class="lb" data-page="18b.770" data-line="14" id="l18b.770.14"></span>μόριον συντελεῖ.
</p>
          </article>

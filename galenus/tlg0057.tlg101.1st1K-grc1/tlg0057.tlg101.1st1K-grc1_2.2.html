<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.2">
<span class="pb page1" data-page="18b.724" id="p18b.724"></span>
<span class="milestone ed1page page1" data-n="5.675" data-unit="ed1page" id="ed1page.5.675"></span>
<span class="milestone ed2page page1" data-n="12.37" data-unit="ed2page" id="ed2page.12.37"></span>
            <blockquote class="quote lemma">
<span class="lb" data-page="18b.724" data-line="1" id="l18b.724.1"></span>Εἰργασμένον δὲ ἀγαθῶς, καλῶς· καὶ καλῶς μὲν ἁπλῶς,
<span class="lb" data-page="18b.724" data-line="2" id="l18b.724.2"></span>εὐκρινέως ἢ ὅμοια ἢ ἴσα, καὶ δὲ ἴσως καὶ ὁμοίως ἢ ἄνισα
<span class="lb" data-page="18b.724" data-line="3" id="l18b.724.3"></span>καὶ ἀνόμοια, ἀνίσως καὶ ἀνομοίως. τὰ δὲ εἴδεα, ἁπλοῦν,
<span class="lb" data-page="18b.724" data-line="4" id="l18b.724.4"></span>ἔγκυκλον, σκέπτρον, σιμὸν, ὀφθαλμὸς, ῥόμβος καὶ ἡμίτομον.
<span class="lb" data-page="18b.724" data-line="5" id="l18b.724.5"></span>ἁρμόζον τὸ εἶδος τῷ εἴδει καὶ τῷ πάθει τοῦ
<span class="lb" data-page="18b.724" data-line="6" id="l18b.724.6"></span>ἐπιδεομένου.
</blockquote>
            <p>
<span class="lb" data-page="18b.724" data-line="7" id="l18b.724.7"></span>Δύο τῆς ἐπιδέσεως εἰπὼν εἴδη καὶ καλέσας αὐτῶν τὸ
<span class="lb" data-page="18b.724" data-line="8" id="l18b.724.8"></span>μὲν ἔτι γιγνόμενον ἐργαζόμενον, τὸ δὲ ἤδη γεγενημένον
<span class="lb" data-page="18b.724" data-line="9" id="l18b.724.9"></span>εἰργασμένον, ἐν τῇ πρὸ ταύτης ῥήσει τὸ ἐργαζόμενον ὅπως
<span class="lb" data-page="18b.724" data-line="10" id="l18b.724.10"></span>ἂν ἄριστα γίγνοιτο διῆλθεν, ἐν δὲ ταύτῃ τῇ νῦν προκειμένῃ
<span class="lb" data-page="18b.724" data-line="11" id="l18b.724.11"></span>τὸ εἰργασμένον, ἐν ᾧ τὸ μὲν καλῶς φησιν αὐτὸς γίγνεσθαι,
<span class="lb" data-page="18b.724" data-line="12" id="l18b.724.12"></span>καὶ διά τε τοῦ ἁπλῶς καὶ εὐκρινέως, τοῦ μὲν ἁπλῶς,
<span class="lb" data-page="18b.724" data-line="13" id="l18b.724.13"></span>μήτε πεπαγμένον αὐτῷ τι τῶν ὀθονίων μήτ’ ἐνδεδιπλωμένον
<span class="lb" data-page="18b.724" data-line="14" id="l18b.724.14"></span>μήτε ῥυσίδας ἔχον, ἀλλ’ ὁμαλῶς ἅπαντα μέρη τεταγμένον·
<span class="lb" data-page="18b.724" data-line="15" id="l18b.724.15"></span>τοῦ δ’ εὐκρινέως, ὅταν αἱ δεύτεραι καὶ τρίται κατὰ
<span class="pb" data-page="18b.725" id="p18b.725"></span>
<span class="lb" data-page="18b.725" data-line="1" id="l18b.725.1"></span>τὸν αὐτὸν νομαὶ προσηκόντως γίγνονται. καί μοι δοκεῖ κἀνταῦθα
<span class="lb" data-page="18b.725" data-line="2" id="l18b.725.2"></span>τῶν εἰρημένων ὑπ’ αὐτοῦ δυοῖν, ἐξ ὧν συμπληροῦνται
<span class="lb" data-page="18b.725" data-line="3" id="l18b.725.3"></span>τὸ καλῶς ἐπιδεδέσθαι, τὸ μὲν ἕτερον τὸ ἁπλῶς ἀνεξήγητον
<span class="lb" data-page="18b.725" data-line="4" id="l18b.725.4"></span>ὡς σαφὲς εἰρηκέναι, τὸ δ’ εὐκρινῶς ἐξηγούμενος εἰρηκέναι
<span class="lb" data-page="18b.725" data-line="5" id="l18b.725.5"></span>τὰ ἐφεξῆς πάντα. καὶ τοίνυν ἤδη πρόσεχε τὸν νοῦν
<span class="lb" data-page="18b.725" data-line="6" id="l18b.725.6"></span>αὐτοῖς, μεμνημένος ὡς ἀρτίως ἐγὼ τὸ εὐκρινῶς ἔφην εἶναι
<span class="lb" data-page="18b.725" data-line="7" id="l18b.725.7"></span>προσηκόντως. πρόσκειται μὲν δευτέραν οὖν βολὴν τοῦ ἐπιδέσμου
<span class="lb" data-page="18b.725" data-line="8" id="l18b.725.8"></span>ποτὲ μὲν ἀκριβῶς ἴσην καὶ τῇ πρώτῃ μηδαμόθεν
<span class="lb" data-page="18b.725" data-line="9" id="l18b.725.9"></span>παραλλάττουσαν, ἐνίοτε δὲ οὐκ ἴσην. γένοιτο δ’ ἂν ἴσα τι
<span class="lb" data-page="18b.725" data-line="10" id="l18b.725.10"></span>τῶν κατὰ τὸ πλάτος αὐτοῦ μερῶν περάτων ἐς ταῦτα τελευτώντων,
<span class="lb" data-page="18b.725" data-line="11" id="l18b.725.11"></span>ὡς μήτε ὑπερβάλλειν μήτ’ ἐνδεῖν τὸ ἕτερον, ἀλλ’
<span class="lb" data-page="18b.725" data-line="12" id="l18b.725.12"></span>ἀμφοῖν γενέσθαι τὸ πέρας, ὡς εἰ καὶ μία τις ᾖ ἑνὸς ἐπιδέσμου
<span class="lb" data-page="18b.725" data-line="13" id="l18b.725.13"></span>διπτύχου θέσις. ὡσαύτως δὲ ἤδη αὐτῇ καὶ τὴν τρίτην
<span class="lb" data-page="18b.725" data-line="14" id="l18b.725.14"></span>γίγνεσθαι <span class="milestone ed2page" data-n="12.38" data-unit="ed2page" id="ed2page.12.38"></span>καὶ εἰ τετάρτης δέοι, καὶ ταύτην. ἐπὶ
<span class="lb" data-page="18b.725" data-line="15" id="l18b.725.15"></span>οὖν τοῦ καλουμένου ῥόμβου τε καὶ ἡμιρομβίου τὴν ἀκρίβειαν
<span class="lb" data-page="18b.725" data-line="16" id="l18b.725.16"></span>ταύτην φυλάττεσθαι χρή.
</p>
            <span class="pb" data-page="18b.726" id="p18b.726"></span>
            <p>
<span class="lb" data-page="18b.726" data-line="1" id="l18b.726.1"></span>Τὴν μέντοι καταγματικὴν ἐπίδεσιν, ὅταν ἐπὶ πήχεος
<span class="lb" data-page="18b.726" data-line="2" id="l18b.726.2"></span>ἢ βραχίονος ἢ μηροῦ γίγνηται τὸν εὐκρινέστερον τόπον ἴσχειν
<span class="lb" data-page="18b.726" data-line="3" id="l18b.726.3"></span>συμβαίνει. νέμεσθαι γὰρ ἐπ’ αὐτῆς κελεύει τὸν μὲν πρῶτον
<span class="lb" data-page="18b.726" data-line="4" id="l18b.726.4"></span>ἐπίδεσμον ἄνω, τὸν δὲ δεύτερον· πρότερον μὲν κάτω,
<span class="lb" data-page="18b.726" data-line="5" id="l18b.726.5"></span>μετὰ ταῦτα δὲ αὖθις ἄνω μέχρις ἐς ταὐτὸν ἀφίκηται πέρας
<span class="lb" data-page="18b.726" data-line="6" id="l18b.726.6"></span>τῷ δευτέρῳ. τοῦτο δὲ οὐ δύναται <span class="milestone ed1page" data-n="5.676" data-unit="ed1page" id="ed1page.5.676"></span>γενέσθαι χωρὶς
<span class="lb" data-page="18b.726" data-line="7" id="l18b.726.7"></span>τοῦ παραλλάττειν ἄλληλα τὰ πέρατα τοῦ πλάτους τῶν ὀθονίων.
<span class="lb" data-page="18b.726" data-line="8" id="l18b.726.8"></span>ἐν τούτῳ δὴ πάλιν αὐτὸ γενήσεται, φυλαττομένης
<span class="lb" data-page="18b.726" data-line="9" id="l18b.726.9"></span>διὰ πάσης τῆς ἐπιδέσεως ἴσης τῆς ἐγκλίσεως, ἣν ἀπὸ τῆς
<span class="lb" data-page="18b.726" data-line="10" id="l18b.726.10"></span>εὐκύκλου περιβολῆς ἐποιησάμεθα. καλεῖται δὲ εὔκυκλος ἡ
<span class="lb" data-page="18b.726" data-line="11" id="l18b.726.11"></span>πάντα κύκλον ἀπαρεγκλίτως περιλαμβάνουσα τὸ πεπονθὸς
<span class="lb" data-page="18b.726" data-line="12" id="l18b.726.12"></span>μέρος. ἐπὶ ταύτης μὲν οὖν τὰ τῆς δευτέρας καὶ τρίτης
<span class="lb" data-page="18b.726" data-line="13" id="l18b.726.13"></span>τῶν ὀθονίων τοῦ πλάτους πέρατα, κατ’ ἀλλήλων ἐπικεῖσθαι
<span class="lb" data-page="18b.726" data-line="14" id="l18b.726.14"></span>μήτε ὑπερέχοντός τινος μήτ’ ἐνδέοντος.
</p>
            <p>
<span class="lb" data-page="18b.726" data-line="15" id="l18b.726.15"></span>Τῆς δὲ ἐγκεκλιμένης ἀναγκαῖον μὲν δήπου τὴν νομὴν
<span class="lb" data-page="18b.726" data-line="16" id="l18b.726.16"></span>ἢ πρὸς τὰ κάτω μέρη τοῦ πεπονθότος μέρους ἢ ἄνω γίγνεσθαι·
<span class="lb" data-page="18b.726" data-line="17" id="l18b.726.17"></span>φυλάττοις δὲ κἀν τούτῳ τῆς ἐγκλίσεως ὁμοίας διὰ
<span class="pb" data-page="18b.727" id="p18b.727"></span>
<span class="lb" data-page="18b.727" data-line="1" id="l18b.727.1"></span>παντὸς εὐκρινὴς οὕτως ἡ ἐπίδεσις ἔσται. εἴπερ ἤδη προσέχεις
<span class="lb" data-page="18b.727" data-line="2" id="l18b.727.2"></span>τὸν νοῦν τοῖς εἰρημένοις, ἤδη σοι δῆλόν ἐστιν ἕνα μὲν
<span class="lb" data-page="18b.727" data-line="3" id="l18b.727.3"></span>τρόπον εἷναι τῆς ἐγκύκλου περιβολῆς τῶν ὀθονίων, οὐκ
<span class="lb" data-page="18b.727" data-line="4" id="l18b.727.4"></span>ἔχοντα τὸ μᾶλλον καὶ ἧττον, οὐχ ἕνα δὲ τῆς ἐγκεκλιμένης.
<span class="lb" data-page="18b.727" data-line="5" id="l18b.727.5"></span>ἧττόν τε γὰρ καὶ μᾶλλον ἑτέραν ἑτέρας ἐγκεκλίσθαι δυνατόν·
<span class="lb" data-page="18b.727" data-line="6" id="l18b.727.6"></span>ὅμως δ’ οὖν ἐνταῦθα τὴν μὲν ὀλίγον ἐγκεκλιμένην
<span class="lb" data-page="18b.727" data-line="7" id="l18b.727.7"></span>σκέπαρνον ὀνομάζει, τὴν δὲ πολὺ σιμὴν ἐκ μεταφορᾶς, τοῖς
<span class="lb" data-page="18b.727" data-line="8" id="l18b.727.8"></span>ὀνόμασι χρώμενος, σκέπαρνον μὲν οἱ τέκτονες ὀνομάζουσιν
<span class="lb" data-page="18b.727" data-line="9" id="l18b.727.9"></span>ὄργανόν τι κατὰ τὸ πέρας αὐτοῦ, καθ’ ὃ τέμνει τὰ ξύλα,
<span class="lb" data-page="18b.727" data-line="10" id="l18b.727.10"></span>βραχεῖαν ἐπιστροφὴν ἔχον ὀφρυώδη, καθάπερ ἡ ἄμβη.
</p>
            <p>
<span class="lb" data-page="18b.727" data-line="11" id="l18b.727.11"></span>Σιμὰ δὲ καλοῦσιν οἱ Ἕλληνες χωρία καθ’ ἃ συνάπτει
<span class="lb" data-page="18b.727" data-line="12" id="l18b.727.12"></span>λόφῳ πεδίον, ἐν αὐτῇ συμβολῇ γεννᾶται τὸ σιμὸν, ἑκατέρου
<span class="lb" data-page="18b.727" data-line="13" id="l18b.727.13"></span>καθ’ ἑαυτὸ τῶν συμβαινόντων οὐκ ὄντος σιμοῦ. τὸ μὲν
<span class="lb" data-page="18b.727" data-line="14" id="l18b.727.14"></span>γὰρ πεδίον εὐθὺς ὁμαλές ἐστιν, ὁ δὲ λόφος ἀνάντης καὶ ὑψηλὸς,
<span class="lb" data-page="18b.727" data-line="15" id="l18b.727.15"></span>καὶ ἔνθα ἀλλήλοις συμβάλλουσι τὸ σιμὸν γίγνεται σχῆμα.
<span class="lb" data-page="18b.727" data-line="16" id="l18b.727.16"></span>ὡσαύτως τὸ κἂν ὁδὸς κατάντης ἀντισυνάπτει, κατὰ τὴν
<span class="pb" data-page="18b.728" id="p18b.728"></span>
<span class="lb" data-page="18b.728" data-line="1" id="l18b.728.1"></span>συμβολὴν αὐτῶν γίγνεται. οὕτω καὶ τῆς ῥινὸς τὸ σιμὸν,
<span class="lb" data-page="18b.728" data-line="2" id="l18b.728.2"></span>ἐν ᾧ καὶ μέσον τῶν ἑκατέρωθεν ὑψουμένων τὴν γένεσιν
<span class="lb" data-page="18b.728" data-line="3" id="l18b.728.3"></span>ἔχει, καὶ ἤδη σύμπασα ἡ ῥὶς ἀπὸ τούτου τοῦ μέρους ὀνομάζεται
<span class="lb" data-page="18b.728" data-line="4" id="l18b.728.4"></span>σιμή. πολλὰς γὰρ ἴσμεν ὅλοις τοῖς σώμασι προσηγορίας
<span class="lb" data-page="18b.728" data-line="5" id="l18b.728.5"></span>ἀπὸ τῶν μορίων τινὶ συμβεβηκότων γιγνομένας, ὥσπερ
<span class="lb" data-page="18b.728" data-line="6" id="l18b.728.6"></span>καὶ αὐτὸν τὸν σιμὸν ἄνθρωπον. οὐ γὰρ οὕτω σιμὸς,
<span class="lb" data-page="18b.728" data-line="7" id="l18b.728.7"></span>ὡς παχὺς ἢ ἰσχνὸς ἢ λευκὸς ἢ μέλας, ἀλλ’ ὡς ἢ γλαυκὸς
<span class="lb" data-page="18b.728" data-line="8" id="l18b.728.8"></span>ἢ χαροπὸς ἢ κυρτὸς λέγεται. ἐπὶ μὲν οὖν τῆς ῥινὸς καὶ
<span class="lb" data-page="18b.728" data-line="9" id="l18b.728.9"></span>τῶν ὀδόντων ἡ σιμότης κυρίως ὀνομάζεται· ἐπὶ δὲ τῆς ἐπιδέσεως
<span class="lb" data-page="18b.728" data-line="10" id="l18b.728.10"></span>ὑφ’ Ἱπποκράτους, ὥσπερ καὶ ἡ ἄμβη καὶ τὸ σκέπαρνον
<span class="lb" data-page="18b.728" data-line="11" id="l18b.728.11"></span>εἶδος τῆς περιβολῆς τῶν ὀθονίων. ὅταν γὰρ κελεύῃ
<span class="lb" data-page="18b.728" data-line="12" id="l18b.728.12"></span>τοὺς σπλῆνας σκεπαρνηδὸν περιβαλεῖν τῷ κώλῳ, διορίζει
<span class="lb" data-page="18b.728" data-line="13" id="l18b.728.13"></span>τῆς ἐγκύκλου περιβολῆς τὸ ἐγκεκλιμένον οὕτως, ὡς τὸ
<span class="lb" data-page="18b.728" data-line="14" id="l18b.728.14"></span>τεκτονικὸν σκέπαρνον. οὐ γὰρ βούλεται λοξὴν ἱκανῶς γίγνεσθαι
<span class="lb" data-page="18b.728" data-line="15" id="l18b.728.15"></span>τὴν περιβολὴν τῶν σπληνῶν ἀφεστηκυῖαν πολὺ τῆς
<span class="lb" data-page="18b.728" data-line="16" id="l18b.728.16"></span>ἐγκύκλου <span class="milestone ed2page" data-n="12.39" data-unit="ed2page" id="ed2page.12.39"></span>καλουμένης, ἀλλ’ ἐγκεκλίσθαι μικρὸν, ὅσον
<span class="lb" data-page="18b.728" data-line="17" id="l18b.728.17"></span>ἱκανὸν ἀσφαλεστάτην ἐργάσασθαι τὴν κράτησιν τῶν
<span class="lb" data-page="18b.728" data-line="18" id="l18b.728.18"></span>συντετριμμένων.
</p>
            <span class="pb" data-page="18b.729" id="p18b.729"></span>
            <p>
<span class="lb" data-page="18b.729" data-line="1" id="l18b.729.1"></span>Εὔδηλον δὲ ὅτι καθ’ ἑκατέραν τῶν εἰρημένων ἐπιβολὴν
<span class="lb" data-page="18b.729" data-line="2" id="l18b.729.2"></span>τὸ μᾶλλόν τε καὶ ἧττόν ἐστιν, οὐδετέρας αὐτῶν
<span class="lb" data-page="18b.729" data-line="3" id="l18b.729.3"></span>ἁπλῆς οὔσης οὐδὲ μονοειδοῦς, ὥσπερ ἡ ἔγκυκλος. ἐπ’
<span class="lb" data-page="18b.729" data-line="4" id="l18b.729.4"></span>ἐκείνης μὲν οὖν ὑπεναντίαν ἀνάγει τῇ ἁπλῇ ἔγκυκλον· ἐφεξῆς
<span class="lb" data-page="18b.729" data-line="5" id="l18b.729.5"></span>δὲ τό τε σκέπαρνον καὶ τὸ σιμὸν ἑκάτερον ἰδίᾳ καὶ
<span class="lb" data-page="18b.729" data-line="6" id="l18b.729.6"></span>καταμόνας, ὡς διώρισται. τὸ τοίνυν εὐκρινέως σημαίνει
<span class="lb" data-page="18b.729" data-line="7" id="l18b.729.7"></span>μὲν τὸ οἷον διακεκριμένως τε καὶ διωρισμένως γίγνεσθαι, ὡς
<span class="lb" data-page="18b.729" data-line="8" id="l18b.729.8"></span>ἔφην, ἤτοι πασῶν τῶν περιβολῶν τοῦ ἐπιδέσμου τὰ αὐτὰ
<span class="lb" data-page="18b.729" data-line="9" id="l18b.729.9"></span>πέρατα κατὰ τὸ πλάτος ἐχουσῶν ἢ τὴν ἔγκλισιν τεταγμένην.
<span class="lb" data-page="18b.729" data-line="10" id="l18b.729.10"></span>ὀνομάζω. δὲ τεταγμένην ἔγκλισιν, εἰ τὰ φαινόμενα μετὰ
<span class="lb" data-page="18b.729" data-line="11" id="l18b.729.11"></span>τοῦ πλάτους τῶν ὀθονίων ἴσον ἀλλήλων ἀφέστηκεν. ἔσται
<span class="lb" data-page="18b.729" data-line="12" id="l18b.729.12"></span>δὲ καὶ τοῦτο τὴν ἴσην ἔγκλισιν ἀεὶ φυλάττοντος τοῦ ἐπιδοῦντος,
<span class="lb" data-page="18b.729" data-line="13" id="l18b.729.13"></span>ἣν ἐξ ἀρχῆς ἐνεστήσατο.
</p>
            <p>
<span class="lb" data-page="18b.729" data-line="14" id="l18b.729.14"></span>Καινοτομοῦντες δὲ, ὥσπερ ἐν ἄλλοις καὶ μετατιθέντες
<span class="lb" data-page="18b.729" data-line="15" id="l18b.729.15"></span>τὰς παλαιὰς γραφὰς, ὅ τε Ἀρτεμίδωρος καὶ ὁ Διοσκουρίδης
<span class="lb" data-page="18b.729" data-line="16" id="l18b.729.16"></span>οὕτως κἀνταῦθα μεταβάλλοντες τὴν κλίσιν, ἤγουν τὴν
<span class="lb" data-page="18b.729" data-line="17" id="l18b.729.17"></span>λέξιν, ἁπλοῦν ἐγκύκλως ἔγραψαν, νοήσαντες μὲν ὀρθῶς, μεταγράψαντες
<span class="lb" data-page="18b.729" data-line="18" id="l18b.729.18"></span>δὲ τολμηρῶς. ἐπὶ μέντοι τῶν πλείστων οὐδὲ
<span class="pb" data-page="18b.730" id="p18b.730"></span>
<span class="lb" data-page="18b.730" data-line="1" id="l18b.730.1"></span>καλῶς νοήσαντες ἐτόλμησαν μεταγράψαι, διὰ τοῦτο νῦν αὐτῶν
<span class="lb" data-page="18b.730" data-line="2" id="l18b.730.2"></span>ἐμνημόνευσα, καίτοι μυρία τῶν ἔμπροσθεν ἄχρι τοῦ
<span class="lb" data-page="18b.730" data-line="3" id="l18b.730.3"></span>δεῦρο μεταγεγραφότων οὐ μνημονεύσας· ἐπεὶ καὶ τοῦτ’
<span class="lb" data-page="18b.730" data-line="4" id="l18b.730.4"></span>ἔδοξάν μοι, καλῶς μὲν νενοηκότες, ἐπὶ τὸ σαφέστερον δὲ
<span class="lb" data-page="18b.730" data-line="5" id="l18b.730.5"></span>μεταγράψαι σφαλέντες ἐν τοῖς μικροῖς καὶ μὴ νοήσαντες,
<span class="lb" data-page="18b.730" data-line="6" id="l18b.730.6"></span>ὡς ὁ γραφεὺς βούλεται. περὶ μὲν δὴ τούτων ἅπαξ ἀρκέσει
<span class="lb" data-page="18b.730" data-line="7" id="l18b.730.7"></span>λελέχθαι. προειπὼν δὲ ὁ Ἱπποκράτης καλῶς μὲν, ἁπλῶς,
<span class="lb" data-page="18b.730" data-line="8" id="l18b.730.8"></span>εὐκρινέως, ἐφεξῆς δὲ προσθεὶς, ὅμοια καὶ ἴσα καὶ ἴσως καὶ
<span class="lb" data-page="18b.730" data-line="9" id="l18b.730.9"></span>ὁμοίως καὶ ἄνισα καὶ ἀνόμοια καὶ ἀνίσως καὶ ἀνομοίως,
<span class="lb" data-page="18b.730" data-line="10" id="l18b.730.10"></span>ὡς τὸν κοινὸν σκοπὸν ἐδίδαξε τῶν εὐκρινῶν ἐπιδέσεων. τὰ
<span class="lb" data-page="18b.730" data-line="11" id="l18b.730.11"></span>μὲν γὰρ ἴσα καὶ ὅμοια μέλη τοῦ σώματος ἴσως καὶ ὁμοίως
<span class="lb" data-page="18b.730" data-line="12" id="l18b.730.12"></span>κατὰ πάνθ’ ἑαυτῶν τὰ μόρια τὸν ἐπίδεσμον ἐπιδεῖσθαι
<span class="lb" data-page="18b.730" data-line="13" id="l18b.730.13"></span>δεῖται, τὰ δὲ ἄνισα καὶ ἀνόμοια ἀνίσως καὶ ἀνομοίως, καὶ
<span class="lb" data-page="18b.730" data-line="14" id="l18b.730.14"></span>τά γε παλαιὰ τῶν ἀντιγράφων καὶ οἱ ἐξηγησάμενοι τὸ βιβλίον
<span class="lb" data-page="18b.730" data-line="15" id="l18b.730.15"></span>ἐλλιπῶς ἴσασι γεγραμμένην τὴν λέξιν, οὐ προκειμένου
<span class="lb" data-page="18b.730" data-line="16" id="l18b.730.16"></span>τοῦ ἀνίσως καὶ ἀνομοίως, ἀλλὰ μόνου γεγραμμένου τούτου,
<span class="lb" data-page="18b.730" data-line="17" id="l18b.730.17"></span>ἄνισα καὶ ἀνόμοια, προσυπακούειν κελεύουσι τὸ ἀνίσως
<span class="pb" data-page="18b.731" id="p18b.731"></span>
<span class="lb" data-page="18b.731" data-line="1" id="l18b.731.1"></span>καὶ ἀνομοίως περιλελειμμένον ὑπ’ αὐτοῦ διὰ τὸ φαίνεσθαι
<span class="lb" data-page="18b.731" data-line="2" id="l18b.731.2"></span>σαφῶς ἐξ ἀκολουθίας τῆς πρὸς τὰ εἰρημένα. τὸ δὲ τῆς
<span class="lb" data-page="18b.731" data-line="3" id="l18b.731.3"></span>ἑρμηνείας εἶδος οὐ βραχυλογίας ἴδιόν ἐστιν, ἀλλ’ ἡμαρτημένον
<span class="lb" data-page="18b.731" data-line="4" id="l18b.731.4"></span>πρόδηλον. ἄμεινον, εἴπερ οὕτως εὑρεθῇ γεγραμμένον,
<span class="lb" data-page="18b.731" data-line="5" id="l18b.731.5"></span>ἡγεῖσθαι, καθάπερ καὶ ἄλλα πολλὰ τῶν πρώτων ἀντιγράφων
<span class="lb" data-page="18b.731" data-line="6" id="l18b.731.6"></span>ἡμαρτήθη, καὶ τοῦτο συμβῆναι, τοῦ μὲν βιβλιογράφου
<span class="lb" data-page="18b.731" data-line="7" id="l18b.731.7"></span>παραλιπόντος αὐτὰ, φυλαχθείσης δὲ ἄχρι δεῦρο τῆς ἁμαρτίας.
<span class="lb" data-page="18b.731" data-line="8" id="l18b.731.8"></span>περὶ μὲν οὖν βραχίονος ἴσως καὶ ὁμοίως ἐγχωρεῖ
<span class="lb" data-page="18b.731" data-line="9" id="l18b.731.9"></span>ποιεῖσθαι τὰς περιβολὰς, ἐπὶ δὲ μηροῦ καὶ πήχεος ἀπολειπομένας,
<span class="lb" data-page="18b.731" data-line="10" id="l18b.731.10"></span>βραχὺ δὲ πλεῖον ἐπὶ κνήμης. ἐπ’ ὤμου μέντοι καὶ
<span class="lb" data-page="18b.731" data-line="11" id="l18b.731.11"></span>ἰσχίου ἀντικειμένων μερῶν δεόμεθα, καθάπερ κἀπὶ τῶν
<span class="lb" data-page="18b.731" data-line="12" id="l18b.731.12"></span>πλαγίων τῆς κεφαλῆς. τὰ μὲν γὰρ κατὰ μέτωπον καὶ ἡ
<span class="lb" data-page="18b.731" data-line="13" id="l18b.731.13"></span>ῥὶς ἐγκύκλου δεῖται τῆς περιβολῆς, ἴσως καὶ ὁμοίως γιγνομένης,
<span class="lb" data-page="18b.731" data-line="14" id="l18b.731.14"></span>καθάπερ καὶ τὰ κατὰ τὴν κορυφὴν, εἰ καὶ μὴ
<span class="lb" data-page="18b.731" data-line="15" id="l18b.731.15"></span>ἐγκύκλως, ἀλλ’ ἴσως τε καὶ ὁμοίως, κἀνταῦθα τῆς ἐπιδέσεως
<span class="lb" data-page="18b.731" data-line="16" id="l18b.731.16"></span>γιγνομένης χρῄζει. περὶ μὲν οὖν τούτων ἐν τοῖς ἐφεξῆς ἐπιμελέστερον
<span class="lb" data-page="18b.731" data-line="17" id="l18b.731.17"></span>εἰρήσεται. νυνὶ δὲ ἐπὶ τὸ λοιπὸν τῆς ῥήσεως ἴωμεν.
</p>
            <span class="pb" data-page="18b.732" id="p18b.732"></span>
            <p>
<span class="lb" data-page="18b.732" data-line="1" id="l18b.732.1"></span><span class="milestone ed2page" data-n="12.40" data-unit="ed2page" id="ed2page.12.40"></span>Διελθὼν γὰρ ὁ Ἱπποκράτης τὰς ἁπλᾶς περιβολὰς
<span class="lb" data-page="18b.732" data-line="2" id="l18b.732.2"></span>τῶν ἐπιδέσμων, τρεῖς οὔσας, ἔγκυκλον, σκέπαρνον,
<span class="lb" data-page="18b.732" data-line="3" id="l18b.732.3"></span>σιμὸν, ἐφεξῆς μέμνηταί τινων συνθέτων, ὀφθαλμοῦ, ῥόμβου
<span class="lb" data-page="18b.732" data-line="4" id="l18b.732.4"></span>καὶ ἡμιτόμου. καλοῦσι δὲ τὸ ἡμίτομον τοῦτο καὶ ἡμιρόμβιον.
<span class="lb" data-page="18b.732" data-line="5" id="l18b.732.5"></span>εἶτ’ ἐφεξῆς πάλιν φησὶν, ἁρμόττον τὸ εἶδος τῷ εἴδει
<span class="lb" data-page="18b.732" data-line="6" id="l18b.732.6"></span>καὶ τῷ πάθει τοῦ ἐπιδεσμένου τὸ εἶδος τοῦ ἐπιδέσμου
<span class="lb" data-page="18b.732" data-line="7" id="l18b.732.7"></span>κελεύων ἁρμόττον εἶναι τῷ τε τοῦ πεπονθότος μέρους εἴδει
<span class="lb" data-page="18b.732" data-line="8" id="l18b.732.8"></span>καὶ τῷ κατ’ αὐτὸ πάθει. τὸ μὲν γὰρ τῆς ἐπιδέσεως
<span class="lb" data-page="18b.732" data-line="9" id="l18b.732.9"></span>εἶδος, ὃ καλοῦμεν ὀφθαλμὸν, ἐπ’ ὀφθαλμοῦ παραλαμβάνομεν,
<span class="lb" data-page="18b.732" data-line="10" id="l18b.732.10"></span>ἤτοι πρόπτωσιν κινδυνεύοντος ἢ κρατήματος, ἕνεκα
<span class="lb" data-page="18b.732" data-line="11" id="l18b.732.11"></span>τῶν ἐπικειμένων αὐτῷ· τὸν δὲ ῥόμβον ἐπὶ κεφαλῆς ἤτοι
<span class="lb" data-page="18b.732" data-line="12" id="l18b.732.12"></span>ῥαφὰς κεχαλασμένας βουλόμενοι συναγαγεῖν ἢ ἕλκους ἐκπεπταμένα
<span class="lb" data-page="18b.732" data-line="13" id="l18b.732.13"></span>χείλη, καί ποτε καὶ προστεῖλαι καὶ κολλῆσαι τὸ δέρμα
<span class="lb" data-page="18b.732" data-line="14" id="l18b.732.14"></span>μέχρι πλείονος ἀποσεσυρμένον. ἀνάλογον δὲ τοῖσδε καὶ
<span class="lb" data-page="18b.732" data-line="15" id="l18b.732.15"></span>ἡ τοῦ ἡμιρομβίου γίγνεται χρεία.
</p>
            <p>
<span class="lb" data-page="18b.732" data-line="16" id="l18b.732.16"></span>Ταῦτα μὲν οὖν ὡς παραδείγματα γέγραφεν Ἱπποκράτης.
<span class="lb" data-page="18b.732" data-line="17" id="l18b.732.17"></span>ἀναλόγως δὲ αὐτοῖς ἡμᾶς ἐξευρίσκειν δεῖ καθ’ ἕκαστον
<span class="lb" data-page="18b.732" data-line="18" id="l18b.732.18"></span>μέρος καὶ πάθος ἐπίδεσιν ἁρμόττουσαν ἢ παρὰ τῶν
<span class="pb" data-page="18b.733" id="p18b.733"></span>
<span class="lb" data-page="18b.733" data-line="1" id="l18b.733.1"></span>εὑρηκότων μανθάνειν. ἄμεινον δὲ καὶ διδάσκοντα, μὴ
<span class="lb" data-page="18b.733" data-line="2" id="l18b.733.2"></span>ἁπλῶς κελεύειν, ἀλλὰ μετὰ τοῦ τὴν ὁδὸν ὑφηγεῖσθαι, καθ’
<span class="lb" data-page="18b.733" data-line="3" id="l18b.733.3"></span>ὃν αὐτὸς εὗρε τὸν ἐπίδεσμον. ἥ τε γὰρ ἀνάμνησις τοῖς μανθάνουσι,
<span class="lb" data-page="18b.733" data-line="4" id="l18b.733.4"></span>κἂν ἐπιλανθάνωνταί ποτε, γίγνοιτ’ ἂν οὕτως ἤτοι
<span class="lb" data-page="18b.733" data-line="5" id="l18b.733.5"></span>καὶ τὸ προσεπινοεῖν, ὃ <span class="milestone ed1page" data-n="5.677" data-unit="ed1page" id="ed1page.5.677"></span>μεμαθήκασιν ὑπάρξει. διὰ
<span class="lb" data-page="18b.733" data-line="6" id="l18b.733.6"></span>τούτων ἴσως ἄμεινόν ἐστι καὶ ἡμᾶς ἰδίαν ποιήσασθαι καθ’
<span class="lb" data-page="18b.733" data-line="7" id="l18b.733.7"></span>ἓν ὑπόμνημα διδασκαλίαν, περὶ τῆς πρεπούσης ἐπιδέσεως
<span class="lb" data-page="18b.733" data-line="8" id="l18b.733.8"></span>καὶ τῷ μέρει τοῦ σώματος καὶ τῷ πάθει.
</p>
          </article>

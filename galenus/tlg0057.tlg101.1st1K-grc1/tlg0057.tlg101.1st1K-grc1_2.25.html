<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.25">
<span class="pb page1" data-page="18b.786" id="p18b.786"></span>
<span class="milestone ed1page page1" data-n="5.684" data-unit="ed1page" id="ed1page.5.684"></span>
<span class="milestone ed2page page1" data-n="12.60" data-unit="ed2page" id="ed2page.12.60"></span>
            <blockquote class="quote lemma">
<span class="lb" data-page="18b.786" data-line="4" id="l18b.786.4"></span><span class="milestone ed2page" data-n="12.61" data-unit="ed2page" id="ed2page.12.61"></span>Ὑπόδεσις μὲν αἰτίη, ὥστε ἢ ἀφεστεῶτα προστεῖλαι
<span class="lb" data-page="18b.786" data-line="5" id="l18b.786.5"></span>ἣ ἐκπεπταμένα συστεῖλαι ἢ ξυνεσταλμένα διαστεῖλαι ἢ
<span class="lb" data-page="18b.786" data-line="6" id="l18b.786.6"></span>διεστρομμένα διορθῶσαι ἢ τἀναντία.
</blockquote>
            <p>
<span class="lb" data-page="18b.786" data-line="7" id="l18b.786.7"></span>Ἀφεστεῶτα πάντα καλεῖ νῦν ὅσα κατὰ φύσιν μὲν
<span class="lb" data-page="18b.786" data-line="8" id="l18b.786.8"></span>ἔχοντος σώματος ἥνωτό τισι μορίοις ἑτέροις ἢ ἐπέψαυσεν
<span class="lb" data-page="18b.786" data-line="9" id="l18b.786.9"></span>αὐτῶν. ἐν δὲ τῷ παρὰ φύσιν ἔχειν οὐκέτι φυλάττει τὴν
<span class="lb" data-page="18b.786" data-line="10" id="l18b.786.10"></span>ἕνωσιν καὶ τὴν ψαῦσιν· ἕνωσις μὲν γὰρ ἅπασι καὶ κατάγμασιν,
<span class="lb" data-page="18b.786" data-line="11" id="l18b.786.11"></span>ἕλκεσί τε καὶ ῥήγμασι καὶ θλάσμασι διαφέρει. ψαῦσις
<span class="lb" data-page="18b.786" data-line="12" id="l18b.786.12"></span>δὲ ἐν ἀποστήμασι καὶ κόλποις, ἐμφυσήμασί τε καὶ οἰδήμασιν.
<span class="lb" data-page="18b.786" data-line="13" id="l18b.786.13"></span>ἐκπεπταμένα δὲ καλεῖ τὰ πλείστην διάθεσιν ἀπ’
<span class="lb" data-page="18b.786" data-line="14" id="l18b.786.14"></span>ἀλλήλων ἔχοντα, γίνεται δὲ αὐτὸ κατὰ διττὸν τρόπον, ἤτοι
<span class="lb" data-page="18b.786" data-line="15" id="l18b.786.15"></span>δι’ ὅλων αὐτῶν ἢ κατὰ χείλη μόνα. οἵ γε μὴν σκοποὶ τῆς
<span class="pb" data-page="18b.787" id="p18b.787"></span>
<span class="lb" data-page="18b.787" data-line="1" id="l18b.787.1"></span>ἰάσεως τῶν μὲν ἀφεστώτων προστεῖλαι, τῶν δὲ ἐκπεπταμένων
<span class="lb" data-page="18b.787" data-line="2" id="l18b.787.2"></span>συστεῖλαι, τῶν δὲ διεστραμμένων διορθῶσαι, κοινὸν
<span class="lb" data-page="18b.787" data-line="3" id="l18b.787.3"></span>ἁπάντων ἐστὶ τῶν εἰρημένων ἐπανορθοῦσθαι καὶ διορθοῦσθαι
<span class="lb" data-page="18b.787" data-line="4" id="l18b.787.4"></span>τῶν Ἑλλήνων λεγόντων, ὅσα περ ἂν ἐκβεβλημένα καθ’
<span class="lb" data-page="18b.787" data-line="5" id="l18b.787.5"></span>ὁντιναοῦν τρόπον εἰς ἔμμετρον ἐπανάγομεν κατάστασιν. οἱ
<span class="lb" data-page="18b.787" data-line="6" id="l18b.787.6"></span>μὲν δὴ σκοποὶ τῆς ἐπιδέσεως οἵδε εἰσίν· ἡ δύναμις δὲ αὐτῶν
<span class="lb" data-page="18b.787" data-line="7" id="l18b.787.7"></span>οὐ τούτων μόνων ἐστὶ ποιητικὴ τῶν σκοπῶν, ἀλλὰ καὶ
<span class="lb" data-page="18b.787" data-line="8" id="l18b.787.8"></span>τῶν ἐναντίων ἐνίοτε, κατορθουμένης μὲν τούτων, ἁμαρτανούσης
<span class="lb" data-page="18b.787" data-line="9" id="l18b.787.9"></span>δὲ τῶν ἐναντίων. εἰκότως οὖν ἐπὶ τελευτῇ τῆς ῥήσεως
<span class="lb" data-page="18b.787" data-line="10" id="l18b.787.10"></span>εἶπεν ἢ τἀναντία. προὔκειτο γὰρ αὐτῷ τί δύναται
<span class="lb" data-page="18b.787" data-line="11" id="l18b.787.11"></span>ποεῖν ὑπόδεσις εἰπεῖν, οὐ περὶ μόνης τῆς ἀγαθῆς διελθεῖν.
<span class="lb" data-page="18b.787" data-line="12" id="l18b.787.12"></span>ἐν ἀρχῇ γέ τοι τῆς ῥήσεως, ἐφ’ ὧν δὲ ἔχεται ἢ ἐπίδεσις
<span class="lb" data-page="18b.787" data-line="13" id="l18b.787.13"></span>ἢ ὑπόδεσις ἢ ἀμφότερα περὶ πάσης ἐπιδέσεως, οὐ περὶ τῆς
<span class="lb" data-page="18b.787" data-line="14" id="l18b.787.14"></span>ἀρίστης μόνον τὸν λόγον ποιούμενος. εἰ δὲ καὶ περὶ τῆς
<span class="lb" data-page="18b.787" data-line="15" id="l18b.787.15"></span>ἀγαθῆς μόνης ἐπιδέσεως ἐνταῦθά τις αὐτῷ βούλοιτο εἶναι
<span class="lb" data-page="18b.787" data-line="16" id="l18b.787.16"></span>τὸν λόγον, ἡ κατὰ τὴν τελευτὴν προσθήκη τόνδε τὸν νοῦν
<span class="lb" data-page="18b.787" data-line="17" id="l18b.787.17"></span>ἕξει. ὡς ἐν τῷ παρὰ φύσιν ἔχειν τὰ μέν ἐστιν ἀφεστῶτα,
<span class="lb" data-page="18b.787" data-line="18" id="l18b.787.18"></span>τὰ δὲ ἐκπεπταμένα, τὰ δὲ διεστραμμένα. κατὰ τὸν αὐτὸν
<span class="pb" data-page="18b.788" id="p18b.788"></span>
<span class="lb" data-page="18b.788" data-line="1" id="l18b.788.1"></span>τρόπον ἕτερα πάθη τούτοις ἐστὶν ἐναντία· τοῦ γὰρ ὑγιαίνοντος
<span class="lb" data-page="18b.788" data-line="2" id="l18b.788.2"></span>σώματος ἔχοντος συμμέτρως ἅπαν πάθος ἐν τῷ
<span class="lb" data-page="18b.788" data-line="3" id="l18b.788.3"></span>διαφθείρεσθαι τὴν συμμετρίαν γεννᾶται. εἴπερ οὖν ὅσα
<span class="lb" data-page="18b.788" data-line="4" id="l18b.788.4"></span>τὴν κατὰ φύσιν ἔχοντα κατασκευὴν ἥνωτό τισιν ἢ ἔψαυσεν,
<span class="lb" data-page="18b.788" data-line="5" id="l18b.788.5"></span>ὅταν ἤτοι τὴν ἕνωσιν ἢ τὴν ψαῦσιν ἀπολέσῃ, πεπονθέναι
<span class="lb" data-page="18b.788" data-line="6" id="l18b.788.6"></span>τε καὶ παρὰ φύσιν ἔχειν αὐτὰ φαμὲν ὡσαύτως. ὅσα δὲ
<span class="lb" data-page="18b.788" data-line="7" id="l18b.788.7"></span>μήθ’ ἥνωτο μήτ’ ἔψαυσεν, ἵνα ἂν ἑνωθῇ τε καὶ ψαύσῃ,
<span class="lb" data-page="18b.788" data-line="8" id="l18b.788.8"></span>νοσεῖν αὐτὸ <span class="milestone ed1page" data-n="5.685" data-unit="ed1page" id="ed1page.5.685"></span>ποιήσειεν. ἐναντία οὖν ταῦτα τῆς ἐπανορθώσεως·
<span class="lb" data-page="18b.788" data-line="9" id="l18b.788.9"></span>ἐπεναντίον δὲ ἥσεται τοῖς σκοποῖς, ἀλλ’ ὡς
<span class="lb" data-page="18b.788" data-line="10" id="l18b.788.10"></span>δόξῃ τινὰ μάχεσθαι τῷ λόγῳ τὰ τοῖς διεστραμμένοις ἀντικείμενα,
<span class="lb" data-page="18b.788" data-line="11" id="l18b.788.11"></span>καλούμενα δὲ εὐθέα. δεήσει τοιγαροῦν, ὅσον ἐπὶ
<span class="lb" data-page="18b.788" data-line="12" id="l18b.788.12"></span>τῷ προειρημένῳ λόγῳ, καὶ ταῦτα διαστρέφειν, ὅπερ οὐκέτι
<span class="lb" data-page="18b.788" data-line="13" id="l18b.788.13"></span>τῆς ἀγαθῆς ἐπιδέσεως ἔργον, ἀλλὰ τῆς ἡμαρτημένης
<span class="lb" data-page="18b.788" data-line="14" id="l18b.788.14"></span><span class="milestone ed2page" data-n="12.62" data-unit="ed2page" id="ed2page.12.62"></span>ὑπάρχει. ἀναμνησθεὶς οὖν τις ὧν εἶπεν Ἱπποκράτης
<span class="lb" data-page="18b.788" data-line="15" id="l18b.788.15"></span>ἐπὶ μηροῦ καὶ βραχίονος γνώσεται τὴν ἐν αὐτοῖς εὐθύτητα
<span class="lb" data-page="18b.788" data-line="16" id="l18b.788.16"></span>παρὰ φύσιν οὖσαν, ἧς τὸ ἔξω καὶ πρόσω κεκύρτωται φύσει·
<span class="lb" data-page="18b.788" data-line="17" id="l18b.788.17"></span>καί τις ἐπιλαθόμενος τὸν καταγέντα καυληδὸν ἢ μηρὸν
<span class="lb" data-page="18b.788" data-line="18" id="l18b.788.18"></span>ἢ βραχίονα διέπλασε μὲν πρῶτον εὐθὺν, ὕστερον δὲ καὶ ﻿
<span class="pb" data-page="18b.789" id="p18b.789"></span>
<span class="lb" data-page="18b.789" data-line="1" id="l18b.789.1"></span>περιῤῥούμενον ἐν τούτῳ τῷ σχήματι περιεῖλον· ἀλλ’ ὅ τε
<span class="lb" data-page="18b.789" data-line="2" id="l18b.789.2"></span>προσεσχηκὼς τὸν νοῦν τῷ φυσικῷ σχήματι τῶν ὀστῶν καὶ
<span class="lb" data-page="18b.789" data-line="3" id="l18b.789.3"></span>φυλάττειν αὐτὸ μεμνημένος, ἐὰν μηδέπω πεπωρωμένῳ καὶ
<span class="lb" data-page="18b.789" data-line="4" id="l18b.789.4"></span>ἐντυχὼν, ὕδατα μετὰ ἐλαίου πολλοῦ καταντλήσας, εἶτα διατείνας
<span class="lb" data-page="18b.789" data-line="5" id="l18b.789.5"></span>ἰσχυρῶς, πρῶτον μὲν κατέαξεν, ὡς ἐξ ἀρχῆς ἦν κατεαγὸς,
<span class="lb" data-page="18b.789" data-line="6" id="l18b.789.6"></span>ἐφεξῆς δὲ ἐν τῷ κατὰ φύσιν σχήματι διέπλασε καὶ
<span class="lb" data-page="18b.789" data-line="7" id="l18b.789.7"></span>μετὰ ταῦτα ἐπέτρεψε τῇ φύσει πωρῶσαι τὸ κατεαγὸς ἐν τούτῳ
<span class="lb" data-page="18b.789" data-line="8" id="l18b.789.8"></span>τῷ σχήματι. ὥστε ἀληθές ἐστι τὸ μὴ μόνον ἄκοντας
<span class="lb" data-page="18b.789" data-line="9" id="l18b.789.9"></span>τοὺς ἰατροὺς διὰ τῶν μοχθηρῶν ἐπιδέσεων τἀναντία τῶν
<span class="lb" data-page="18b.789" data-line="10" id="l18b.789.10"></span>εἰρημένων ἀγαθῶν ἐργάζεσθαι περὶ τοὺς κάμνοντας, ἀλλὰ
<span class="lb" data-page="18b.789" data-line="11" id="l18b.789.11"></span>καὶ τοὺς ἀρίστους, ἐξεπίτηδες ὅσα μὲν παρὰ φύσιν ἐνδεδίπλωται
<span class="lb" data-page="18b.789" data-line="12" id="l18b.789.12"></span>πρὸς τοὐναντίον ἀπάγοντας ἐκτρέπειν, ὅσα δὲ συμπέφυκε,
<span class="lb" data-page="18b.789" data-line="13" id="l18b.789.13"></span>διαλύειν τούτων τὴν σύμφυσιν. εἴδομεν οὖν ἐνίων
<span class="lb" data-page="18b.789" data-line="14" id="l18b.789.14"></span>τὴν ἐφέλκωσιν καὶ δακτύλους συμφύντας καὶ χείλη καὶ βλέφαρα.
<span class="lb" data-page="18b.789" data-line="15" id="l18b.789.15"></span>σκοποὶ μὲν οὗτοι τῆς τῶν εἰρημένων παθῶν ἰάσεως·
<span class="lb" data-page="18b.789" data-line="16" id="l18b.789.16"></span>ἑκάστου δ’ αὐτῶν τὴν οἰκείαν ἐπίδεσιν ἑξῆς διδάσκει,
<span class="lb" data-page="18b.789" data-line="17" id="l18b.789.17"></span>πρότερον εἰπὼν περὶ τῶν ὀθονίων ὁποῖα χρὴ παρεσκευάσθαι
<span class="lb" data-page="18b.789" data-line="18" id="l18b.789.18"></span>διὰ τῆς ἐχομένης λέξεως.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.26">
<span class="pb page1" data-page="18b.790" id="p18b.790"></span>
<span class="milestone ed1page page1" data-n="5.685" data-unit="ed1page" id="ed1page.5.685"></span>
<span class="milestone ed2page page1" data-n="12.62" data-unit="ed2page" id="ed2page.12.62"></span>
            <blockquote class="quote lemma">
<span class="lb" data-page="18b.790" data-line="1" id="l18b.790.1"></span>Παρασκευάζειν δὲ ὀθόνια κοῦφα, λεπτὰ, μαλθακὰ, καθαρὰ,
<span class="lb" data-page="18b.790" data-line="2" id="l18b.790.2"></span>πλατέα, μὴ ἔχοντα συῤῥαφὰς, μηδ’ ἐξεστίας καὶ ὑγιέα,
<span class="lb" data-page="18b.790" data-line="3" id="l18b.790.3"></span>ὥστε τανύειν φέρειν καὶ ὀλίγῳ κρέσσω, μὴ ξηρὰ, ἀλλ’
<span class="lb" data-page="18b.790" data-line="4" id="l18b.790.4"></span>εὔχυμα χυμῷ ᾧ ἕκαστα σύντροφα.
</blockquote>
            <p>
<span class="lb" data-page="18b.790" data-line="5" id="l18b.790.5"></span>Εἴρηκεν οὖν πρόσθεν ἤδη περὶ τῶν ὀθονίων ἐλλιπέστερον,
<span class="lb" data-page="18b.790" data-line="6" id="l18b.790.6"></span>ᾦ καὶ δῆλον ὡς οὐδὲν ἠκρίβωται τότε πρὸς ἔκδοσιν,
<span class="lb" data-page="18b.790" data-line="7" id="l18b.790.7"></span>ἀλλ’ οὔτ’ ὑπὸ υἱέων, ὅτι μετὰ τὸν Ἱπποκράτους θάνατον
<span class="lb" data-page="18b.790" data-line="8" id="l18b.790.8"></span>ἐδοξάσθη οὐδεὶς, οὐδὲ κἀν βραχυλόγῳ κατὰ σύγγραμμά
<span class="lb" data-page="18b.790" data-line="9" id="l18b.790.9"></span>τι περὶ τῶν αὐτῶν εἰπεῖν· ἀλλ’ ἤτοι τὰ νῦν εἰρημένα
<span class="lb" data-page="18b.790" data-line="10" id="l18b.790.10"></span>περιεῖλεν ἂν ἢ τὰ πρόσθεν. ἔμπροσθεν μὲν γὰρ οὕτως
<span class="lb" data-page="18b.790" data-line="11" id="l18b.790.11"></span>ἔγραψεν, ἐπιδέσματα καθαρὰ, κοῦφα, λεπτὰ, μαλθακά.
<span class="lb" data-page="18b.790" data-line="12" id="l18b.790.12"></span>ἔθηκε δὲ νῦν τότε πλατέα δεῖν ὑπάρχειν αὐτὰ καὶ μὴ ἔχοντα
<span class="lb" data-page="18b.790" data-line="13" id="l18b.790.13"></span>συῤῥαφὰς μηδὲ ἐξεστίας, ὑγιέα τε μὴ μόνον ἄχρι τοῦ ῥαγῆναι
<span class="lb" data-page="18b.790" data-line="14" id="l18b.790.14"></span>ταθέντα βιαιότερον, ἀλλὰ καὶ περαιτέρω, τουτέστιν
<span class="lb" data-page="18b.790" data-line="15" id="l18b.790.15"></span>εὔτονα ἔχειν καὶ ἰσχυρὰ χάριν τῆς ἀσφαλεστέρας κρατήσεως.
<span class="pb" data-page="18b.791" id="p18b.791"></span>
<span class="lb" data-page="18b.791" data-line="1" id="l18b.791.1"></span>ἀλλὰ καὶ τὸ μήτε συῤῥαφὰς ἔχειν ἀνωμάλως προσπίπτοντα
<span class="lb" data-page="18b.791" data-line="2" id="l18b.791.2"></span>μήτε τὰς καλουμένας ἐξεστίας, αἵτινες ἐν τοῖς
<span class="lb" data-page="18b.791" data-line="3" id="l18b.791.3"></span>ὑφαινομένοις συμβαίνουσιν, ἐνίοτε μὲν ἐξεπίτηδες, ἐνίοτε δὲ
<span class="lb" data-page="18b.791" data-line="4" id="l18b.791.4"></span>ἀκουσίως γίγνονται προμήκεις ἐξοχαὶ, ποτὲ μὲν αὐτῆς τῆς
<span class="lb" data-page="18b.791" data-line="5" id="l18b.791.5"></span>κρόκης, ἔστι δὲ ὅτε καὶ τῆς πορφύρας, ἀλλὰ καὶ κατὰ τὰς
<span class="lb" data-page="18b.791" data-line="6" id="l18b.791.6"></span>καλουμένας παρυφὰς ἑκοῦσαι, τοῦτο πράττουσι διὰ παντὸς
<span class="lb" data-page="18b.791" data-line="7" id="l18b.791.7"></span>αἱ <span class="milestone ed2page" data-n="12.63" data-unit="ed2page" id="ed2page.12.63"></span>γυναῖκες. ἅπαντα οὖν ταῦτα φυλάττειν κελεύει.
<span class="lb" data-page="18b.791" data-line="8" id="l18b.791.8"></span>τὸ δὲ πλατέα δεῖν εἶναι τὰ ὀθόνια τῶν ἀμελῶς ἑρμηνευομένων
<span class="lb" data-page="18b.791" data-line="9" id="l18b.791.9"></span>ἐστίν εἰ μὲν γὰρ ὡς πρὸς τὰ στενὰ προβάλλοιτο,
<span class="lb" data-page="18b.791" data-line="10" id="l18b.791.10"></span>μνήσεταί τις αὐτὰ πρὸς τὰ περαιτέρω τοῦ προσήκοντος
<span class="lb" data-page="18b.791" data-line="11" id="l18b.791.11"></span>πεπλατυμένα παραβαλὼν ἐγκαλεῖν. εἰ δὲ πρὸς τὰ σύμμετρα,
<span class="lb" data-page="18b.791" data-line="12" id="l18b.791.12"></span>μοχθηρὸν ἅπαν ἐστὶ τὸ τοῦ συμμέτρου παραλλάττον ἐφ’
<span class="lb" data-page="18b.791" data-line="13" id="l18b.791.13"></span>ἑκάτερα, κατά τε πρόσθεσιν καὶ ἀφαίρεσιν. περὶ δὲ τῶν
<span class="lb" data-page="18b.791" data-line="14" id="l18b.791.14"></span>λεπτῶν καὶ κούφων καὶ μαλθακῶν καὶ καθαρῶν τῆς χρείας
<span class="lb" data-page="18b.791" data-line="15" id="l18b.791.15"></span>ἔμπροσθεν εἴρηται. τὸ δὲ μὴ ξηρὰ, ἀλλ’ εὔχυμα χυμῷ ᾧ
<span class="lb" data-page="18b.791" data-line="16" id="l18b.791.16"></span>ἕκαστα σύντροφα, λέλεκται μέντοι καὶ αὐτὸ περὶ τῶν ὀθονίων.
<span class="lb" data-page="18b.791" data-line="17" id="l18b.791.17"></span>ὁ λογισμὸς δὲ τῆς συμβουλῆς οὐκ ἄδηλος. ἀξιοῖ δὲ
<span class="lb" data-page="18b.791" data-line="18" id="l18b.791.18"></span>αὐτὰ μηδέποτε παραλαμβάνεσθαι σκληρὰ κατὰ μηδεμίαν
<span class="pb" data-page="18b.792" id="p18b.792"></span>
<span class="lb" data-page="18b.792" data-line="1" id="l18b.792.1"></span>ἐπίδεσιν, ἀλλ’ εὔχυμα, δεδευμένα χυμῷ ᾧ ἂν ἕκαστα τῶν
<span class="lb" data-page="18b.792" data-line="2" id="l18b.792.2"></span>θεραπευομένων παθῶν ᾖ σύντροφα, τουτέστιν οἰκεῖα· καὶ
<span class="lb" data-page="18b.792" data-line="3" id="l18b.792.3"></span>γὰρ κηρωτῇ ὑγρᾷ τῇ ἁπλῇ καὶ τῇ πισσηρᾷ καὶ οἴνῳ μέλανι
<span class="lb" data-page="18b.792" data-line="4" id="l18b.792.4"></span>αὐστηρῷ, κατά τε τὸ περὶ ἀγμῶν καὶ τὸ περὶ ἄρθρων αὐτὸς
<span class="lb" data-page="18b.792" data-line="5" id="l18b.792.5"></span>ἐκέλευσε διαβρέχειν. ξηρὰ δὲ πρὸς τὸ τὴν ἀπὸ τῆς
<span class="lb" data-page="18b.792" data-line="6" id="l18b.792.6"></span>ὑποβροχῆς ὠφέλειαν οὐκ ἔχειν, ἔτι καὶ πυροῦντες τὰ μόρια,
<span class="lb" data-page="18b.792" data-line="7" id="l18b.792.7"></span>καθ’ ἃ ἐπιβέβληνται τὴν θερμασίαν ἐν αὐτοῖς αὐξάνουσι.
<span class="lb" data-page="18b.792" data-line="8" id="l18b.792.8"></span>διὰ τοῦτο καὶ τὴν ἐκ τῶν πλησιαζόντων χωρίων ὑγρότητα
<span class="lb" data-page="18b.792" data-line="9" id="l18b.792.9"></span>πρὸς τὸ πεπονθὸς ἐπισπῶνται. τοῦτο δὲ ὅτι μέγιστον κακόν
<span class="lb" data-page="18b.792" data-line="10" id="l18b.792.10"></span>ἐστιν εἰς τὴν τῶν ὄγκων γένεσιν, εὔδηλον παντί.
</p>
          </article>

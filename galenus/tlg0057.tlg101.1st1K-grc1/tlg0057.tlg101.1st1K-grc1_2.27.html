<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.27">
<span class="pb page1" data-page="18b.792" id="p18b.792"></span>
<span class="milestone ed1page page1" data-n="5.685" data-unit="ed1page" id="ed1page.5.685"></span>
<span class="milestone ed2page page1" data-n="12.63" data-unit="ed2page" id="ed2page.12.63"></span>
            <blockquote class="quote lemma">
<span class="lb" data-page="18b.792" data-line="11" id="l18b.792.11"></span>Ἀφεστεῶτα μὲν ὥστε τὰ μετέωρα τῆς ἕδρης ψαύειν μὲν,
<span class="lb" data-page="18b.792" data-line="12" id="l18b.792.12"></span>πιέζειν δὲ μή. ἦρχθαι δὲ ἐκ τοῦ ὑγιέος, τελευτᾷν δὲ
<span class="lb" data-page="18b.792" data-line="13" id="l18b.792.13"></span>πρὸς τὸ ἕλκος, ὡς τὸ μὲν ὑπεὸν ἐξαθέλγηται, ἕτερον δὲ
<span class="lb" data-page="18b.792" data-line="14" id="l18b.792.14"></span>μὴ ἐπισυλλέγηται.
</blockquote>
            <span class="pb" data-page="18b.793" id="p18b.793"></span>
            <p>
<span class="lb" data-page="18b.793" data-line="1" id="l18b.793.1"></span>Ἐάν τε ὀστοῦ κατεαγότος τὰ μόρια διέστηκε παρὰ φύσιν
<span class="lb" data-page="18b.793" data-line="2" id="l18b.793.2"></span>ἀπ’ ἀλλήλων, ἐάν τε συμφύσεως ἀποῤῥαγείσης ἢ τραύματος
<span class="lb" data-page="18b.793" data-line="3" id="l18b.793.3"></span>μεγάλου γινομένου συνάγειν αὐτὰ δέῃ μέχρι τοῦ ψαῦσαι
<span class="lb" data-page="18b.793" data-line="4" id="l18b.793.4"></span>μὲν, οὐ μὴν καὶ θλίβειν ἄλληλα· καὶ γὰρ ὀδυνήσεται
<span class="lb" data-page="18b.793" data-line="5" id="l18b.793.5"></span>καὶ φλεγμανεῖ τὰ οὕτως ἐπιτεθέντα μόρια. μάλιστα δὲ ἐπὶ
<span class="lb" data-page="18b.793" data-line="6" id="l18b.793.6"></span>τῶν καλουμένων κοιλιῶν ὁ λόγος αὐτῷ γίγνεται νῦν ὡς ἐπὶ
<span class="lb" data-page="18b.793" data-line="7" id="l18b.793.7"></span>παραδείγματος. ἐδήλωσε γὰρ τοῦτο σαφῶς αὐτὸς ἐν τοῖς
<span class="lb" data-page="18b.793" data-line="8" id="l18b.793.8"></span>ἐφεξῆς γεγραμμένοις· μέχρι μὲν οὖν τούτου, ὥστε τὰ μετέωρα
<span class="lb" data-page="18b.793" data-line="9" id="l18b.793.9"></span>τῆς ἕδρας ψαύειν μὲν, πιέζειν δὲ μὴ, κοινὸς ὁ λόγος
<span class="lb" data-page="18b.793" data-line="10" id="l18b.793.10"></span>αὐτῶν καὶ πρὸς τἄλλα πάντα ἐστὶν, ὅσα τῆς φυσικῆς ψαύσεως
<span class="lb" data-page="18b.793" data-line="11" id="l18b.793.11"></span>ἢ συμφύσεως ἐλύθη. τὰ δὲ ἐφεξῆς τοῦδε κατὰ φύσιν
<span class="lb" data-page="18b.793" data-line="12" id="l18b.793.12"></span>ἦρχθαι ἐκ τοῦ ὑγιέος, τελευτᾷν πρὸς τὸ ἕλκος, ἐπὶ τῶν
<span class="lb" data-page="18b.793" data-line="13" id="l18b.793.13"></span>ὄγκων εἴρηται προδηλότατα· τούτοις γὰρ χρὴ τοὺς μὲν ἰχῶρας
<span class="lb" data-page="18b.793" data-line="14" id="l18b.793.14"></span>ἐκκενοῦσθαι, μηδένα δὲ ἐπιῤῥεῖν τῷ μορίῳ χυμὸν ἐν
<span class="lb" data-page="18b.793" data-line="15" id="l18b.793.15"></span>τῷ τῆς κολλήσεως χρόνῳ. γενήσεται δὲ τοῦτο πιεσάντων
<span class="lb" data-page="18b.793" data-line="16" id="l18b.793.16"></span>μὲν ἡμῶν τὸν πυθμένα τοῦ κόλπου μέχρι τοῦ θλίβειν, ἐκλυόντων
<span class="lb" data-page="18b.793" data-line="17" id="l18b.793.17"></span>δὲ κατὰ βραχὺ τὴν ἐπίδεσιν ἄχρι τοῦ στόματος
<span class="lb" data-page="18b.793" data-line="18" id="l18b.793.18"></span>αὐτοῦ, τοῦτο δὲ ἀνεῳγμένον φυλαττόντων ἐν τῷ σχήματι ﻿
<span class="pb" data-page="18b.794" id="p18b.794"></span>
<span class="lb" data-page="18b.794" data-line="1" id="l18b.794.1"></span>καταῤῥόπῳ. κόλπους μὲν οὖν ὅταν καθαροὺς ποιήσωμεν
<span class="lb" data-page="18b.794" data-line="2" id="l18b.794.2"></span>καὶ <span class="milestone ed2page" data-n="12.64" data-unit="ed2page" id="ed2page.12.64"></span>θελήσαντες κολλῆσαι, τὸν εἰρημένον τρόπον ἐπιδήσομεν.
<span class="lb" data-page="18b.794" data-line="3" id="l18b.794.3"></span>ἀπόσπασμα δὲ ἀκρωμίου βιαίως θλίβοντές τε καὶ
<span class="lb" data-page="18b.794" data-line="4" id="l18b.794.4"></span>καταναγκάζοντες τὸ ὑψούμενον αὐτοῦ μέρος, οὐδὲν γὰρ ἐκ
<span class="lb" data-page="18b.794" data-line="5" id="l18b.794.5"></span>τῆς τοιαύτης θλίψεως ἄτοπον ἔσται· καθάπερ οὐδὲ ἐπὶ
<span class="lb" data-page="18b.794" data-line="6" id="l18b.794.6"></span>κλειδὸς κατεαγυίας, ὅταν ἐπὶ πολὺ τὸ ἕτερον αὐτῆς μᾶλλον,
<span class="lb" data-page="18b.794" data-line="7" id="l18b.794.7"></span>ἧττόν τε μὴν ταύτης ἢ ἐπ’ ἀκρωμίου πιέσομεν. ἐπὶ δὲ
<span class="lb" data-page="18b.794" data-line="8" id="l18b.794.8"></span>τῶν ἄλλων καταγμάτων ἥκιστα θλίψομεν εὐλαβούμενοι φλεγμονάς.
<span class="lb" data-page="18b.794" data-line="9" id="l18b.794.9"></span>ἐγὼ μὲν οὖν ἐπὶ πάντων τῶν ἐφεστώτων πεποίημαι
<span class="lb" data-page="18b.794" data-line="10" id="l18b.794.10"></span>τὸν λόγον. ὁ δ’ Ἱπποκράτης ἐπὶ μόνων τῶν κόλπων,
<span class="lb" data-page="18b.794" data-line="11" id="l18b.794.11"></span>ὡς ἐπὶ παραδείγματος ἐφ’ ὧν τῶν ἐπιδέσεων τὴν συμμετρίαν
<span class="lb" data-page="18b.794" data-line="12" id="l18b.794.12"></span>ἐδήλωσε σαφῶς εἰπὼν τὰ μετέωρα, τουτέστι τὰ ἀφεστῶτα
<span class="lb" data-page="18b.794" data-line="13" id="l18b.794.13"></span>ψαύειν μὲν τῆς ἕδρας, μὴ πιέζειν δὲ, καλέσας ἕδρην
<span class="lb" data-page="18b.794" data-line="14" id="l18b.794.14"></span>δηλονότι τὸ ὑποβεβλημένον τῷ ἀφεστεῶτι σώματι. καθόλου
<span class="lb" data-page="18b.794" data-line="15" id="l18b.794.15"></span>δὲ στηριχθῆναί τε καὶ ἑδρασθῆναι τὸ προσαγόμενον αὐτῷ.
<span class="lb" data-page="18b.794" data-line="16" id="l18b.794.16"></span>πρὶν μὲν γὰρ τοῦ ψαῦσαι τὴν ἀρχὴν οὐδ’ ἂν ἑνωθείη τὸ
<span class="lb" data-page="18b.794" data-line="17" id="l18b.794.17"></span>μέρος ἕτερον ἑτέρῳ, ψαυσάντων δὲ ἀθλίπτως ἡ ἕνωσις γίνεται.
<span class="lb" data-page="18b.794" data-line="18" id="l18b.794.18"></span>πρόδηλον δὲ ὅτι τοὺς <span class="milestone ed1page" data-n="5.686" data-unit="ed1page" id="ed1page.5.686"></span>δεομένους κολλήσεως
<span class="pb" data-page="18b.795" id="p18b.795"></span>
<span class="lb" data-page="18b.795" data-line="1" id="l18b.795.1"></span>κόλπους, οὐχ ἁπλῶς ἄν τις ἐπιδεῖν οὕτως συμβουλεύει. χρὴ
<span class="lb" data-page="18b.795" data-line="2" id="l18b.795.2"></span>γὰρ ἀφλεγμάντους πρότερον αὐτοὺς ποιῆσαι καὶ μετὰ ταῦτα
<span class="lb" data-page="18b.795" data-line="3" id="l18b.795.3"></span>καθαροὺς ἢ ξηρούς. εἰ δὲ καὶ σάρκες ἐκτετηκυῖαι τύχοιεν,
<span class="lb" data-page="18b.795" data-line="4" id="l18b.795.4"></span>ἀνατρέψαι πρότερον ἐκείνας. οὕτως οὖν οὐδὲ τὰ ῥήγματα
<span class="lb" data-page="18b.795" data-line="5" id="l18b.795.5"></span>καὶ θλάσματα τοῦ γένους τῶν ἑλκῶν τε ἅμα καὶ κόλπων
<span class="lb" data-page="18b.795" data-line="6" id="l18b.795.6"></span>ὄντα διὰ τῆς εἰρημένης ἐπιδέσεως εὐθὺς ἅμα τῷ γενέσθαι
<span class="lb" data-page="18b.795" data-line="7" id="l18b.795.7"></span>θεραπευόμενα, ἀλλ’ ὅταν ἀφλέγμαντα καὶ ξηρὰ γένηται πρότερον,
<span class="lb" data-page="18b.795" data-line="8" id="l18b.795.8"></span>ἀμφοτέρων αὐτῶν ἔχειν ἔφην συνεχείας λύσις ἐν σαρκώδει
<span class="lb" data-page="18b.795" data-line="9" id="l18b.795.9"></span>μορίῳ γιγνομένη μετὰ τοῦ προσχεῖσθαί τι τοῦ αἵματος
<span class="lb" data-page="18b.795" data-line="10" id="l18b.795.10"></span>εἰς τὴν μεταξὺ χώραν, ὅπερ ἐστὶ κοινὸν ἀποστήματός
<span class="lb" data-page="18b.795" data-line="11" id="l18b.795.11"></span>τε καὶ κόλπου. ἄχρι μὲν οὖν ἀναστόμωτον ᾖ πρὸς τὴν
<span class="lb" data-page="18b.795" data-line="12" id="l18b.795.12"></span>ἐκτὸς ἐπιφάνειαν τὸ οὕτω διακείμενον μόριον, ἀφεστάναι
<span class="lb" data-page="18b.795" data-line="13" id="l18b.795.13"></span>μὲν γὰρ αὐτὸ λέγεται, τὸ δὲ κατ’ αὐτὸ πάθος ἀπόστημα
<span class="lb" data-page="18b.795" data-line="14" id="l18b.795.14"></span>καλεῖται. στομωθέντος δὲ αὐτοῦ κατά τι μέρος, ὡς ἐκκριθῆναι
<span class="lb" data-page="18b.795" data-line="15" id="l18b.795.15"></span>τὸ περιεχόμενον ὑγρὸν, οὐκέτι ἀπόστημα τὸ πάθος,
<span class="lb" data-page="18b.795" data-line="16" id="l18b.795.16"></span>ἀλλ’ ἤδη κόλπος ὀνομάζεται. τὰ τοιαῦτα οὖν ἅπαντα πάθη
<span class="lb" data-page="18b.795" data-line="17" id="l18b.795.17"></span>δεῖται μὲν ἀεὶ τῆς ἐπιδέσεως, οὐ μὴν ὁμοίας γε ἀεὶ, τῆς
<span class="lb" data-page="18b.795" data-line="18" id="l18b.795.18"></span>μὲν γὰρ φλεγμονῆς ἐν αὐτοῖς ὑπαρχούσης οὐδὲ ἐπιδέσεώς
<span class="pb" data-page="18b.796" id="p18b.796"></span>
<span class="lb" data-page="18b.796" data-line="1" id="l18b.796.1"></span>ἐστι χρεία κατὰ πρῶτον λόγον, ὥσπερ οὐδὲ τῶν ἐμπυημάτων.
<span class="lb" data-page="18b.796" data-line="2" id="l18b.796.2"></span>κόλπου δὲ ἤδη γε γεγενημένου μὲν αὐτοῦ καὶ σεσαρκωμένου
<span class="lb" data-page="18b.796" data-line="3" id="l18b.796.3"></span>μετριωτάτης ἐπιδέσεώς ἐστι χρεία, οὐ ψαυούσης
<span class="lb" data-page="18b.796" data-line="4" id="l18b.796.4"></span>τῆς ἕδρας τὰ ἀφεστῶτα. χρὴ γὰρ ἐνίεσθαι διὰ τοῦ στομίου
<span class="lb" data-page="18b.796" data-line="5" id="l18b.796.5"></span>φάρμακα καθαίροντα καὶ ἀναστομοῦντα. κολλήσεως
<span class="lb" data-page="18b.796" data-line="6" id="l18b.796.6"></span>δὲ χρῄζοντος ὃ νῦν εἴρηκεν Ἱπποκράτης, ἐπίδεσις οἰκεία.
<span class="lb" data-page="18b.796" data-line="7" id="l18b.796.7"></span>ταῦτα ἀναγκαίως ἔγραψα, μή τις παρακούσας οἰηθῇ πάντας
<span class="lb" data-page="18b.796" data-line="8" id="l18b.796.8"></span>κόλπους οὕτως ἐπιδεῖν ἀξιοῦν τὸν Ἱπποκράτην. δέδεικται
<span class="lb" data-page="18b.796" data-line="9" id="l18b.796.9"></span>γὰρ ὡς οὐ πάντας, ἀλλ’ ὅσοι μηδὲν ἔχουσιν ἅμα αὐτοῖς
<span class="lb" data-page="18b.796" data-line="10" id="l18b.796.10"></span>πάθημα μήτ’ οὖν φλεγμονὴν μήτε σαρκὸς ἔκσηψιν
<span class="lb" data-page="18b.796" data-line="11" id="l18b.796.11"></span>μήτε ῥύπον μήτε χυμὸν ἐν αὐτοῖς συνεστῶτα μονοειδῆ αὐτοὶ
<span class="lb" data-page="18b.796" data-line="12" id="l18b.796.12"></span>καθ’ ἑαυτοὺς ἐπιδείξεται μόνην τὴν ἑαυτῶν θεραπείαν.
<span class="lb" data-page="18b.796" data-line="13" id="l18b.796.13"></span>εἴρηται δέ μοι περὶ τῶν τοιούτων διορισμῶν ἱκανῶς ἐν τοῖς
<span class="lb" data-page="18b.796" data-line="14" id="l18b.796.14"></span>τῆς θεραπευτικῆς μεθόδου γράμμασιν.
</p>
          </article>

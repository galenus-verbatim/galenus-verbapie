<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.28">
<span class="pb page1" data-page="18b.797" id="p18b.797"></span>
<span class="milestone ed1page page1" data-n="5.686" data-unit="ed1page" id="ed1page.5.686"></span>
<span class="milestone ed2page page1" data-n="12.64" data-unit="ed2page" id="ed2page.12.64"></span>
            <blockquote class="quote lemma">
<span class="lb" data-page="18b.797" data-line="1" id="l18b.797.1"></span><span class="milestone ed2page" data-n="12.65" data-unit="ed2page" id="ed2page.12.65"></span>Ἐπιδεῖν τὰ μὲν ὀρθὰ ἐς ὀρθὸν, τὰ δὲ λοξὰ λοξῶς
<span class="lb" data-page="18b.797" data-line="2" id="l18b.797.2"></span>ἐν σχήματι ἀπόνῳ, ἐν ᾧ μήτε ἀπόσφιγξις μήτε ἀπόστασις
<span class="lb" data-page="18b.797" data-line="3" id="l18b.797.3"></span>ἔσται. ἐξ οὗ ὅταν μεταλλάσσῃ ἐς ἀνάληψιν ἢ
<span class="lb" data-page="18b.797" data-line="4" id="l18b.797.4"></span>θέσιν, οὐ μεταλλάξουσι, ἀλλ’ ὅμοια ταῦτα ἕξουσι, μύας,
<span class="lb" data-page="18b.797" data-line="5" id="l18b.797.5"></span>φλέβας, νεῦρα, ὀστέα, εὔθετα, εὔσχετα.
</blockquote>
            <p>
<span class="lb" data-page="18b.797" data-line="6" id="l18b.797.6"></span>Οὐ τὰ πεπονθότα μόρια τοῦ σώματος ὀρθὰ καὶ λοξὰ
<span class="lb" data-page="18b.797" data-line="7" id="l18b.797.7"></span>λέγει νῦν, ἀλλὰ τὰ ἀποστήματα, περὶ ὧν ποιεῖται τὴν διδασκαλίαν
<span class="lb" data-page="18b.797" data-line="8" id="l18b.797.8"></span>ἐπὶ παραδείγματος ἐξ αὐτῶν ἑνὸς τοῦ κόλπου.
<span class="lb" data-page="18b.797" data-line="9" id="l18b.797.9"></span>πάντως γὰρ οὗτος ἤτοι γε ὀρθός ἐστιν ἢ λοξὸς πρὸς τὸ μῆκος
<span class="lb" data-page="18b.797" data-line="10" id="l18b.797.10"></span>ἐν ᾧ γέγονεν. ὀρθὸν μὲν οὖν ἄκουέ μου τὸν κατάντη,
<span class="lb" data-page="18b.797" data-line="11" id="l18b.797.11"></span>λοξὸν δὲ τὸν μὴ τοιοῦτον. ὠνόμασε δὲ ὀρθὸν κόλπον οὗ
<span class="lb" data-page="18b.797" data-line="12" id="l18b.797.12"></span>τὸ μὲν στόμιον ἐν τοῖς κάτω μέρεσίν ἐστιν, ὁ δὲ πυθμὴν ἐν
<span class="lb" data-page="18b.797" data-line="13" id="l18b.797.13"></span>τοῖς ἄνω, λοξὸν δὲ οὖ πρὸς τὸ πλάγιον ἐκκλίνεται. γίγνονται
<span class="lb" data-page="18b.797" data-line="14" id="l18b.797.14"></span>δὲ δηλονότι καὶ τούτοις ἐναντίως διακείμενοι κόλποι·
<span class="lb" data-page="18b.797" data-line="15" id="l18b.797.15"></span>κάτωθεν μὲν ἔχοντες πυθμένα, τὸ στόμιον δὲ ἄνωθεν. ἀλλ’
<span class="lb" data-page="18b.797" data-line="16" id="l18b.797.16"></span>ἡμεῖς αὐτοὶ τούτους ἄρτι διαιροῦμεν κατὰ τὸν πυθμένα τῆς
<span class="pb" data-page="18b.798" id="p18b.798"></span>
<span class="lb" data-page="18b.798" data-line="1" id="l18b.798.1"></span>ἐκροῆς τῶν ἰχώρων ἕνεκεν. εἰ δὲ φθάνοι τὸ στόμιον οὐκ
<span class="lb" data-page="18b.798" data-line="2" id="l18b.798.2"></span>ἀκριβῶς ἐν τοῖς κάτω μέρεσι τοῦ σώματος, ἀλλ’ ἐν τοῖς
<span class="lb" data-page="18b.798" data-line="3" id="l18b.798.3"></span>πλαγίοις ὑπάρχον, ἐξευρίσκειν, ἐπιτήδειον δὲ σχῆμα τοῦ μορίου
<span class="lb" data-page="18b.798" data-line="4" id="l18b.798.4"></span>χρὴ καὶ τρόπον ἐπιδέσεως ἐκκρίνεσθαι τοὺς ἰχῶρας
<span class="lb" data-page="18b.798" data-line="5" id="l18b.798.5"></span>αὐτοῦ. τοσαύτη γὰρ ἐν τοῖς τοιούτοις ἐστὶν ἡ δύναμις τοῦ
<span class="lb" data-page="18b.798" data-line="6" id="l18b.798.6"></span>σχήματος, ὥσθ’ ἡμεῖς πολλάκις τὸ δοκοῦν ἄνωθεν εἶναι
<span class="lb" data-page="18b.798" data-line="7" id="l18b.798.7"></span>στόμιον, ἐποιήσαμεν κάτωθεν ὑπαλλάξαντες τὸ σχῆμα. μηρὸν
<span class="lb" data-page="18b.798" data-line="8" id="l18b.798.8"></span>οὖν ἐν αὐτῷ κόλπον ἔχοντα, τὸ στόμιον μὲν ἔχοντα πλησίον
<span class="lb" data-page="18b.798" data-line="9" id="l18b.798.9"></span>βουβῶνος, τὸν πυθμένα δὲ ἐγγὺς τοῦ γόνατος ἰασάμεθα
<span class="lb" data-page="18b.798" data-line="10" id="l18b.798.10"></span>μετὰ σχήματος οὕτως, ὡς ὑψηλότερον εἶναι τὸ γόνυ
<span class="lb" data-page="18b.798" data-line="11" id="l18b.798.11"></span>τοῦ βουβῶνος. ἐγένετο δὲ τοῦτο ῥᾳδίως τε καὶ ἀνωδύνως
<span class="lb" data-page="18b.798" data-line="12" id="l18b.798.12"></span>ὑπαυχενίου μαλακοῦ κατὰ τὴν ἰγνύαν ὑποτεθέντος. οὕτω
<span class="lb" data-page="18b.798" data-line="13" id="l18b.798.13"></span>δὲ καὶ κατὰ γαστροκνημίαν κόλπους ἰασάμεθα, τὸ στόμιον
<span class="lb" data-page="18b.798" data-line="14" id="l18b.798.14"></span>ἔχοντας τῆς ἰγνύας πλησίον, ὑψηλότερον ἄκρον τὸν πόδα
<span class="lb" data-page="18b.798" data-line="15" id="l18b.798.15"></span>τῆς ἰγνύας καταθέμενοι. καὶ πῆχυν δ’ ἀναβάντες ταινίᾳ
<span class="lb" data-page="18b.798" data-line="16" id="l18b.798.16"></span>κατὰ τὸν ὅμοιον τρόπον, ὡς ὑψηλοτέραν εἶναι καὶ ἄκραν
<span class="lb" data-page="18b.798" data-line="17" id="l18b.798.17"></span>τὴν χεῖρα ἀγκῶνος ἰασάμεθα πολλάκις ἔχοντα κόλπον.
<span class="lb" data-page="18b.798" data-line="18" id="l18b.798.18"></span>ἀγκῶνος δὲ πεπονθότος οὕτως, ὡς ἐπειλῆφθαι τὸν ἀμφ’ ﻿
<span class="pb" data-page="18b.799" id="p18b.799"></span>
<span class="lb" data-page="18b.799" data-line="1" id="l18b.799.1"></span>αὐτὸν κόλπον ἐκ μὲν τῶν ἄνω μερῶν τοῦ βραχίονος, ἐκ δὲ
<span class="lb" data-page="18b.799" data-line="2" id="l18b.799.2"></span>τῶν κάτω τοῦ πήχεος. ἐπιτηδειότατον σχῆμα τὸ νῦν εἰρημένον
<span class="lb" data-page="18b.799" data-line="3" id="l18b.799.3"></span>ἐστὶν, ἐν ᾦ ταπεινότερον ἑκατέρου τῶν ὀστῶν ἀγκὼν
<span class="lb" data-page="18b.799" data-line="4" id="l18b.799.4"></span>γίγνεται. λέγω δὲ ἑκατέρου πήχεος καὶ βραχίονος· καὶ δύο
<span class="lb" data-page="18b.799" data-line="5" id="l18b.799.5"></span>γε ἐπιδέσμοις ἐνταῦθα χρώμεθα, τελευτῶσι μὲν ἀμφοτέροις
<span class="lb" data-page="18b.799" data-line="6" id="l18b.799.6"></span>ἐπὶ τὸ κατ’ ἀγκῶνα στόμιον, ἀρχομένοις δὲ ἀπὸ τῶν παθῶν,
<span class="lb" data-page="18b.799" data-line="7" id="l18b.799.7"></span>ἐὰν μὲν ἀκριβῶς ὀρθὸς ὁ κόλπος ᾖ τὴν ἐπίδεσιν ἀπαρέγκλιτον
<span class="lb" data-page="18b.799" data-line="8" id="l18b.799.8"></span>ποιήσεις. καθάπερ εἰ καὶ κατεαγὸς ἐπιδεῖς τὸ
<span class="lb" data-page="18b.799" data-line="9" id="l18b.799.9"></span>κῶλον, ἀποδεῖς τε ὁμοίως ἔχον. ἐὰν δὲ ἐγκεκλιμένον ἐστὶ
<span class="lb" data-page="18b.799" data-line="10" id="l18b.799.10"></span>πρὸς τὸ πλάγιον, ἡ ἐπίδεσίς σου τὴν ἔγκλισιν τοῦ κόλπου
<span class="lb" data-page="18b.799" data-line="11" id="l18b.799.11"></span>μιμείσθω καὶ τὸ σχῆμα μιμείσθω τοιοῦτος, <span class="milestone ed2page" data-n="12.66" data-unit="ed2page" id="ed2page.12.66"></span>ὡς
<span class="lb" data-page="18b.799" data-line="12" id="l18b.799.12"></span>ἐκρεῖν τοὺς ἰχῶρας· ἐν ᾧ δὲ ἂν μέλλῃς ἀποτίθεσθαι σχήματι
<span class="lb" data-page="18b.799" data-line="13" id="l18b.799.13"></span>τὸ πεπονθὸς μόριον, ἐν τούτῳ καὶ τὴν ἐπίδεσιν ποιοῦ,
<span class="lb" data-page="18b.799" data-line="14" id="l18b.799.14"></span>γιγνώσκων μεγίστην ἑπομένην βλάβην τοῖς μετεσχηματισμένοις.
<span class="lb" data-page="18b.799" data-line="15" id="l18b.799.15"></span>ἀναγκαῖον γὰρ ἐν αὐτοῖς ἔνια μὲν τῶν κεκυρτωμένων
<span class="lb" data-page="18b.799" data-line="16" id="l18b.799.16"></span>προσταλῆναι, ἔνια δὲ ὑψωθῆναι προσεσταλμένα. συμβήσεται
<span class="lb" data-page="18b.799" data-line="17" id="l18b.799.17"></span>οὖν ἐξ ἀνάγκης τὰ μὲν ὑψωθέντα θλίβεσθαι πρὸς τῶν
<span class="lb" data-page="18b.799" data-line="18" id="l18b.799.18"></span>ἐπιδέσμων, τὰ δὲ ταπεινωθέντα μὴ κρατεῖσθαι χαλασθέντων
<span class="pb" data-page="18b.800" id="p18b.800"></span>
<span class="lb" data-page="18b.800" data-line="1" id="l18b.800.1"></span>αὐτῶν. ἐπὶ μὲν οὖν τῶν θλιβομένων τὴν ἀπόσφιγξιν
<span class="lb" data-page="18b.800" data-line="2" id="l18b.800.2"></span>εἶπεν ὁ Ἱπποκράτης, ἐπὶ δὲ τῶν κεχαλασμένων τὴν ἀπόστασιν
<span class="lb" data-page="18b.800" data-line="3" id="l18b.800.3"></span>ἐν σχήματι τοιούτῳ τὴν οἰκείαν τῷ κόλπῳ κελεύων
<span class="lb" data-page="18b.800" data-line="4" id="l18b.800.4"></span>ἐπίδεσιν ποιεῖν ἡμᾶς, ἐν ᾧ μήτε ἀπόστασις μήτε ἀπόσφιγξίς
<span class="lb" data-page="18b.800" data-line="5" id="l18b.800.5"></span>ἐστι, κατὰ τὴν ἀπόστασιν ἀναγκαζομένων πασχόντων
<span class="lb" data-page="18b.800" data-line="6" id="l18b.800.6"></span>μεταβάλλειν. ἐὰν γὰρ ἁπλῶς ἐν τῷ τῆς ἐπιδέσεως χρόνῳ
<span class="lb" data-page="18b.800" data-line="7" id="l18b.800.7"></span>μόνῳ φροντίσωμεν τῶν λοξῶν κόλπων, ἐπιδέσει λοξῇ καταβαλλέσθω
<span class="lb" data-page="18b.800" data-line="8" id="l18b.800.8"></span>ἐν σχήματι μὴ δυναμένῳ φυλαχθῆναι κατὰ τὴν
<span class="lb" data-page="18b.800" data-line="9" id="l18b.800.9"></span>ἀπόθεσιν ἢ κατὰ τὴν ἀνάληψιν ἐν τῇ καταλλαγῇ. τὰ μέν
<span class="lb" data-page="18b.800" data-line="10" id="l18b.800.10"></span>τινα τῶν ἐπιδεδεμένων μορίων ἀποσφιγχθήσεται, τὰ δὲ χαλαχθήσεται,
<span class="lb" data-page="18b.800" data-line="11" id="l18b.800.11"></span>ὀνομαστὶ δὲ αὐτὸς ἐδήλωσε τὰ τὴν θέσιν ἐν
<span class="lb" data-page="18b.800" data-line="12" id="l18b.800.12"></span>αὐτοῖς σχηματισμοῖς ὑπαλλάττοντα μόρια μύας εἰπὼν καὶ
<span class="lb" data-page="18b.800" data-line="13" id="l18b.800.13"></span>φλέβας καὶ νεῦρα καὶ ὀστᾶ. ταῦτα γάρ ἐστι τὰ τὸν ὄγκον
<span class="lb" data-page="18b.800" data-line="14" id="l18b.800.14"></span>τοῦ σώματος ἐργαζόμενα, φλέβας ἀκουόντων ἡμῶν κατὰ τὸ
<span class="lb" data-page="18b.800" data-line="15" id="l18b.800.15"></span>παλαιὸν ἔθος οὐ μόνον ταύτας τὰς νῦν ὀνομαζομένας, ἀλλὰ
<span class="lb" data-page="18b.800" data-line="16" id="l18b.800.16"></span>καὶ τὰς ἀρτηρίας. οὗτος μὲν οὖν ὁ νοῦς ὅλης τῆς ῥήσεώς
<span class="lb" data-page="18b.800" data-line="17" id="l18b.800.17"></span>ἐστιν. αἱ δὲ κατὰ μέρος ἐν αὐτῇ λέξεις οὐ πάνυ μὲν ἀσαφεῖς
<span class="pb" data-page="18b.801" id="p18b.801"></span>
<span class="lb" data-page="18b.801" data-line="1" id="l18b.801.1"></span>εἰσιν, ἄμεινον δὲ αὐτὰς ἴσως ἐξηγήσασθαι διὰ βραχέων.
<span class="lb" data-page="18b.801" data-line="2" id="l18b.801.2"></span>ἀνάληψιν μὲν ἐπὶ χειρὸς ὀνομάζει τὴν μετὰ τὴν ἐπίδεσιν
<span class="lb" data-page="18b.801" data-line="3" id="l18b.801.3"></span>ἀπόθεσιν αὐτῆς ἐν πλατείᾳ ταινίᾳ παραλαμβανούσῃ πάντα
<span class="lb" data-page="18b.801" data-line="4" id="l18b.801.4"></span>τὸν πῆχυν, θέσιν δὲ τὴν ἐπὶ τοῦ σκέλους. εὔδηλον δὲ ὅτι
<span class="lb" data-page="18b.801" data-line="5" id="l18b.801.5"></span>καὶ ἡ ἀνάληψις ὑποπέπτωκε τῷ γένει τῷ τῆς θέσεως σημαινομένῳ
<span class="lb" data-page="18b.801" data-line="6" id="l18b.801.6"></span>καὶ τῷ νῦν ἐπὶ τῷ τέλει τῆς ῥήσεως. εὔθετα
<span class="lb" data-page="18b.801" data-line="7" id="l18b.801.7"></span>μὲν ὠνόμασε τὰ καλῶς ἀποτιθέμενα, εὔσχετα δὲ τὰ καλῶς
<span class="lb" data-page="18b.801" data-line="8" id="l18b.801.8"></span>ἀναλαμβανόμενα, τὸ μὲν πρῶτον ὄνομα κατὰ τῶν σκελῶν,
<span class="lb" data-page="18b.801" data-line="9" id="l18b.801.9"></span>τὸ δὲ δεύτερον κατὰ τῶν χειρῶν ἐπιφέρων.
</p>
          </article>

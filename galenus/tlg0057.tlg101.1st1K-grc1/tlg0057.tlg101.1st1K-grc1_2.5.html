<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.5">
<span class="pb page1" data-page="18b.737" id="p18b.737"></span>
<span class="milestone ed1page page1" data-n="5.677" data-unit="ed1page" id="ed1page.5.677"></span>
<span class="milestone ed2page page1" data-n="12.42" data-unit="ed2page" id="ed2page.12.42"></span>
            <blockquote class="quote lemma">
<span class="lb" data-page="18b.737" data-line="11" id="l18b.737.11"></span>Ἐς μὲν οὖν ταῦτα νόμος.
</blockquote>
            <p>
<span class="lb" data-page="18b.737" data-line="12" id="l18b.737.12"></span>Οἱ κατὰ πόλεις νόμοι λόγοι τινές εἰσι προστακτικοὶ
<span class="lb" data-page="18b.737" data-line="13" id="l18b.737.13"></span>μὲν ὧν χρὴ ποιεῖν, ἀπαγορευτικοὶ δὲ ὧν οὐ χρή. τούτοις
<span class="lb" data-page="18b.737" data-line="14" id="l18b.737.14"></span>οὖν τοῖς νόμοις ἐοικέναι φησὶ τὰ νῦν εἰρημένα μηδὲν
<span class="lb" data-page="18b.737" data-line="15" id="l18b.737.15"></span>ἔχοντα στοχαστικὸν ἢ ἀμφιβολίαν ἢ ὡς ἄλλα τινὰ τῶν κατὰ
<span class="pb" data-page="18b.738" id="p18b.738"></span>
<span class="lb" data-page="18b.738" data-line="1" id="l18b.738.1"></span>τὴν ἰατρικὴν τέχνην. τὸ δ’ αὐτὸ κἀν τῷ περὶ καταγμάτων
<span class="lb" data-page="18b.738" data-line="2" id="l18b.738.2"></span>εἴρηκεν ἐπὶ τὸ μετριώτερον ὑφεὶς τὸ τῆς ἀποφάσεως
<span class="lb" data-page="18b.738" data-line="3" id="l18b.738.3"></span>σφοδρόν. οὐ γὰρ ἁπλῶς εἶπεν, ἐς μὲν οὖν ταῦτα νόμος
<span class="lb" data-page="18b.738" data-line="4" id="l18b.738.4"></span>ὡς νῦν, ἀλλ’ οὗτος ὁ λόγος ὥσπερ νόμος δίκαιος κεῖται
<span class="lb" data-page="18b.738" data-line="5" id="l18b.738.5"></span>περὶ καταγμάτων ἰήσιος.
</p>
          </article>

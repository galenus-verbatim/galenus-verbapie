<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.6">
<span class="pb page1" data-page="18b.738" id="p18b.738"></span>
<span class="milestone ed1page page1" data-n="5.677" data-unit="ed1page" id="ed1page.5.677"></span>
<span class="milestone ed2page page1" data-n="12.42" data-unit="ed2page" id="ed2page.12.42"></span>
            <blockquote class="quote lemma">
<span class="lb" data-page="18b.738" data-line="6" id="l18b.738.6"></span>Ἐν δὲ τουτέοισι μέγιστα ἐπιδέσιος πίεξις μὲν ὥστε τὰ
<span class="lb" data-page="18b.738" data-line="7" id="l18b.738.7"></span>ἐπικείμενα μὴ ἀφεστάναι, μηδὲ ἐρηρεῖσθαι, ἀλλὰ ἡρμόσθαι
<span class="lb" data-page="18b.738" data-line="8" id="l18b.738.8"></span>μὲν, προσηναγκάσθαι δὲ μὴ, ἧσσον μὲν τὰ ἔσχατα,
<span class="lb" data-page="18b.738" data-line="9" id="l18b.738.9"></span>ἤκιστα δὲ τὰ μέσα.
</blockquote>
            <p>
<span class="lb" data-page="18b.738" data-line="10" id="l18b.738.10"></span>Ἐν τούτοις φησὶ τοῖς κατὰ τὸ τῆς ἰσχύος εἶδος διδασκομένοις
<span class="lb" data-page="18b.738" data-line="11" id="l18b.738.11"></span>μέγιστα παραγγέλματα τῆς ἐπιδέσεως εἶναι τὰ
<span class="lb" data-page="18b.738" data-line="12" id="l18b.738.12"></span>ἐπικείμενα τοῦ πεπονθότος μορίου, λέγεται δὲ δηλονότι τὰ
<span class="lb" data-page="18b.738" data-line="13" id="l18b.738.13"></span>ὀθόνια μήτε ἀφεστάναι τοῦ χρώματος μήτε θλίβειν, ἀλλ’
<span class="lb" data-page="18b.738" data-line="14" id="l18b.738.14"></span>ἡρμόσθαι μὲν, τουτέστιν ἀσφαλῶς ἐρηρεῖσθαι, προσηναγκάσθαι ﻿
<span class="pb" data-page="18b.739" id="p18b.739"></span>
<span class="lb" data-page="18b.739" data-line="1" id="l18b.739.1"></span>δὲ μή. σημαίνει δὲ αὐτὸ δηλονότι τὸ προσηναγκάσθαι
<span class="lb" data-page="18b.739" data-line="2" id="l18b.739.2"></span>τὸ ὀθόνιον οὕτως καὶ σφοδρῶς περιβεβλῆσθαι τοῖς πεπονθόσι
<span class="lb" data-page="18b.739" data-line="3" id="l18b.739.3"></span>μορίοις, ὡς ὀδύνην παρέχειν. αὐτὰ δὲ ταῦτα τὰ
<span class="lb" data-page="18b.739" data-line="4" id="l18b.739.4"></span>παραγγέλματα περὶ τοῦ ποσοῦ τῆς πιέσεως ἔνθεν τὸ πάθος
<span class="lb" data-page="18b.739" data-line="5" id="l18b.739.5"></span>ἐστὶν, ἥκιστα παραλαμβάνειν προσήκει. κατὰ δὲ τὰ
<span class="lb" data-page="18b.739" data-line="6" id="l18b.739.6"></span>πέρατα φροντίζειν μὲν κἀνταῦθα πάντως, ἀλλ’ ἦττον ἢ κατὰ
<span class="lb" data-page="18b.739" data-line="7" id="l18b.739.7"></span>μέσα. κάλλιστον γὰρ ἀναμάρτητον εἶναι τέχνην. εἰ δέ πού
<span class="lb" data-page="18b.739" data-line="8" id="l18b.739.8"></span>τι μικρὸν ἁμαρτάνει, κατ’ ἐκεῖνα γίγνεσθαι τὰ μόριά τε καὶ
<span class="lb" data-page="18b.739" data-line="9" id="l18b.739.9"></span>πάθη, καθ’ ἃ καὶ ἡ βλάβη μικροτέρα, ἥκιστα δὲ ἁμαρτάνειν
<span class="lb" data-page="18b.739" data-line="10" id="l18b.739.10"></span>ἐν οἷς ἀξιόλογος ἡ βλάβη.
</p>
          </article>

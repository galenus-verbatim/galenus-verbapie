<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.7">
<span class="pb page1" data-page="18b.739" id="p18b.739"></span>
<span class="milestone ed1page page1" data-n="5.677" data-unit="ed1page" id="ed1page.5.677"></span>
<span class="milestone ed2page page1" data-n="12.42" data-unit="ed2page" id="ed2page.12.42"></span>
            <blockquote class="quote lemma">
<span class="lb" data-page="18b.739" data-line="11" id="l18b.739.11"></span><span class="milestone ed2page" data-n="12.43" data-unit="ed2page" id="ed2page.12.43"></span>Ἅμμα καὶ ῥάμμα νεμόμενον μὴ κάτω, ἀλλ’ ἄνω ἐν
<span class="lb" data-page="18b.739" data-line="12" id="l18b.739.12"></span>παρέξει καὶ σχέσει καὶ ἐπιδέσει καὶ πιέξει.
</blockquote>
            <p>
<span class="lb" data-page="18b.739" data-line="13" id="l18b.739.13"></span>Διὰ τὶ μὲν ἀτάκτως παρήνεγκε καὶ τῷ περὶ τῆς ἐπιδέσεως
<span class="lb" data-page="18b.739" data-line="14" id="l18b.739.14"></span>λόγῳ τὸν περὶ τούτων ὀλίγον ὕστερον ὀψόμεθα.
<span class="lb" data-page="18b.739" data-line="15" id="l18b.739.15"></span>νυνὶ δὲ πρότερον, ὃ λέγει νοῆσαι πειραθῶμεν· ἐν διαφωνίᾳ
<span class="pb" data-page="18b.740" id="p18b.740"></span>
<span class="lb" data-page="18b.740" data-line="1" id="l18b.740.1"></span>γέγονε τοῖς ἐξηγηταῖς· ἔνιοι μὲν γὰρ ἁπλῶς ἤκουσαν περί
<span class="lb" data-page="18b.740" data-line="2" id="l18b.740.2"></span>τε τῆς κατὰ τὸ μῆκος διατάσεως εἰρῆσθαι τό γε ἄνω καὶ
<span class="lb" data-page="18b.740" data-line="3" id="l18b.740.3"></span>τὸ κάτω, τινὲς δὲ ἐπὶ τῆς κατὰ τὸ πάθος· οὐδέτεροι ἐξηγήσαντο
<span class="lb" data-page="18b.740" data-line="4" id="l18b.740.4"></span>νεμόμενον οὔτε ἐπὶ τοῦ ῥάμματος οὔτε ἐπὶ τοῦ ἅμματος.
</p>
            <p>
<span class="lb" data-page="18b.740" data-line="5" id="l18b.740.5"></span>Ὅτι μὲν οὖν ἅμμα καλεῖται τὸ ἐκ τῶν ἐπιδέσμων γινόμενον
<span class="lb" data-page="18b.740" data-line="6" id="l18b.740.6"></span>ἀλλήλοις ἐπιπλεκομένων καὶ δεσμουμένων ἢ τῶν
<span class="lb" data-page="18b.740" data-line="7" id="l18b.740.7"></span>δύο περάτων ἢ θατέρου σχισθέντος σκέλους καὶ τρίτου γε
<span class="lb" data-page="18b.740" data-line="8" id="l18b.740.8"></span>ἐπ’ αὐτοῖς τοῦ καλουμένου καταλείμματος ἔξωθεν ἐπιβαλλομένου,
<span class="lb" data-page="18b.740" data-line="9" id="l18b.740.9"></span>παντὶ δῆλον. ὡσαύτως δὲ καὶ ὅτι ῥάμμα τοῦ διατρήματος
<span class="lb" data-page="18b.740" data-line="10" id="l18b.740.10"></span><span class="milestone ed1page" data-n="5.678" data-unit="ed1page" id="ed1page.5.678"></span>τῆς βελόνης διῃρημένον ἕνεκα τοῦ συνάγειν
<span class="lb" data-page="18b.740" data-line="11" id="l18b.740.11"></span>ἀλλήλοις ἤτοι τὰ μόρια τοῦ διατετμημένου σώματος ἢ
<span class="lb" data-page="18b.740" data-line="12" id="l18b.740.12"></span>τὸ πέρας τοῦ ἐπιδέσμου τοῖς προυποβεβλημένοις αὐτοῦ μέρεσι·
<span class="lb" data-page="18b.740" data-line="13" id="l18b.740.13"></span>καὶ ὁ νῦν ἐνεστὼς λόγος ἐστὶ περὶ τοῦ πρὸς ταύτην
<span class="lb" data-page="18b.740" data-line="14" id="l18b.740.14"></span>τὴν χρείαν παρεσκευασμένου ῥάμματος. ἀξιοῖ δὲ τούτου
<span class="pb" data-page="18b.741" id="p18b.741"></span>
<span class="lb" data-page="18b.741" data-line="1" id="l18b.741.1"></span>τὴν νομὴν ἄνω γενέσθαι. τί δὲ καλεῖ νομὴν ἐχρῆν παρ’
<span class="lb" data-page="18b.741" data-line="2" id="l18b.741.2"></span>αὐτῷ μεμαθηκέναι, πολλάκις κεχρημένῳ τῷ ὀνόματι. κατὰ
<span class="lb" data-page="18b.741" data-line="3" id="l18b.741.3"></span>τῆς τῶν ἐπιδέσμων ἀπὸ τοῦ πέρατος ἄχρι τῆς ἀρχῆς φορᾶς.
<span class="lb" data-page="18b.741" data-line="4" id="l18b.741.4"></span>ἐπὶ γοῦν τῶν καταγμάτων ἐκέλευσε τὴν μὲν ἀρχὴν
<span class="lb" data-page="18b.741" data-line="5" id="l18b.741.5"></span>τῶν ἐπιδέσμων ἀμφοτέρων ἐπ’ αὐτοῦ τοῦ κατάγματος τιθέναι.
<span class="lb" data-page="18b.741" data-line="6" id="l18b.741.6"></span>τοὐντεῦθεν δὲ τοῦ μὲν προτέρου τὴν νομὴν ἄνω
<span class="lb" data-page="18b.741" data-line="7" id="l18b.741.7"></span>ποιεῖσθαι, τοῦ δὲ δευτέρου κάτω μὲν πρότερον, εἶτ’ αὖθις
<span class="lb" data-page="18b.741" data-line="8" id="l18b.741.8"></span>ἄνω, νομὴν ὀνομάζων τὴν οἷον ὁδοιπορίαν τῶν ἐπιδέσμων,
<span class="lb" data-page="18b.741" data-line="9" id="l18b.741.9"></span>ἣν ἀπ’ ἀρχῆς μέχρι τέλους ποιοῦνται, περιελιττόμενοι τῷ
<span class="lb" data-page="18b.741" data-line="10" id="l18b.741.10"></span>σώματι τοῦ κάμνοντος. ἀνάλογον μὲν οὖν κἀπὶ τοῦ ῥάμματος
<span class="lb" data-page="18b.741" data-line="11" id="l18b.741.11"></span>ἡ νομὴ σημαίνει. δυναμένης γὰρ τῆς βελόνης κἀκ τῶν
<span class="lb" data-page="18b.741" data-line="12" id="l18b.741.12"></span>ἄνω μερῶν εἰς τὰ κάτω διεκβάλλεσθαι καὶ κατὰ τοὐναντίον
<span class="lb" data-page="18b.741" data-line="13" id="l18b.741.13"></span>ἐκ τῶν κάτω πρὸς τὸ μετέωρον ἀναφέρεσθαι· δυναμένης δὲ
<span class="lb" data-page="18b.741" data-line="14" id="l18b.741.14"></span>καὶ μηδετέρως ἕρπειν, ἀλλὰ παρεγκλίτως ἤτοι πρὸς τὸ δεξιὸν
<span class="lb" data-page="18b.741" data-line="15" id="l18b.741.15"></span>μέρος ἀπὸ τῶν ἀριστερῶν ἢ ἀπὸ τῶν δεξιῶν ἐπὶ τὰ
<span class="lb" data-page="18b.741" data-line="16" id="l18b.741.16"></span>λαιὰ διεκβάλλεσθαι, κελεύει διὰ παντὸς αὐτὴν ἄνω τὴν φορὰν
<span class="lb" data-page="18b.741" data-line="17" id="l18b.741.17"></span>ἴσχειν. ἐὰν μὲν οὖν τὸ πέρας αὐτὸ μόνον τοῦ ἐπιδέσμου
<span class="lb" data-page="18b.741" data-line="18" id="l18b.741.18"></span>συῤῥάπτηται τοῖς ὑποκειμένοις αὐτοῦ μέρεσιν, ἐφ’
<span class="pb" data-page="18b.742" id="p18b.742"></span>
<span class="lb" data-page="18b.742" data-line="1" id="l18b.742.1"></span>ὧν μὲν ἐπιδέσεων οὐ δεόμεθα τῶν ἀντικειμένων μορίων, ὡς
<span class="lb" data-page="18b.742" data-line="2" id="l18b.742.2"></span>ἐπὶ πήχεος καὶ βραχίονος καὶ μηροῦ καὶ κνήμης καὶ ἐπὶ
<span class="lb" data-page="18b.742" data-line="3" id="l18b.742.3"></span>τούτων ἀναγκαῖόν ἐστιν ἤτοι ἐπὶ τῶν ἀριστερῶν μερῶν
<span class="lb" data-page="18b.742" data-line="4" id="l18b.742.4"></span>ἐπὶ δεξιὰ διείρειν τὴν βελόνην ἀνάπαλιν, ἑκατέρως <span class="milestone ed2page" data-n="12.44" data-unit="ed2page" id="ed2page.12.44"></span>δὲ
<span class="lb" data-page="18b.742" data-line="5" id="l18b.742.5"></span>πειρᾶσθαι τὴν φορὰν αὐτῆς ἐκκλίνοντα πρὸς τὸ ἄνω, συνάπτειν
<span class="lb" data-page="18b.742" data-line="6" id="l18b.742.6"></span>οὕτως τὸ πέρας τῆς ὀθόνης, ταῖς ὑποβεβλημέναις
<span class="lb" data-page="18b.742" data-line="7" id="l18b.742.7"></span>ἐπιβολαῖς. ἐφ’ ὧν δέ ἐστι χρεία τῶν ἀντικειμένων μορίων,
<span class="lb" data-page="18b.742" data-line="8" id="l18b.742.8"></span>ὡς ἐπ’ ὤμου καὶ ἰσχίου, πειρᾶσθαι τὴν τελευτὴν τοῦ ἐπιδέσμου
<span class="lb" data-page="18b.742" data-line="9" id="l18b.742.9"></span>ποιεῖσθαι κατὰ τὴν ἄνω φορὰν, εἶτ’ ἐνταῦθα τὴν
<span class="lb" data-page="18b.742" data-line="10" id="l18b.742.10"></span>βελόνην διείροντα κάτωθεν, ἄνωθεν τὴν συῤῥαφὴν οὕτω
<span class="lb" data-page="18b.742" data-line="11" id="l18b.742.11"></span>ποιεῖσθαι, μὴ κατασπῶντα τὸ ὑψηλὸν μέρος τῆς ἐπιδέσεως,
<span class="lb" data-page="18b.742" data-line="12" id="l18b.742.12"></span>ἀνασπῶντα δὲ τὸ ταπεινόν. ἐγχωρεῖ μὲν γὰρ ἑκάτερον ποιεῖν
<span class="lb" data-page="18b.742" data-line="13" id="l18b.742.13"></span>ἐν τῇ συῤῥαφῇ. τῶν ὀθονίων· ἀλλὰ διεκβαλεῖν τὸ ῥάμμα
<span class="lb" data-page="18b.742" data-line="14" id="l18b.742.14"></span>μετὰ τῆς βελόνης, ἀνατείνειν χρὴ τὸ κάτωθεν αὐτοῦ μέρος
<span class="lb" data-page="18b.742" data-line="15" id="l18b.742.15"></span>πρὸς τὸ ἄνω καὶ μὴ κατατείνειν τὸ ἄνωθεν, εἰς τὸ κάτωθεν
<span class="lb" data-page="18b.742" data-line="16" id="l18b.742.16"></span>σκοπὸν ἔχοντα, διὰ τῶν ἄνωθεν μερῶν τῆς ἐπιδέσεως
<span class="lb" data-page="18b.742" data-line="17" id="l18b.742.17"></span>ἀνέλκεσθαι τὸ κάτω καὶ τοῦτο ποιεῖν ἡμᾶς κελεύει. ἐν ᾧ
<span class="lb" data-page="18b.742" data-line="18" id="l18b.742.18"></span>τε παρέχει τὸ πεπονθὸς ὁ κάμνων τοῖς ἰατροῖς εἰς μείωσιν,
<span class="pb" data-page="18b.743" id="p18b.743"></span>
<span class="lb" data-page="18b.743" data-line="1" id="l18b.743.1"></span>ἐν ᾧ τε παρασκευάζουσιν ὡς πρὸς τὴν χειρουργίαν αὐτὸ
<span class="lb" data-page="18b.743" data-line="2" id="l18b.743.2"></span>καὶ τρίτον τὸ τῆς χειρουργίας αὐτῆς μέρος ἐστὶν ἡ ἐπίδεσις.
<span class="lb" data-page="18b.743" data-line="3" id="l18b.743.3"></span>ὠνόμασε τὸ μὲν πρῶτον ἐν παρέξει, τὸ δὲ δεύτερον
<span class="lb" data-page="18b.743" data-line="4" id="l18b.743.4"></span>ἐν σχέσει, τὸ δὲ τρίτον ἐν ἐπιδέσει, τὸ δὲ τέταρτον ἐν πιέξει.
<span class="lb" data-page="18b.743" data-line="5" id="l18b.743.5"></span>γράφουσι δὲ ἀντὶ τοῦ ἐν πιέξει τινὲς, ἐν τῇ ἔπειτα
<span class="lb" data-page="18b.743" data-line="6" id="l18b.743.6"></span>ἕξει, ὃ καί μοι μᾶλλον ἀρέσκει· καὶ πρόσθεν γὰρ ἤδη τὸν
<span class="lb" data-page="18b.743" data-line="7" id="l18b.743.7"></span>τοιοῦτον καιρὸν κέκληκεν ἐν ἕξει. καὶ δῆλόν ἐστιν ὥσπερ
<span class="lb" data-page="18b.743" data-line="8" id="l18b.743.8"></span>ἓν σχῆμα τοῦτο ἐν πᾶσι τοῖς καιροῖς βούλεται φυλάττεσθαι
<span class="lb" data-page="18b.743" data-line="9" id="l18b.743.9"></span>τῶν ἐπιδέσμων μορίων, οὕτω καὶ τὴν νομὴν τοῦ ἅμματός τε
<span class="lb" data-page="18b.743" data-line="10" id="l18b.743.10"></span>καὶ ῥάμματος ἀεὶ τὴν ἀνάτασιν ἴσχειν ἄνω. πρῶτον μὲν
<span class="lb" data-page="18b.743" data-line="11" id="l18b.743.11"></span>τοῦ πέρατος τῆς ἐπιδέσεως ἀσφαλῶς ἀνατεινομένου τε καὶ
<span class="lb" data-page="18b.743" data-line="12" id="l18b.743.12"></span>κρατουμένου δι’ ἐκείνης τε καὶ ὅλης αὐτῆς· ἀλλ’ ἐκεῖνό τε
<span class="lb" data-page="18b.743" data-line="13" id="l18b.743.13"></span>σκέψεως δεῖται, παραλελειμμένον ἄσκεπτον τοῖς ἐξηγηταῖς
<span class="lb" data-page="18b.743" data-line="14" id="l18b.743.14"></span>αὐτοῦ κατὰ νομὴν τοῦ τε ἅμματός τε καὶ τοῦ ῥάμματος,
<span class="lb" data-page="18b.743" data-line="15" id="l18b.743.15"></span>ὥσπερ ἐν τοῖς ἄλλοις καιροῖς, οὕτως καὶ κατ’ ἐκεῖνον ἐν ᾧ
<span class="lb" data-page="18b.743" data-line="16" id="l18b.743.16"></span>παρέχουσιν οἱ κάμνοντες τοῖς ἰατροῖς ἑαυτοὺς, ἐπὶ τὴν ἄνω
<span class="lb" data-page="18b.743" data-line="17" id="l18b.743.17"></span>χώραν γίνεσθαι τοῦ πεπονθότος μορίου. παραγίνονται γὰρ
<span class="lb" data-page="18b.743" data-line="18" id="l18b.743.18"></span>ἐπὶ τὸν ἰατρὸν οἱ μὲν βαδίζοντες, οἱ δὲ βασταζόμενοι, καθότι ﻿
<span class="pb" data-page="18b.744" id="p18b.744"></span>
<span class="lb" data-page="18b.744" data-line="1" id="l18b.744.1"></span>ἂν αὐτοῖς δόξῃ, ποτὲ μὲν ἀνειλημμένοι τὰ πεπονθότα
<span class="lb" data-page="18b.744" data-line="2" id="l18b.744.2"></span>μόρια ἢ ἐπιδεδεμένοι, ποτὲ δὲ ἄμφω πεποιηκότες. ἐν ἐκείνοις
<span class="lb" data-page="18b.744" data-line="3" id="l18b.744.3"></span>οὖν ἐστιν ἡ ἐξουσία τῶν ἁμμάτων καὶ τῶν ῥαμμάτων
<span class="lb" data-page="18b.744" data-line="4" id="l18b.744.4"></span>οὐκ ἐπὶ τοῖς μέλλουσι καταμανθάνειν αὐτοὺς ἢ θεραπεύειν
<span class="lb" data-page="18b.744" data-line="5" id="l18b.744.5"></span>ἰατροῖς. ἴσως οὖν ἡγεῖται καὶ κατ’ ἐκεῖνον τὸν καιρὸν
<span class="lb" data-page="18b.744" data-line="6" id="l18b.744.6"></span>ἐνίοτε ἰατροῖς γίνεσθαι χρείαν τοῖς πάσχουσι. καὶ γὰρ ἐν
<span class="lb" data-page="18b.744" data-line="7" id="l18b.744.7"></span>ὁδοιπορίᾳ καὶ κατ’ ἀγρὸν ἐνίοτε πληγαὶ συμπίπτουσι τοῖς
<span class="lb" data-page="18b.744" data-line="8" id="l18b.744.8"></span>ἰδιώταις ἢ ἐξαρθρήματα καὶ τραύματα, δεομένων μὲν ἰατρῶν
<span class="lb" data-page="18b.744" data-line="9" id="l18b.744.9"></span>πλειόνων συνόδου σκέψεως ἀκριβοῦς, ὀργάνων τέ τινων
<span class="lb" data-page="18b.744" data-line="10" id="l18b.744.10"></span>ἢ ἀρμένων ἢ ὀθονίων, ἔτι βρόχων εἰς τὴν θεραπείαν,
<span class="lb" data-page="18b.744" data-line="11" id="l18b.744.11"></span>ὧν οὐδενὸς ἦν εὐπορία κατὰ τὸν ἀγρὸν ἢ τὴν ὁδοιπορίαν,
<span class="lb" data-page="18b.744" data-line="12" id="l18b.744.12"></span>ὥστε ἐν ἐκείνῳ τῷ καιρῷ παραφανεὶς ὁ ἰατρὸς ἐπιδέσει τε
<span class="lb" data-page="18b.744" data-line="13" id="l18b.744.13"></span>καὶ ἀναλήψει καὶ δήσει τὰ πάσχοντα μόρια τοῖς εὐπορευθεῖσιν
<span class="lb" data-page="18b.744" data-line="14" id="l18b.744.14"></span>ὀθονίοις καὶ δηλονότι κἂν ἅμματι καταλαβεῖν δεήσῃ
<span class="lb" data-page="18b.744" data-line="15" id="l18b.744.15"></span>τὴν ἐπίδεσιν ἢ ῥαφαῖς, καὶ τοῦτο πράξει προσηκόντως, εἶτ’
<span class="lb" data-page="18b.744" data-line="16" id="l18b.744.16"></span>ἐν τῇ πόλει πάλιν ἑαυτὸν παρέξει ὁ κάμνων τοῖς συνήθεσιν
<span class="lb" data-page="18b.744" data-line="17" id="l18b.744.17"></span>ἰατροῖς, πρῶτον μὲν εἰς ἀκριβεστέραν διάγνωσιν ὧν ἔπαθεν,
<span class="lb" data-page="18b.744" data-line="18" id="l18b.744.18"></span>εἶτ’ ἐφεξῆς εἰς ἐμβολὴν τῶν ἐκπεπτωκότων ἄρθρων ἢ
<span class="pb" data-page="18b.745" id="p18b.745"></span>
<span class="lb" data-page="18b.745" data-line="1" id="l18b.745.1"></span>διάπλασιν τῶν κατεαγότων ὀστῶν ἢ ῥαφὴν τῶν τραυμάτων
<span class="lb" data-page="18b.745" data-line="2" id="l18b.745.2"></span>ἢ τῶν τεθλασμένων προσήκουσαν ἐπιμέλειαν, οἷς ἐφεξῆς
<span class="lb" data-page="18b.745" data-line="3" id="l18b.745.3"></span>δηλονότι τὴν δέουσαν ἐπίδεσιν οἱ ἰατροὶ ποιήσονται καὶ
<span class="lb" data-page="18b.745" data-line="4" id="l18b.745.4"></span>μετὰ τὴν δέσιν ἐν τῷ αὐτῷ σχήματι προνοήσονται τῆς
<span class="lb" data-page="18b.745" data-line="5" id="l18b.745.5"></span>ἀποθέσεως.
</p>
          </article>

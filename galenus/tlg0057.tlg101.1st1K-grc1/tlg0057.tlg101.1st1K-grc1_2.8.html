<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.8">
<span class="pb page1" data-page="18b.745" id="p18b.745"></span>
<span class="milestone ed1page page1" data-n="5.678" data-unit="ed1page" id="ed1page.5.678"></span>
<span class="milestone ed2page page1" data-n="12.44" data-unit="ed2page" id="ed2page.12.44"></span>
            <blockquote class="quote lemma">
<span class="lb" data-page="18b.745" data-line="6" id="l18b.745.6"></span><span class="milestone ed2page" data-n="12.45" data-unit="ed2page" id="ed2page.12.45"></span>Ἀρχὰς βάλλεσθαι μὴ ἐπὶ τὸ ἕλκος, ἀλλ’ ἔνθεν ἢ
<span class="lb" data-page="18b.745" data-line="7" id="l18b.745.7"></span>ἔνθεν τὸ ἅμμα.
</blockquote>
            <p>
<span class="lb" data-page="18b.745" data-line="8" id="l18b.745.8"></span>Βάλλεσθαι τί καλεῖ νῦν ἅμμα τῶν ἐξηγημένων ἐστί.
<span class="lb" data-page="18b.745" data-line="9" id="l18b.745.9"></span>κατὰ μὲν γὰρ τὴν ἔμπροσθεν ῥῆσιν ἀντιδιῄρηται τὸ ἅμμα,
<span class="lb" data-page="18b.745" data-line="10" id="l18b.745.10"></span>νυνὶ δὲ θατέρου μόνον ἐμνημόνευσεν, ὡς δυναμένου καὶ ῥάμματος
<span class="lb" data-page="18b.745" data-line="11" id="l18b.745.11"></span>εἰς ἅμμα τελευτᾷν. καὶ γὰρ τελευτάτω εἰς τοῦτο
<span class="lb" data-page="18b.745" data-line="12" id="l18b.745.12"></span>πάντως ἐν ἅπασι τοῖς ῥαπτομένοις· οὐ γὰρ ἁπλῶς διεκβάλλεται
<span class="lb" data-page="18b.745" data-line="13" id="l18b.745.13"></span>τῶν ῥαπτομένων ἡ βελόνη, ἀλλὰ μετὰ τοῦ ῥάμματος
<span class="lb" data-page="18b.745" data-line="14" id="l18b.745.14"></span>ἀλλήλοις ἅμματι σφιγγομένων· πολλάκις μὲν οὖν
<span class="lb" data-page="18b.745" data-line="15" id="l18b.745.15"></span>ἐγγὺς ἀλλήλων αἵ τε ἀρχαὶ τοῦ ῥάμματος γίνονται καὶ τὸ
<span class="pb" data-page="18b.746" id="p18b.746"></span>
<span class="lb" data-page="18b.746" data-line="1" id="l18b.746.1"></span>ἅμμα, καθάπερ ὅταν τὸ δέρμα διαῤῥάπτωμεν. ἐνίοτε δὲ
<span class="lb" data-page="18b.746" data-line="2" id="l18b.746.2"></span>ἀφεστήκασιν, ὡς ἐπὶ τῶν δεσμῶν συμβαίνει πολλάκις, ἐκ
<span class="lb" data-page="18b.746" data-line="3" id="l18b.746.3"></span>πολλῆς συναγωγῆς τῶν μερῶν τοῦ ῥάμματος εἰς τὸ κοινὸν
<span class="lb" data-page="18b.746" data-line="4" id="l18b.746.4"></span>ἅμμα γιγνομένης. εἰκὸς οὖν ἐστι νῦν αὐτὸν λέγειν μὴ κατ’
<span class="lb" data-page="18b.746" data-line="5" id="l18b.746.5"></span>ἐκεῖνο τὸ μέρος βάλλεσθαι τὰς ἀρχὰς τοῦ ῥάμματος, ἐν ᾧ
<span class="lb" data-page="18b.746" data-line="6" id="l18b.746.6"></span>τὸ ἕλκος ἐστίν. ᾧ προστάγματι συνεπινοεῖται μηδὲ τὸ
<span class="lb" data-page="18b.746" data-line="7" id="l18b.746.7"></span>ἅμμα κατὰ τὸ ἕλκος τείνεσθαι. θλίβεται γὰρ οὐ μόνον ὑπ’
<span class="lb" data-page="18b.746" data-line="8" id="l18b.746.8"></span>αὐτοῦ τοῦ ἅμματος τὸ ἕλκος, ἀλλὰ καὶ τοῦ ἐπιδέσμου πιλουμένου
<span class="lb" data-page="18b.746" data-line="9" id="l18b.746.9"></span>σφοδρότερον ὑπ’ αὐτοῦ τοῦ δεομένου τοῦ ἅμματος
<span class="lb" data-page="18b.746" data-line="10" id="l18b.746.10"></span>ἐσφίγχθαι βιαίτερον, εἰ μέλλει κρατήσειν τὸν ἐπίδεσμον.
<span class="lb" data-page="18b.746" data-line="11" id="l18b.746.11"></span>οὕτως δὲ κἂν χωρὶς ῥάμματος ἅμμα γένηται τῶν τοῦ ἐπιδέσμου
<span class="lb" data-page="18b.746" data-line="12" id="l18b.746.12"></span>περάτων, τῶν ἐπιπλεκομένων ἀλλήλοις ἤ τινος ἔξωθεν,
<span class="lb" data-page="18b.746" data-line="13" id="l18b.746.13"></span>οὐ χρὴ βάλλεσθαι κατὰ τὸ ἕλκος αὐτό. συμβήσεται
<span class="lb" data-page="18b.746" data-line="14" id="l18b.746.14"></span>γὰρ οὕτως καὶ τὸ ἅμμα κατὰ τοῦ ἕλκους ἐπιβεβλημένον
<span class="lb" data-page="18b.746" data-line="15" id="l18b.746.15"></span>θλίβειν αὐτὸ καὶ μάλιστα ὅταν ἢ λεπτὸς ᾖ ὁ ἐπικείμενος
<span class="lb" data-page="18b.746" data-line="16" id="l18b.746.16"></span>προεπίδεσμος ἢ χωρὶς ἐρίου περιβεβλημένος. ἐμοὶ μὲν οὖν
<span class="lb" data-page="18b.746" data-line="17" id="l18b.746.17"></span>δοκεῖ τῆς ἐπιπλοκῆς εἰς ἅμμα τελευτώντων εἴτε ῥαμμάτων
<span class="lb" data-page="18b.746" data-line="18" id="l18b.746.18"></span>εἴτε ταινιῶν ὁ Ἱπποκράτης νῦν μνημονεύειν. ἔνιοι δὲ ἡγοῦνται
<span class="pb" data-page="18b.747" id="p18b.747"></span>
<span class="lb" data-page="18b.747" data-line="1" id="l18b.747.1"></span>τὰς ἀρχὰς τῶν ἐπιδέσμων αὐτὸν ἀξιοῦν μὴ τίθεσθαι
<span class="lb" data-page="18b.747" data-line="2" id="l18b.747.2"></span>κατὰ τὸ ἕλκος. ἐξ αὐτῶν δέ τινες τὴν γραφὴν ἐποιήσαντο,
<span class="lb" data-page="18b.747" data-line="3" id="l18b.747.3"></span>ἀληθῶς μὲν, οὐ μὴν τῇ προκειμένῃ λέξει προσήκουσαν· οὐ
<span class="lb" data-page="18b.747" data-line="4" id="l18b.747.4"></span>γὰρ περὶ τῶν ἐπιδέσμων, ἀλλὰ περὶ ῥάμματος ὁ ἐνεστηκὼς
<span class="lb" data-page="18b.747" data-line="5" id="l18b.747.5"></span>λόγος αὐτῷ περαίνεται. τὴν οὖν γραφὴν τοῦ ἀληθές τι
<span class="lb" data-page="18b.747" data-line="6" id="l18b.747.6"></span>καὶ τεχνικὸν ἔχειν φημὶ, ἣν ποιοῦνται τῶν τε τὰς ἀρχὰς
<span class="lb" data-page="18b.747" data-line="7" id="l18b.747.7"></span>βάλλεσθαι μὴ κατὰ τὸ ἕλκος, ἀλλ’ ἔνθεν ἢ ἔνθεν, τουτέστιν
<span class="lb" data-page="18b.747" data-line="8" id="l18b.747.8"></span>ἑκατέρωθεν αὐτοῦ κατὰ δεξιὸν ἢ λαιὸν μέρος. οὕτω νῦν
<span class="lb" data-page="18b.747" data-line="9" id="l18b.747.9"></span>συμβήσεται καὶ τὸ γεγραμμένον αὐτῷ <span class="milestone ed1page" data-n="5.679" data-unit="ed1page" id="ed1page.5.679"></span>κατὰ τὸ
<span class="lb" data-page="18b.747" data-line="10" id="l18b.747.10"></span>περὶ ἀγμῶν ὀρθῶς εἰρῆσθαι καὶ μὴ μάχεσθαι τῷ νῦν λόγῳ.
<span class="lb" data-page="18b.747" data-line="11" id="l18b.747.11"></span>κελεύει γὰρ ἐν ἐκείνῳ τὰς ἀρχὰς τῶν ἐπιδέσμων βάλλεσθαι
<span class="lb" data-page="18b.747" data-line="12" id="l18b.747.12"></span>κατὰ τὸ πεπονθὸς μέρος ἤτοι κάταγμα τὸ πάθος ἢ ἕλκος
<span class="lb" data-page="18b.747" data-line="13" id="l18b.747.13"></span>εἴη καὶ μήτε ἀνωτέρω ἢ κατωτέρω. πρὸς γὰρ τὴν κατὰ
<span class="lb" data-page="18b.747" data-line="14" id="l18b.747.14"></span>μῆκος διάστασιν ὁ ἐν ἐκείνῳ τῷ βιβλίῳ λόγος ἐκφέρεται·
<span class="lb" data-page="18b.747" data-line="15" id="l18b.747.15"></span>νυνὶ δὲ οὐ πρὸς ταύτην, ἀλλὰ πρὸς τὴν κατὰ πλάτος ἀποβλέπων
<span class="lb" data-page="18b.747" data-line="16" id="l18b.747.16"></span>ἔφη τὰς ἀρχὰς βάλλεσθαι μὴ κατὰ τὸ ἕλκος, ἀλλ’
<span class="lb" data-page="18b.747" data-line="17" id="l18b.747.17"></span>ἔνθεν ἢ ἔνθεν, τουτέστιν ἐφ’ ἑκάτερον τοῦ ἕλκους. ὁμολογεῖ
<span class="lb" data-page="18b.747" data-line="18" id="l18b.747.18"></span>γὰρ τούτῳ τῷ μήτε ἀνωτέρω μήτε κατωτέρω· οὐ μὴν
<span class="pb" data-page="18b.748" id="p18b.748"></span>
<span class="lb" data-page="18b.748" data-line="1" id="l18b.748.1"></span>ἴσασι τὴν γραφὴν ταύτην <span class="milestone ed2page" data-n="12.46" data-unit="ed2page" id="ed2page.12.46"></span>οἱ ἐξηγησάμενοι τὸ βιβλίον.
<span class="lb" data-page="18b.748" data-line="2" id="l18b.748.2"></span>εἰκότως οὖν ἀποροῦσι, λέγοντος τοῦ Ἱπποκράτους
<span class="lb" data-page="18b.748" data-line="3" id="l18b.748.3"></span>ἀρχὰς βάλλεσθαι μὴ κατὰ τὸ ἕλκος, ἀλλ’ ἔνθεν καὶ ἔνθεν
<span class="lb" data-page="18b.748" data-line="4" id="l18b.748.4"></span>τὸ ἅμμα. καὶ τισιν ἔδοξεν ἀρχὰς ἐπιδέσμων ἀκούειν ἀντὶ
<span class="lb" data-page="18b.748" data-line="5" id="l18b.748.5"></span>τοῦ πέρατα, καίτοι γενικώτερον ὄνομα τὸ πέρας ἐστὶ τῆς
<span class="lb" data-page="18b.748" data-line="6" id="l18b.748.6"></span>ἀρχῆς, ὡς καὶ Πλάτων ἡμᾶς ἐδίδαξε πέρατα λέγων εἶναι
<span class="lb" data-page="18b.748" data-line="7" id="l18b.748.7"></span>καὶ τὴν ἀρχὴν καὶ τὴν τελευτήν. εἴπερ οὖν ἐγχωρεῖ τὴν
<span class="lb" data-page="18b.748" data-line="8" id="l18b.748.8"></span>γενικωτέραν προσηγορίαν ἀντὶ τῆς εἰδικωτέρας ἐπιφέρειν
<span class="lb" data-page="18b.748" data-line="9" id="l18b.748.9"></span>τῷ πράγματι, τὴν μὴν ἀρχὴν ἐξέσται λέγειν ἡμῖν πέρας,
<span class="lb" data-page="18b.748" data-line="10" id="l18b.748.10"></span>ὥσπερ γε τελευτὴν, οὐ μὴν τελευτὴν ἀρχήν. καὶ μὴν εἰ
<span class="lb" data-page="18b.748" data-line="11" id="l18b.748.11"></span>μηδενὸς μὲν ἄλλου δυνατὸν ἀρχὴν ἀκούειν παρὰ τὴν τῶν
<span class="lb" data-page="18b.748" data-line="12" id="l18b.748.12"></span>ἐπιδέσμων, τῶν ῥαμμάτων, τῶν ταινιῶν, ἀδύνατον δὲ τὴν
<span class="lb" data-page="18b.748" data-line="13" id="l18b.748.13"></span>τῶν ἐπιδέσμων ἀκούειν ἀναγκαῖόν ἐστι, τὴν αὐτὴν ἀκούειν
<span class="lb" data-page="18b.748" data-line="14" id="l18b.748.14"></span>ἀρχὴν ῥαμμάτων τε καὶ ταινιῶν, εἰ δὲ βούλει, καὶ παραῤῥυμάτων·
<span class="lb" data-page="18b.748" data-line="15" id="l18b.748.15"></span>καὶ γὰρ καὶ τούτων αὐτὸς δύναται καταλαμβάνειν
<span class="lb" data-page="18b.748" data-line="16" id="l18b.748.16"></span>δηλονότι τὴν ἐπίδεσιν, ὥσπερ καὶ οἱ στενοὶ τελαμῶνες, ὅσοι
<span class="lb" data-page="18b.748" data-line="17" id="l18b.748.17"></span>κατὰ τὸ πέρας ἀντιπλεκόμενοι δεσμὸν ἐργάζονται.
</p>
          </article>

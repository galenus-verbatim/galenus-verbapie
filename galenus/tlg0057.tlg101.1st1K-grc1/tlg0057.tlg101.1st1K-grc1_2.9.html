<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:2.9">
<span class="pb page1" data-page="18b.749" id="p18b.749"></span>
<span class="milestone ed1page page1" data-n="5.679" data-unit="ed1page" id="ed1page.5.679"></span>
<span class="milestone ed2page page1" data-n="12.46" data-unit="ed2page" id="ed2page.12.46"></span>
            <blockquote class="quote lemma">
<span class="lb" data-page="18b.749" data-line="1" id="l18b.749.1"></span>Τὸ δὲ ἄμμα μήτε ἐν τρίβῳ μήτε ἐν ἔργῳ μήτε ἐκεῖσε,
<span class="lb" data-page="18b.749" data-line="2" id="l18b.749.2"></span>ὅκου ἐνεὸν, ὡς μὴ ἔσω ἐνεὸν κείσεται.
</blockquote>
            <p>
<span class="lb" data-page="18b.749" data-line="3" id="l18b.749.3"></span>Κατὰ τὴν πρὸ ταύτης ῥῆσιν ἀξιώσας ἀρχὰς, ἐργαζόμενον
<span class="lb" data-page="18b.749" data-line="4" id="l18b.749.4"></span>τὸ ἅμμα, μὴ κατὰ τὸ ἕλκος, ἀλλ’ ἐν ἑτέρῳ τίθεσθαι
<span class="lb" data-page="18b.749" data-line="5" id="l18b.749.5"></span>χωρίῳ, καθ’ ὃ καὶ τὸ ἅμμα προσήκει τεθῆναι, νῦν ἡμᾶς
<span class="lb" data-page="18b.749" data-line="6" id="l18b.749.6"></span>διδάσκει τοὺς τόπους αὐτοὺς, ἐν οἶς χρὴ τίθεσθαι τὸ ἅμμα.
<span class="lb" data-page="18b.749" data-line="7" id="l18b.749.7"></span>γίνεται δὲ ἐνίοτε διδασκαλία πραγμάτων οὐκ ἐκ τῶν συμβεβηκότων
<span class="lb" data-page="18b.749" data-line="8" id="l18b.749.8"></span>αὐτοῖς, οὕτω δὲ ὀνομάζουσι τὰ δυνάμενα μέν
<span class="lb" data-page="18b.749" data-line="9" id="l18b.749.9"></span>συμβῆναι, οὐ μὴν συμβεβηκότα γε καὶ εἴη ἂν ὁ λόγος αὐτοῦ
<span class="lb" data-page="18b.749" data-line="10" id="l18b.749.10"></span>δυνάμει τοιοῦτος. τὸ ἅμμα τίθεσθαι μὴ κατὰ τὸ ἕλκος,
<span class="lb" data-page="18b.749" data-line="11" id="l18b.749.11"></span>ἀλλ’ ἔνθα δυνήσει τὴν νομὴν αὐτοῦ πρὸς τὴν ἄνω χώραν
<span class="lb" data-page="18b.749" data-line="12" id="l18b.749.12"></span>γενέσθαι, φυλαττόμενος τρίβον καὶ ἔργον καὶ τρίτον τὸ ἐνεόν.
<span class="lb" data-page="18b.749" data-line="13" id="l18b.749.13"></span>τρίβον μὲν οὖν καλεῖ, καθ’ ὃ τὴν ἐνέργειαν ἔχει, καμπτόμενον
<span class="lb" data-page="18b.749" data-line="14" id="l18b.749.14"></span>ἢ ἐκτεινόμενον ἢ ἐς τὰ πλάγια παρατριβόμενον. ἔσται
<span class="lb" data-page="18b.749" data-line="15" id="l18b.749.15"></span>δὲ τρίβος τῷ μὲν βαδίζοντι τὸ ἔχνος τοῦ ποδὸς, τῷ δὲ
<span class="lb" data-page="18b.749" data-line="16" id="l18b.749.16"></span>κατακειμένῳ τὸ νῶτον ἅπαν καὶ μάλιστα αὐτοῦ τὰ ἐξέχοντα
<span class="pb" data-page="18b.750" id="p18b.750"></span>
<span class="lb" data-page="18b.750" data-line="1" id="l18b.750.1"></span>καὶ τὰ τῆς κεφαλῆς ὀπίσω· τῷ δὲ καθημένῳ τῆς
<span class="lb" data-page="18b.750" data-line="2" id="l18b.750.2"></span>πυγῆς τὸ κάτω. εἰ δὲ διὰ τῶν χειρῶν τις ἐνεργεῖν ἐπιδεδεμένος
<span class="lb" data-page="18b.750" data-line="3" id="l18b.750.3"></span>μέλλοι, σκέψῃ τίνα τε τὴν ἐνέργειαν ἐνεργήσει καὶ
<span class="lb" data-page="18b.750" data-line="4" id="l18b.750.4"></span>περὶ τίνων ἔξωθεν. οὕτω γὰρ δυνήσῃ καὶ τὴν ἐν αὐτῇ
<span class="lb" data-page="18b.750" data-line="5" id="l18b.750.5"></span>τρίβον ἐξευρεῖν· αἱ δὲ ἐνέργειαι δηλονότι κατὰ τὰς διαρθρώσεις
<span class="lb" data-page="18b.750" data-line="6" id="l18b.750.6"></span>γίνονται. φυλάξει τοίνυν αὐτὰς ἀεὶ καὶ μάλιστα
<span class="lb" data-page="18b.750" data-line="7" id="l18b.750.7"></span>τὰς μελλούσας ἐνεργεῖν, ἐπιδεδεμένου τοῦ κάμνοντος. ὅτι
<span class="lb" data-page="18b.750" data-line="8" id="l18b.750.8"></span>δὲ καλῶς ὑπ’ αὐτοῦ παρῄνηται τὸ συνέχον ὅλην τὴν ἐπίδεσιν
<span class="lb" data-page="18b.750" data-line="9" id="l18b.750.9"></span>ἅμμα, μὴ τίθεσθαι κατὰ τῶν σχηματιζομένων μορίων
<span class="lb" data-page="18b.750" data-line="10" id="l18b.750.10"></span>ἐν ταῖς κινήσεσιν εὔδηλον. ἀναγκαῖον γὰρ ἔσται ποτὲ μὲν
<span class="lb" data-page="18b.750" data-line="11" id="l18b.750.11"></span>χαλαρὰ περαιτέρω τοῦ προσήκοντος, αὖθις δὲ θλίβοντα γίγνεσθαι
<span class="lb" data-page="18b.750" data-line="12" id="l18b.750.12"></span>τὰ ἅμματα, καθ’ ἡντιναοῦν ἐπιβολὴν διάρθρωσιν.
<span class="lb" data-page="18b.750" data-line="13" id="l18b.750.13"></span>ὁ δὲ ἐπὶ τῆς τελευτῆς ῥήσεως εἶπεν, ἐνεὸν ἅπαντες ἀκούουσι
<span class="lb" data-page="18b.750" data-line="14" id="l18b.750.14"></span>μάταιον, ὡς εἰ καὶ ἄπρακτον εἰρήκει. καλοῦσι δὲ οἱ
<span class="lb" data-page="18b.750" data-line="15" id="l18b.750.15"></span>Ἕλληνες ἐνεοὺς ἐκ γενετῆς ἅμα τε <span class="milestone ed2page" data-n="12.47" data-unit="ed2page" id="ed2page.12.47"></span>κωφοὺς καὶ ἀδιάρθρωτον
<span class="lb" data-page="18b.750" data-line="16" id="l18b.750.16"></span>φθεγγομένους. ὡς οὖν οὗτοι πρὸς τὰς κατὰ τὸν
<span class="lb" data-page="18b.750" data-line="17" id="l18b.750.17"></span>βίον ἐνεργείας τελέως εἰσὶν ἄχρηστοι, οὕτω φασὶν αὐτὸν
<span class="lb" data-page="18b.750" data-line="18" id="l18b.750.18"></span>ὠνομακέναι τὸ μηδὲν ὠφελοῦν τὴν ἐπίδεσιν ἐνεόν. ἐνδέχεται
<span class="pb" data-page="18b.751" id="p18b.751"></span>
<span class="lb" data-page="18b.751" data-line="1" id="l18b.751.1"></span>οὖν τὸν μὲν Ἱπποκράτην μετὰ τοῦ κ γεγραφέναι κενεὸν,
<span class="lb" data-page="18b.751" data-line="2" id="l18b.751.2"></span>ἁμαρτηθεῖσαν δὲ τὴν λέξιν εὐθὺς ἐξ ἀρχῆς διαφυλαχθῆναι
<span class="lb" data-page="18b.751" data-line="3" id="l18b.751.3"></span>τοιαύτην, ἥ γε μὴν διάνοια καὶ κατ’ αὐτὴν τὴν γραφὴν
<span class="lb" data-page="18b.751" data-line="4" id="l18b.751.4"></span>τὸ αὐτὸ δηλοῖ. κενεὸν γάρ ἐστι τὸ λεγόμενον ὑφ’
<span class="lb" data-page="18b.751" data-line="5" id="l18b.751.5"></span>ἡμῶν κενὸν καὶ μάταιον, ὅπερ ἀνωφελές ὀνομάζουσιν. ἐπεὶ
<span class="lb" data-page="18b.751" data-line="6" id="l18b.751.6"></span>τοίνυν πολλοὺς ἴσμεν ἢ δι’ ἄγνοιαν ἢ βουλομένους ἐπιμελεῖς
<span class="lb" data-page="18b.751" data-line="7" id="l18b.751.7"></span>εἶναι δοκεῖν, ἄχρηστα πολλάκις ἐπιβάλλειν ἅμματα τοῖς
<span class="lb" data-page="18b.751" data-line="8" id="l18b.751.8"></span>ἐπιδέσμοις· διὰ τοῦτο ἔφη νῦν ὁ Ἱπποκράτης, μὴ εἰς τὸ
<span class="lb" data-page="18b.751" data-line="9" id="l18b.751.9"></span>ἐνεὸν κείσεται, τουτέστιν εἰς τὸ κενὸν, ὅπερ δηλονότι καὶ
<span class="lb" data-page="18b.751" data-line="10" id="l18b.751.10"></span>ἄχρηστόν ἐστι καὶ μάταιον. ἔδοξε δέ τινι τῶν ἐξηγουμένων
<span class="lb" data-page="18b.751" data-line="11" id="l18b.751.11"></span>τὸ βιβλίον κενεὸν ἡγεῖσθαι τὸ κενὸν χωρίον, ὡς ἢ καὶ
<span class="lb" data-page="18b.751" data-line="12" id="l18b.751.12"></span>μασχάλην ἢ ἰγνύην ἢ καὶ βουβῶνα προσαγορεύσειέν τις,
<span class="lb" data-page="18b.751" data-line="13" id="l18b.751.13"></span>οὕτως ἀντιδιαιρούμενος ὤμοις, γόνατι καὶ ἰσχίῳ. προστετυπῶσθαι
<span class="lb" data-page="18b.751" data-line="14" id="l18b.751.14"></span>γὰρ ἔφη χρῆναι τὸ ἄμμα τῷ σώματι καὶ μὴ κεκραμένῳ
<span class="lb" data-page="18b.751" data-line="15" id="l18b.751.15"></span>ὅμοιον εἶναι· τοιοῦτον δὲ ἔσεσθαι κατὰ μασχάλην
<span class="lb" data-page="18b.751" data-line="16" id="l18b.751.16"></span>τε καὶ ἰγνύην. εἰ δή πω καὶ τοῦτο μετρίως δόξειεν εἰρῆσθαι,
<span class="lb" data-page="18b.751" data-line="17" id="l18b.751.17"></span>χρῆσθαι πάρεστιν· ἐν γὰρ τοῖς ἀσφαλέσι καὶ τὸ μετρίως
<span class="lb" data-page="18b.751" data-line="18" id="l18b.751.18"></span>πιθανὸν ἀρκέσει.
</p>
          </article>

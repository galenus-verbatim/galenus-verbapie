<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.1">
<span class="pb page1" data-page="18b.816" id="p18b.816"></span>
<span class="milestone ed1page page1" data-n="5.689" data-unit="ed1page" id="ed1page.5.689"></span>
<span class="milestone ed2page page1" data-n="12.71" data-unit="ed2page" id="ed2page.12.71"></span>
            <h2>ΤΟ ΙΠΠΟΚΡΑΤΟΥΣ ΚΑΤ’ ΙΗΤΡΕΙΟΝ
<br></br>ΒΙΒΛΙΟΝ ΚΑΙ ΓΑΛΗΝΟΥ ΕΙΣ ΑΥΤΟ
<br></br>ΥΠΟΜΝΗΜΑ Γ.
</h2>
            <blockquote class="quote lemma">
<span class="lb" data-page="18b.816" data-line="1" id="l18b.816.1"></span><span class="milestone ed2page" data-n="12.72" data-unit="ed2page" id="ed2page.12.72"></span>Διεστραμμένα δὲ διορθῶσαι· τὰ μὲν ἄλλα κατὰ
<span class="lb" data-page="18b.816" data-line="2" id="l18b.816.2"></span>τὰ αὐτὰ, δεῖ τὰ μὲν ἐπεληλυθότα ἐπαγαγεῖν ὑποδέσει,
<span class="lb" data-page="18b.816" data-line="3" id="l18b.816.3"></span>παρακολλήσει, ἀναλήψει, τὰ δὲ ἐναντία ἐναντίως.
</blockquote>
            <p>
<span class="lb" data-page="18b.816" data-line="4" id="l18b.816.4"></span>Αἱ διαστροφαὶ γίνονται ποτὲ μὲν ἀποχωροῦντός τινος
<span class="lb" data-page="18b.816" data-line="5" id="l18b.816.5"></span>ἐκ τῆς ἰδίας ἕδρας ἐπὶ τὰ ἐκτὸς τοῦ <span class="milestone ed2page" data-n="12.73" data-unit="ed2page" id="ed2page.12.73"></span>σώματος, ποτὲ
<span class="pb" data-page="18b.817" id="p18b.817"></span>
<span class="lb" data-page="18b.817" data-line="1" id="l18b.817.1"></span>δὲ ἐπελθόντος εὐρυχωρίᾳ τινὶ τῶν ἔνδον τοῦ σώματος, οἷον
<span class="lb" data-page="18b.817" data-line="2" id="l18b.817.2"></span>ἐπὶ τῆς ῥινός. ἐὰν μὲν εἰς τὴν ἐκτὸς χώραν ἤτοι τῶν
<span class="lb" data-page="18b.817" data-line="3" id="l18b.817.3"></span>ὀστῶν αὐτῆς ἢ καὶ τῶν πτερυγίων ἀποχωρῇ τι, διαστροφὴ
<span class="lb" data-page="18b.817" data-line="4" id="l18b.817.4"></span>γίνεται πρὸς τοὐκτὸς, ἐὰν δὲ εἰς τὸν ἔνδον πόρον ἀφίκηται,
<span class="lb" data-page="18b.817" data-line="5" id="l18b.817.5"></span>διαστρέφεται πρὸς τοῦτον ἡ ῥίς. ἀνάλογον δὲ κἀπὶ τῶν
<span class="lb" data-page="18b.817" data-line="6" id="l18b.817.6"></span>ἄλλων μορίων διαστροφαὶ γίνονται. δηλονότι κἀπὶ τούτων ὁ
<span class="lb" data-page="18b.817" data-line="7" id="l18b.817.7"></span>κοινὸς ἅπασι σκοπὸς τῆς θεραπείας ἐνδείξεται τὰ βοηθήματα.
<span class="lb" data-page="18b.817" data-line="8" id="l18b.817.8"></span>κοινὸς δὲ πᾶσιν ἦν σκοπὸς τἀναντία τῶν ἐναντίων
<span class="lb" data-page="18b.817" data-line="9" id="l18b.817.9"></span>ἰάματα, ὥστε καὶ νῦν τὰ μὲν ἀπεληλυθότα προσακτέον ἐστὶ
<span class="lb" data-page="18b.817" data-line="10" id="l18b.817.10"></span>καὶ δι’ ἄλλων μὲν τῶν βοηθημάτων, ὑπὲρ ὧν οὐ πρόκειται
<span class="lb" data-page="18b.817" data-line="11" id="l18b.817.11"></span>λέγειν, ἀτὰρ οὖν καὶ δι’ ἐπιδέσμων. αὐτὸς δὲ εἶπον τοὺς
<span class="lb" data-page="18b.817" data-line="12" id="l18b.817.12"></span>ἐξ ἐπιδέσμων τόπους εἰς ταῦτα χρησίμους. ἐπίδεσιν μὲν,
<span class="lb" data-page="18b.817" data-line="13" id="l18b.817.13"></span>ὡς καὶ πρόσθεν αὐτὸς ἔγραψεν, ἐπί τε τῶν ἀφεστώτων καὶ
<span class="lb" data-page="18b.817" data-line="14" id="l18b.817.14"></span>ἐκπεπτωμένων καὶ συνεληλυθότων, ἀνακόλλησιν δὲ, ὡς ἐν τῷ
<span class="lb" data-page="18b.817" data-line="15" id="l18b.817.15"></span>περὶ ἄρθρων, ἐπὶ ῥινὸς καὶ γένυος, ἀνάληψιν δὲ ὡς ἐν τῷ
<span class="lb" data-page="18b.817" data-line="16" id="l18b.817.16"></span>περὶ καταγμάτων, ἔνθα φησίν· ἢν γὰρ τὰ μὲν ὀστέα ἄμφω
<span class="lb" data-page="18b.817" data-line="17" id="l18b.817.17"></span>καταγῇ ἢ τὸ κάτω μοῦνον, ὁ δὲ ἐπιδεδεμένος ἐν ταινίῃ τινὶ
<span class="lb" data-page="18b.817" data-line="18" id="l18b.817.18"></span>τὴν χεῖρα ἔχει ἀναλελαμμένην. τυγχάνει δὲ ἡ ταινίη κατὰ
<span class="pb" data-page="18b.818" id="p18b.818"></span>
<span class="lb" data-page="18b.818" data-line="1" id="l18b.818.1"></span>τὸ κάτηγμα πλείστη ἐοῦσα, ἔνθεν δὲ καὶ ἔνθεν ἡ χεὶρ
<span class="lb" data-page="18b.818" data-line="2" id="l18b.818.2"></span>ἀπαιωρέηται, τοῦτον ἀνάγκη τὸ ἕτερον ὀστέον εὑρεθῆναι
<span class="lb" data-page="18b.818" data-line="3" id="l18b.818.3"></span>διεστραμμένον ἔχοντα πρὸς τὸ ἄνω μέρος. ἢν δὲ κατεαγότων
<span class="lb" data-page="18b.818" data-line="4" id="l18b.818.4"></span>τῶν ὀστέων οὕτως ἄκρην τὴν χεῖρα ἐν τῇ ταινίῃ ἔχει
<span class="lb" data-page="18b.818" data-line="5" id="l18b.818.5"></span>καὶ περὶ τὸν ἀγκῶνα, ὁ δ’ ἄλλος πῆχυς μὴ μετέωρος εἴη,
<span class="lb" data-page="18b.818" data-line="6" id="l18b.818.6"></span>οὗτος εὑρεθήσεται τὸ ὀστέον εἰς τὸ κάτω μέρος διεστραμμένον
<span class="lb" data-page="18b.818" data-line="7" id="l18b.818.7"></span>ἔχον. χρὴ οὖν ἐν τῇ ταινίῃ πλάτος ἐχούσῃ μαλθακῇ
<span class="lb" data-page="18b.818" data-line="8" id="l18b.818.8"></span>τὸ πλεῖστον τοῦ πήχεος καὶ τὸν καρπὸν τῆς χειρὸς ὁμαλῶς
<span class="lb" data-page="18b.818" data-line="9" id="l18b.818.9"></span>αἰωρέεσθαι. ἡ ῥῆσις οὖν αὕτη μοχθηρὰν ἀνάληψιν, ἥτις
<span class="lb" data-page="18b.818" data-line="10" id="l18b.818.10"></span>διαστροφὴν ἐργάζεται διδάσκουσα καὶ τὴν τῶν διεστραμμένων
<span class="lb" data-page="18b.818" data-line="11" id="l18b.818.11"></span>ἴασιν ἐνδείκνυται. φέρε γάρ τινι διεστράφθαι πρὸς
<span class="lb" data-page="18b.818" data-line="12" id="l18b.818.12"></span>τὸ κάτω τὸν πῆχυν, ἀναληψόμεθα τοῦτο ὑποθέντες αὐτῷ
<span class="lb" data-page="18b.818" data-line="13" id="l18b.818.13"></span>πρὸς τὸ κάτω ταινίαν στενήν. εἰ δὲ πρὸς τὰ ἄνω διεστραμμένος
<span class="lb" data-page="18b.818" data-line="14" id="l18b.818.14"></span>εἴη, τὴν πρὸς τὰ κάτω διαστρέφουσαν ἀνάληψιν
<span class="lb" data-page="18b.818" data-line="15" id="l18b.818.15"></span>παραληψόμεθα, καθ’ ἣν τὰ μὲν πρὸς τῷ καρπῷ καὶ τῷ
<span class="lb" data-page="18b.818" data-line="16" id="l18b.818.16"></span>ἀγκῶνι μόρια ταινία ἔχει, τὸ δὲ μεταξὺ ἀστήρικτόν ἐστιν,
<span class="lb" data-page="18b.818" data-line="17" id="l18b.818.17"></span>ὥσπερ γε καὶ εἰ ἐν τῷ καρπῷ διαστροφὴ γένοιτο πρὸς τὰ
<span class="lb" data-page="18b.818" data-line="18" id="l18b.818.18"></span>ἄνω, τὴν ἐπὶ τὰ κάτω διαστρέφουσαν ἐπίδεσιν προσάξομεν,
<span class="pb" data-page="18b.819" id="p18b.819"></span>
<span class="lb" data-page="18b.819" data-line="1" id="l18b.819.1"></span>ἥτις συνέχουσα τὰ πρὸς ἀγκῶνα τὸ πρὸς τῷ καρπῷ πέρας
<span class="lb" data-page="18b.819" data-line="2" id="l18b.819.2"></span>ἀστήρικτον ἀπολείποι. κατὰ ταῦτα δὲ καὶ περὶ τῆς
<span class="lb" data-page="18b.819" data-line="3" id="l18b.819.3"></span>πρὸς ἀγκῶνα διαστροφῆς πρὸς τὴν ἄνω τὴν ἀνέδραστον μόνον
<span class="lb" data-page="18b.819" data-line="4" id="l18b.819.4"></span>τοῦτον καταλιποῦσαν ἀνάληψιν προσάξομεν, ἥτις τόπῳ
<span class="lb" data-page="18b.819" data-line="5" id="l18b.819.5"></span>διεστραμμένῳ αὐτὴ διέστρεφεν εἰς τὰ κάτω. συνελόντι δὲ
<span class="lb" data-page="18b.819" data-line="6" id="l18b.819.6"></span>εἰπεῖν, εἴ τινα μήπω διεστραμμένα διαστρέφουσιν, αὐτὰ τὰ
<span class="lb" data-page="18b.819" data-line="7" id="l18b.819.7"></span>πρὸς τὸν ἐναντίον τρόπον διεστραμμένα κατευθύνουσι. ἀνάλογον
<span class="lb" data-page="18b.819" data-line="8" id="l18b.819.8"></span>δὲ τούτοις ἁμαρτάνεται καὶ κατορθοῦται κατὰ κνήμην
<span class="lb" data-page="18b.819" data-line="9" id="l18b.819.9"></span>καὶ μηρὸν ἐν ταῖς ὅλου τοῦ σκέλους θέσεσιν. ὅπερ γὰρ ἐπὶ
<span class="lb" data-page="18b.819" data-line="10" id="l18b.819.10"></span>χειρὸς ἀνάληψις, τοῦτο θέσις ἐπὶ σκέλους καὶ χρὴ προσυπακοῦσαι
<span class="lb" data-page="18b.819" data-line="11" id="l18b.819.11"></span>τῷ τῆς ἀναλήψεως ὀνόματι καὶ τὴν θέσιν. τὸ δὲ ἐπὶ
<span class="lb" data-page="18b.819" data-line="12" id="l18b.819.12"></span>τῷ τέλει τῆς ῥήσεως εἰρημένον, τὰ δὲ ἐναντία ἐναντίως, ἐγχωρεῖ
<span class="lb" data-page="18b.819" data-line="13" id="l18b.819.13"></span>καὶ περὶ τῶν εἰρημένων ἐπιδέσεων λέγεσθαι. τὰ γὰρ
<span class="lb" data-page="18b.819" data-line="14" id="l18b.819.14"></span>ἐναντία γενήσεται τοῖς εἰρημένοις πάθεσι λέγειν αὐτὸν ἐναντίως
<span class="lb" data-page="18b.819" data-line="15" id="l18b.819.15"></span>ἐπιδούμενα κατορθοῦσθαι, τουτέστι τοῖς μὲν ἀφεστῶσι
<span class="lb" data-page="18b.819" data-line="16" id="l18b.819.16"></span>τὰ παρὰ φύσιν ἐξευθυσμένα, λέλεκται δέ μοι τὰ περὶ τούτων
<span class="lb" data-page="18b.819" data-line="17" id="l18b.819.17"></span>ἔμπροσθεν ἐν τῷ κατ’ ἰητρεῖον βιβλίῳ. πρῶιον μὲν
<span class="lb" data-page="18b.819" data-line="18" id="l18b.819.18"></span>ἁπάντων γέγραπται λόγος ὁ περὶ τῶν φυσικῶν κριτηρίων,
<span class="pb" data-page="18b.820" id="p18b.820"></span>
<span class="lb" data-page="18b.820" data-line="1" id="l18b.820.1"></span>οἶς χρώμεθα πάντες ἄνθρωποι, τά τε κατὰ τὰς τέχνας
<span class="lb" data-page="18b.820" data-line="2" id="l18b.820.2"></span>ἁπάσας διοικοῦσι καὶ σύμπαντα τὸν βίον. ἔχρῃζε γὰρ
<span class="lb" data-page="18b.820" data-line="3" id="l18b.820.3"></span><span class="milestone ed2page" data-n="12.74" data-unit="ed2page" id="ed2page.12.74"></span>οὐ πρὸς τὰ προκείμενα νῦν μόνον, ὅσα κατὰ χειρουργίαν,
<span class="lb" data-page="18b.820" data-line="4" id="l18b.820.4"></span>ἀλλὰ καὶ πάσας τὰς ἐν ἰατρικῇ διαγνώσεις τῶν παθῶν, ἃς
<span class="lb" data-page="18b.820" data-line="5" id="l18b.820.5"></span>δὴ καὶ σημειώσεις ὀνομάζουσιν ὡρισμένοι τῶν διαγνωστικῶν
<span class="lb" data-page="18b.820" data-line="6" id="l18b.820.6"></span>κριτηρίων. δεύτερος ἐπὶ τῷδε λόγος ἐν τῷ προκειμένῳ
<span class="lb" data-page="18b.820" data-line="7" id="l18b.820.7"></span>βιβλίῳ γέγραπται, περὶ τῶν κατὰ τὴν ἐν ἰατρικῇ χειρουργίαν
<span class="lb" data-page="18b.820" data-line="8" id="l18b.820.8"></span>διδάσκων, ἐκ τίνων συμπληροῦται. ἐφ’ ᾧ τρίτος ὁ περὶ
<span class="lb" data-page="18b.820" data-line="9" id="l18b.820.9"></span>ἐπιδέσεως, ὁποίαν χρὴ γίνεσθαι τὴν ἐπίδεσιν, τὴν ἔνδειξιν
<span class="lb" data-page="18b.820" data-line="10" id="l18b.820.10"></span>ἡμῶν λαμβανόντων ἀπό τε τῆς τοῦ πεπονθότος μορίου, φύσεως
<span class="lb" data-page="18b.820" data-line="11" id="l18b.820.11"></span>καὶ αὐτοῦ τοῦ πάθους, ἐν τῷ νῦν ἡμῖν εἰρημένῳ λόγῳ
<span class="lb" data-page="18b.820" data-line="12" id="l18b.820.12"></span>περὶ καταγμάτων ποιεῖ τὴν διδασκαλίαν, ὑποπεπτωκότων
<span class="lb" data-page="18b.820" data-line="13" id="l18b.820.13"></span>πάθει γενικῷ τῇ λύσει τῆς συνεχείας. οὕτως γὰρ ἐγὼ
<span class="lb" data-page="18b.820" data-line="14" id="l18b.820.14"></span>προσαγορεύειν εἴωθα τοῦτο τὸ γένος τοῦ πάθους. ὁ δὲ Ἱπποκράτης
<span class="lb" data-page="18b.820" data-line="15" id="l18b.820.15"></span>ἀφεστῶτα καλεῖ τὰ σώματα τὰ οὕτω πεπονθότα,
<span class="lb" data-page="18b.820" data-line="16" id="l18b.820.16"></span>ὥστε καὶ τὸ πάθος αὐτῶν ἀπόστασις εἰκότως ὀνομασθήσεται
<span class="lb" data-page="18b.820" data-line="17" id="l18b.820.17"></span>καὶ γενήσεται ἕν τι εἶδος τοῦ γένους τῶν παθῶν, ὃ ﻿
<span class="pb" data-page="18b.821" id="p18b.821"></span>
<span class="lb" data-page="18b.821" data-line="1" id="l18b.821.1"></span>καλοῦσιν ἰδίως ἀπόστασίν τε καὶ ἀπόστημα. ταῦτα μὲν οὖν
<span class="lb" data-page="18b.821" data-line="2" id="l18b.821.2"></span>αὐτὰ τὰ νῦν εἰρημένα χάριν ἀναμνήσεως ὧν ἔμπροσθεν ἐξηγησάμην
<span class="lb" data-page="18b.821" data-line="3" id="l18b.821.3"></span>εἴρηταί μοι. καιρὸς δὲ ἤδη τῶν ἐφεξῆς
<span class="lb" data-page="18b.821" data-line="4" id="l18b.821.4"></span>ἄρξασθαι.
</p>
          </article>

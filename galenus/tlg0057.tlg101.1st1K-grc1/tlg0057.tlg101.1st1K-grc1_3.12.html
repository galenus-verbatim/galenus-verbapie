<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.12">
<span class="pb page1" data-page="18b.832" id="p18b.832"></span>
<span class="milestone ed1page page1" data-n="5.691" data-unit="ed1page" id="ed1page.5.691"></span>
<span class="milestone ed2page page1" data-n="12.78" data-unit="ed2page" id="ed2page.12.78"></span>
            <blockquote class="quote lemma">
<span class="lb" data-page="18b.832" data-line="1" id="l18b.832.1"></span><span class="milestone ed2page" data-n="12.79" data-unit="ed2page" id="ed2page.12.79"></span>Νάρθηκες δὲ λεῖοι, ὁμαλοὶ, σιμοὶ, κατ’ ἄκρα σμικρῷ
<span class="lb" data-page="18b.832" data-line="2" id="l18b.832.2"></span>μείους ἔνθεν καὶ ἔνθεν τῆς ἐπιδέσεως. παχύτατοι δὲ ᾗ
<span class="lb" data-page="18b.832" data-line="3" id="l18b.832.3"></span>ἐξέῤῥιπτε τὸ κάτηγμα.
</blockquote>
            <p>
<span class="lb" data-page="18b.832" data-line="4" id="l18b.832.4"></span>Οἱ νάρθηκες, ὡς οἱ σπλῆνες, ἐρείσματα καὶ στηρίγματα
<span class="lb" data-page="18b.832" data-line="5" id="l18b.832.5"></span>τῆς ἐπιδέσεώς εἰσιν, ἀλλ’ οἱ μὲν σπλῆνες τῶν ὑποδεσμίδων,
<span class="lb" data-page="18b.832" data-line="6" id="l18b.832.6"></span>οἱ δὲ νάρθηκες ἁπάντων τῶν ἔνδον, ὡς εἶναι τέτταρα μὲν
<span class="lb" data-page="18b.832" data-line="7" id="l18b.832.7"></span>τὰ σύμπαντα, χρείαν ἰδίαν ἕκαστον παρέχον. ἔνδον μὲν
<span class="lb" data-page="18b.832" data-line="8" id="l18b.832.8"></span>γὰρ ὑποδεσμίδας πρῶτον, τό τε διαπεπλασμένον ὀστοῦν κρατούσας
<span class="lb" data-page="18b.832" data-line="9" id="l18b.832.9"></span>καὶ κωλυούσας φλεγμῆναι τὸ πεπονθός. ἐπ’ αὐταῖς
<span class="lb" data-page="18b.832" data-line="10" id="l18b.832.10"></span>δὲ τοὺς σπλῆνας, ὡς μὴ περιῤῥέοιεν, εἶτα τοὺς νάρθηκας
<span class="lb" data-page="18b.832" data-line="11" id="l18b.832.11"></span>στηρίζοντας, οὕστινας Ἱπποκράτης ἀξιοῖ λείους τε εἶναι
<span class="lb" data-page="18b.832" data-line="12" id="l18b.832.12"></span>καὶ ὁμαλούς. ἀντίκειται δὲ τῷ μὲν λείῳ τὸ τραχὺ, τῷ δὲ
<span class="lb" data-page="18b.832" data-line="13" id="l18b.832.13"></span>ὁμαλῷ τὸ ἀνώμαλον. καὶ τὸ μὲν τραχὺ πάντως ἐστὶν ἀνώμαλον,
<span class="lb" data-page="18b.832" data-line="14" id="l18b.832.14"></span>οὐ μὴν τό γε ἀνώμαλον ἐξ ἀνάγκης τραχύ· καθάπερ
<span class="lb" data-page="18b.832" data-line="15" id="l18b.832.15"></span>οὐδὲ ὁδὸς ἀνώμαλος εὐθέως ἐστὶ καὶ τραχεῖα. δύναται
<span class="lb" data-page="18b.832" data-line="16" id="l18b.832.16"></span>γὰρ ἀναβάσεις τε καὶ καταβάσεις ἔχουσα μὴ τραχείας ἀνώμαλος
<span class="pb" data-page="18b.833" id="p18b.833"></span>
<span class="lb" data-page="18b.833" data-line="1" id="l18b.833.1"></span>εἶναί τε καὶ λέγεσθαι. καὶ τοίνυν καὶ τοὺς νάρθηκας
<span class="lb" data-page="18b.833" data-line="2" id="l18b.833.2"></span>ἐγχωρεῖ λείους μὲν εἶναι, μὴ μέντοι καὶ ὁμαλούς. ἐὰν
<span class="lb" data-page="18b.833" data-line="3" id="l18b.833.3"></span>γὰρ οὗτοι εἴς τι τῶν πλαγίων μερῶν διεστραμμένοι τύχωσιν
<span class="lb" data-page="18b.833" data-line="4" id="l18b.833.4"></span>ὄντες ἢ πρὸς τὸν ἄνω τόπον ἢ τὸν κάτω, τὸ μὲν ὁμαλὸν
<span class="lb" data-page="18b.833" data-line="5" id="l18b.833.5"></span>οὐχ ἕξουσι, τὸ λεῖον δὲ ἔχειν ἴσως οἷόν τε. συντελεῖ δὲ τῷ
<span class="lb" data-page="18b.833" data-line="6" id="l18b.833.6"></span>κατάγματι μήτε τραχεῖς εἶναι μήτε διεστραμμένους τοὺς
<span class="lb" data-page="18b.833" data-line="7" id="l18b.833.7"></span>νάρθηκας, ἑκατέρως μὲν γὰρ θλίψουσιν. ἐκ περιττοῦ δὲ
<span class="lb" data-page="18b.833" data-line="8" id="l18b.833.8"></span>οἱ διεστραμμένοι συνδιαστρέφουσιν ἐν αὐτοῖς τὴν ἐπίδεσιν.
<span class="lb" data-page="18b.833" data-line="9" id="l18b.833.9"></span>ταύτης δὲ διαστρεφομένης καὶ τὸ κατεαγὸς μέρος συνδιαστρέφεται.
<span class="lb" data-page="18b.833" data-line="10" id="l18b.833.10"></span>σιμοὺς δὲ κατ’ ἄκρα τοὺς νάρθηκας εἶναι συμβουλεύει.
<span class="lb" data-page="18b.833" data-line="11" id="l18b.833.11"></span>δύναται δὲ αὐτὸ τὸ σιμὸν ὄνομα νῦν σημαίνειν
<span class="lb" data-page="18b.833" data-line="12" id="l18b.833.12"></span>τοὺς ἀπεξεσμένους ἀτρέμα κατὰ τὴν κάτω χώραν. οἱ γὰρ
<span class="lb" data-page="18b.833" data-line="13" id="l18b.833.13"></span>ἰσοπαχεῖς ἄχρι τοῦ πέρατος, ἴσην ἐνταῦθα τὴν ἐπίδεσιν ἐργάζονται
<span class="lb" data-page="18b.833" data-line="14" id="l18b.833.14"></span>παντὶ τῷ ἄλλῳ μέρει τῆς ἐπιδέσεως, ὅπερ οὐ χρὴ
<span class="lb" data-page="18b.833" data-line="15" id="l18b.833.15"></span>γίγνεσθαι. βούλεται γὰρ ἐν μὲν τῷ μέσῳ τῇ ἐπιδέσει ἐσφίγχθαι
<span class="lb" data-page="18b.833" data-line="16" id="l18b.833.16"></span>μᾶλλον, ἐκλύεσθαι δὲ ἐντεῦθεν ἄχρι τῶν περάτων.
<span class="lb" data-page="18b.833" data-line="17" id="l18b.833.17"></span>ἐκεῖνα δὲ ἁπάντων ἐκλύεσθαι μᾶλλον, ἀλλὰ καὶ μικροτέρους
<span class="lb" data-page="18b.833" data-line="18" id="l18b.833.18"></span>αὐτοὺς κατὰ τὸ μῆκος εἶναι κελεύει τῆς ἐπιδέσεως, ὅπως
<span class="pb" data-page="18b.834" id="p18b.834"></span>
<span class="lb" data-page="18b.834" data-line="1" id="l18b.834.1"></span>μὴ ψαύσῃ ἄν ποτε τοῦ μετὰ τὴν ἐπίδεσιν δέρματος, ὑψουμένου
<span class="lb" data-page="18b.834" data-line="2" id="l18b.834.2"></span>πολλάκις ἐκ τοῦ δέχεσθαι τοὺς ἐπὶ τῶν ἐπιδέσμων
<span class="lb" data-page="18b.834" data-line="3" id="l18b.834.3"></span>ἐκθλιβομένους χυμούς. ἀλλὰ κατ’ αὐτὸ τὸ κάταγμα παχυτέρους
<span class="lb" data-page="18b.834" data-line="4" id="l18b.834.4"></span>εἶναι συμβουλεύει τοὺς νάρθηκας, ἐπειδὴ τὸ χωρίον
<span class="lb" data-page="18b.834" data-line="5" id="l18b.834.5"></span>τοῦτο μάλιστα τῆς ὑπ’ αὐτῶν ἐπιδέσεως δεῖται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.14">
<span class="pb page1" data-page="18b.835" id="p18b.835"></span>
<span class="milestone ed1page page1" data-n="5.691" data-unit="ed1page" id="ed1page.5.691"></span>
<span class="milestone ed2page page1" data-n="12.80" data-unit="ed2page" id="ed2page.12.80"></span>
            <blockquote class="quote lemma">
<span class="lb" data-page="18b.835" data-line="5" id="l18b.835.5"></span>Παρέρμασι δὲ ἑρμάζειν, μὴ πιέζειν τὸ πρῶτον.
</blockquote>
            <p>
<span class="lb" data-page="18b.835" data-line="6" id="l18b.835.6"></span>Ἐμνημόνευσε παρερμάτων καὶ κατ’ ἄλλον λόγον ὀλίγον
<span class="lb" data-page="18b.835" data-line="7" id="l18b.835.7"></span>ἔμπροσθεν, ἐφεξῆς τῶν ἐπιδέσμων, οὐ μὴν προσέθηκέ γε
<span class="lb" data-page="18b.835" data-line="8" id="l18b.835.8"></span>ῥητοῖς ἐκείνοις αὐτὰ περιβαλεῖν, ἀλλ’ ἡ τῆς τάξεως ἀκολουθία
<span class="lb" data-page="18b.835" data-line="9" id="l18b.835.9"></span>τοῦτο ἡμῖν ἐνεδείκνυτο. νυνὶ μέντοι φησὶν ἑρμάζειν
<span class="lb" data-page="18b.835" data-line="10" id="l18b.835.10"></span><span class="milestone ed1page" data-n="5.692" data-unit="ed1page" id="ed1page.5.692"></span>δεῖ, ὅπερ ἐστὶν ἑδράζειν τε καὶ στηρίζειν ἄνευ τοῦ
<span class="lb" data-page="18b.835" data-line="11" id="l18b.835.11"></span>πιέζειν καὶ τοῦτο ποιεῖν κατὰ τὴν πρώτην ἐπίδεσιν, ὡς ταῖς
<span class="lb" data-page="18b.835" data-line="12" id="l18b.835.12"></span>ἐφεξῆς ἡμέραις ἀνερωτώμενος ὁ πάσχων ἢ μηδ’ ὅλως αἰσθάνεσθαι
<span class="lb" data-page="18b.835" data-line="13" id="l18b.835.13"></span>θλίψεως, δυναμένων ἡμῶν ἐπισφίγξαι τοὺς νάρθηκας
<span class="lb" data-page="18b.835" data-line="14" id="l18b.835.14"></span>τοῖς παρέρμασιν. ἔνιοι δὲ οὐκ ἐπὶ τῇ τελευτῇ τῆς
<span class="lb" data-page="18b.835" data-line="15" id="l18b.835.15"></span>προκειμένης ῥήσεως ἔγραψαν τὸ πρῶτον, ἀλλ’ ἐν ἀρχῇ τῆς ﻿
<span class="pb" data-page="18b.836" id="p18b.836"></span>
<span class="lb" data-page="18b.836" data-line="1" id="l18b.836.1"></span>ἐφεξῆς, ἵνα ᾖ τοιάδε, τὸ πρῶτον κηρωτῇ μαλθακῇ, λείῃ,
<span class="lb" data-page="18b.836" data-line="2" id="l18b.836.2"></span>καθαρῇ ἑλίσσετο, τὴν καλουμένην ὑπὸ τῶν γραμματικῶν
<span class="lb" data-page="18b.836" data-line="3" id="l18b.836.3"></span>δοτικὴν πτῶσιν ἄμεινόν ἐστιν ἀκούειν τοῦ τε κηρωτῇ καὶ
<span class="lb" data-page="18b.836" data-line="4" id="l18b.836.4"></span>τοῦ μαλθακῇ καὶ τοῦ λείῃ τὸν λόγον ποιεῖσθαι τοιοῦτον,
<span class="lb" data-page="18b.836" data-line="5" id="l18b.836.5"></span>ἑλίσσοντα τὸν ἐπίδεσμον οἵφι τὸ κατεαγὸς σὺν αὐτῷ προσήκει.
</p>
          </article>

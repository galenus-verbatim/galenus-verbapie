<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.16">
<span class="pb page1" data-page="18b.838" id="p18b.838"></span>
<span class="milestone ed1page page1" data-n="5.692" data-unit="ed1page" id="ed1page.5.692"></span>
<span class="milestone ed2page page1" data-n="12.81" data-unit="ed2page" id="ed2page.12.81"></span>
            <blockquote class="quote lemma">
<span class="lb" data-page="18b.838" data-line="1" id="l18b.838.1"></span>Ὕδατος θερμότης, πλῆθος· θερμότης μὲν κατὰ τῆς ἑαυτοῦ
<span class="lb" data-page="18b.838" data-line="2" id="l18b.838.2"></span>χειρὸς κατασχεῖν, πλῆθος δὲ χαλάσαι μὲν καὶ ἰσχνᾶναι
<span class="lb" data-page="18b.838" data-line="3" id="l18b.838.3"></span>τὸ πλεῖστον ἄριστον, σαρκῶσαι δὲ καὶ ἁπαλῦναι τὸ
<span class="lb" data-page="18b.838" data-line="4" id="l18b.838.4"></span>μέτριον.
</blockquote>
            <p>
<span class="lb" data-page="18b.838" data-line="5" id="l18b.838.5"></span>Καὶ ὁ περὶ τοῦ ὕδατος λόγος ἀναγκαῖός ἐστιν εἰς τὴν
<span class="lb" data-page="18b.838" data-line="6" id="l18b.838.6"></span>τῶν καταγμάτων ἴασιν. ἐν γοῦν ταῖς ἐπιλύσεσιν ὕδατος
<span class="lb" data-page="18b.838" data-line="7" id="l18b.838.7"></span>θερμοῦ καταντλοῦσιν ἅπαντες ἰατροὶ τὰ κατάγματα, δηλονότι
<span class="lb" data-page="18b.838" data-line="8" id="l18b.838.8"></span>τῆς ἐξ αὐτοῦ βοηθείας ἐναργῶς πεπειραμένοι. διαμαρτία
<span class="lb" data-page="18b.838" data-line="9" id="l18b.838.9"></span>δέ ἐστι κἀν τῇ τούτου χρήσει· μία μὲν κατὰ τὸ ποιὸν,
<span class="lb" data-page="18b.838" data-line="10" id="l18b.838.10"></span>ἑτέρα δὲ κατὰ τὸ ποσὸν αὐτοῦ· κατὰ μὲν τὸ ποιὸν ἤτοι
<span class="lb" data-page="18b.838" data-line="11" id="l18b.838.11"></span>θερμοτέρῳ τοῦ προσήκοντος ἢ ψυχροτέρῳ <span class="milestone ed2page" data-n="12.82" data-unit="ed2page" id="ed2page.12.82"></span>χρωμένου
<span class="lb" data-page="18b.838" data-line="12" id="l18b.838.12"></span>τοῦ ἰατροῦ. κατὰ δὲ τὸ ποσὸν ἤτοι πλέονι χρόνῳ καταντλοῦντος
<span class="lb" data-page="18b.838" data-line="13" id="l18b.838.13"></span>ἢ ἐλάττονι. τῆς μὲν οὖν κατὰ τὴν ποιότητα συμμετρίας
<span class="lb" data-page="18b.838" data-line="14" id="l18b.838.14"></span>γνώρισμα, τὴν αὐτοῦ τοῦ ἰατροῦ τίθεται χεῖρα.
<span class="lb" data-page="18b.838" data-line="15" id="l18b.838.15"></span>καταχέων γὰρ αὐτῇ ᾧ μέλλει τῷ ἐναιονᾷν, ἐστοχάσθαι δύναται
<span class="lb" data-page="18b.838" data-line="16" id="l18b.838.16"></span>τοῦ καταχύματος συμμέτρου. λέγω δὲ κατὰ πλάτος
<span class="pb" data-page="18b.839" id="p18b.839"></span>
<span class="lb" data-page="18b.839" data-line="1" id="l18b.839.1"></span>σύμμετρον, ὃ πρὸς τὴν κοινὴν τῶν ἀνθρώπων ἀναφέρεται,
<span class="lb" data-page="18b.839" data-line="2" id="l18b.839.2"></span>οὐ πρὸς τὴν τοῦ κάμνοντος ἰδέαν. ἐνίοτε μὲν γὰρ τούτῳ
<span class="lb" data-page="18b.839" data-line="3" id="l18b.839.3"></span>καὶ αὐτῷ τῷ πάσχοντι φαίνεται σύμμετρον. ἐπιχέας οὖν ἐξ
<span class="lb" data-page="18b.839" data-line="4" id="l18b.839.4"></span>αὐτοῦ τὴν πρώτην ἐπίκλυσιν τοῦ θεραπευομένου δυνήσῃ
<span class="lb" data-page="18b.839" data-line="5" id="l18b.839.5"></span>πυθέσθαι, πότερον ψυχρότερον ἢ θερμότερον αὐτῷ φαίνεται
<span class="lb" data-page="18b.839" data-line="6" id="l18b.839.6"></span>τῷ συμμέτρῳ· καὶ οὕτως θερμὸν ἢ ψυχρὸν ὀλίγον ἐπιχέας
<span class="lb" data-page="18b.839" data-line="7" id="l18b.839.7"></span>εὔκρατον ὡς πρὸς τὸν πάσχοντα ποιήσεις. κριτήριον
<span class="lb" data-page="18b.839" data-line="8" id="l18b.839.8"></span>οὖν ἐστι τῆς εὐκρασίας τοῦ ὕδατος ἡμετέρα χεὶρ, ἣ πρῶτον
<span class="lb" data-page="18b.839" data-line="9" id="l18b.839.9"></span>μὲν μεθέξει· ἡ δὲ αὐτοῦ τοῦ κάμνοντος αἴσθησις τὸ
<span class="lb" data-page="18b.839" data-line="10" id="l18b.839.10"></span>κυριώτατόν τε καὶ τελειότατόν ἐστι καὶ πρῶτον δυνάμει
<span class="lb" data-page="18b.839" data-line="11" id="l18b.839.11"></span>κριτήριον εὐκρασίας. τὸ δὲ ποσὸν τῆς χρήσεως αὐτοῦ διορισμοὺς
<span class="lb" data-page="18b.839" data-line="12" id="l18b.839.12"></span>ἔχει κοινοὺς πρὸς ἀνάτριψίν τε καὶ πάνθ’ ὅσα
<span class="lb" data-page="18b.839" data-line="13" id="l18b.839.13"></span>θερμαίνει βοηθήματα. ταῦτα γὰρ ἐγκείμενα οὐ μόνον πέφυκεν
<span class="lb" data-page="18b.839" data-line="14" id="l18b.839.14"></span>ἐπισπᾶσθαι ἐπὶ τὸ θερμαινόμενον μόριον ἐκ τῶν πέριξ
<span class="lb" data-page="18b.839" data-line="15" id="l18b.839.15"></span>τόπων, ἀλλὰ καὶ διαφορεῖν· ἀλλὰ καὶ διὰ τοῦτο τἀναντία
<span class="lb" data-page="18b.839" data-line="16" id="l18b.839.16"></span>φαίνεται ποιοῦν τὸ θερμὸν ὕδωρ, παρά τε τὸ θερμὸν
<span class="lb" data-page="18b.839" data-line="17" id="l18b.839.17"></span>ἔχειν τὸ σῶμα καὶ τὴν ἐπὶ πλέον καὶ ἔλαττον χρῆσιν. ἐὰν
<span class="lb" data-page="18b.839" data-line="18" id="l18b.839.18"></span>μὲν γὰρ κενὸν εἴη τὸ σύμπαν σῶμα, διαφορεῖ πλέον ἢ ἐπισπᾶται·
<span class="pb" data-page="18b.840" id="p18b.840"></span>
<span class="lb" data-page="18b.840" data-line="1" id="l18b.840.1"></span>ἐὰν δὲ πληθωρικὸν, ἔμπαλιν ἐπισπᾶται πολὺ μᾶλλον
<span class="lb" data-page="18b.840" data-line="2" id="l18b.840.2"></span>ἢ διαφορεῖ. καὶ τοίνυν ὀλίγῳ μὲν χρόνῳ προσαχθὲν
<span class="lb" data-page="18b.840" data-line="3" id="l18b.840.3"></span>ἐπλήρωσε μᾶλλον ἢ ἐκένωσεν. εἰ δὲ πλέονι καταθείη χρόνῳ,
<span class="lb" data-page="18b.840" data-line="4" id="l18b.840.4"></span>διαφορεῖ μᾶλλον ἢ πληροῖ· κατὰ λόγον οὖν ἔφη χαλᾷν μὲν
<span class="lb" data-page="18b.840" data-line="5" id="l18b.840.5"></span>καὶ ἰσχναίνειν τὸ πλεῖστον, ἁπαλύνειν δὲ καὶ σαρκοῦν τὸ
<span class="lb" data-page="18b.840" data-line="6" id="l18b.840.6"></span>μέτριον. τὸ μὲν οὖν ἰσχναίνεσθαι τοῖς κενουμένοις ἄντικρυς
<span class="lb" data-page="18b.840" data-line="7" id="l18b.840.7"></span>ἕπεται, τὸ δὲ χαλᾶσθαι τοῖς τεταμένοις οὐκ ἄντικρυς,
<span class="lb" data-page="18b.840" data-line="8" id="l18b.840.8"></span>ἀλλὰ διὰ μέσων ἑτέρων. ὅσα μὲν γὰρ τῷ πεπληρῶσθαι τέταται,
<span class="lb" data-page="18b.840" data-line="9" id="l18b.840.9"></span>καθάπερ τὰ φλεγμαίνοντα πάντα τῷ κενοῦσθαι χαλᾶται.
<span class="lb" data-page="18b.840" data-line="10" id="l18b.840.10"></span>ὅσα δὲ τῷ πεπῆχθαι διὰ ψύξιν τῷ θερμαίνεσθαι.
<span class="lb" data-page="18b.840" data-line="11" id="l18b.840.11"></span>τὰ δὲ διὰ ξηρότητα τεταμένα δι’ ὑγρότητα χαλᾶται· ἐπὶ
<span class="lb" data-page="18b.840" data-line="12" id="l18b.840.12"></span>τοίνυν τὰ εἰρημένα ε΄ δύναται ποιεῖν τὸ θερμὸν ὕδωρ, ὅταν
<span class="lb" data-page="18b.840" data-line="13" id="l18b.840.13"></span>ἐπὶ πλέον ὀλισθῇ τῷ σώματι, καλῶς εἶπε χαλᾷν αὐτά. μὴ
<span class="lb" data-page="18b.840" data-line="14" id="l18b.840.14"></span>θαύμαζε δὲ εἰ κενοῦν τε ἅμα τὰς περιττὰς ὑγρότητας ἔφαμεν
<span class="lb" data-page="18b.840" data-line="15" id="l18b.840.15"></span>δύνασθαι τὸ θερμὸν ὕδωρ καὶ ὑγραίνειν τὰ στερεὰ
<span class="lb" data-page="18b.840" data-line="16" id="l18b.840.16"></span>σώματα. δέδεικται γὰρ ἐν ἑτέροις τῶν λόγων ἑκάτερον ἀληθές.
<span class="lb" data-page="18b.840" data-line="17" id="l18b.840.17"></span>τὸ μὲν οὖν θερμὸν ὕδωρ ταῦτα δύναται, τὸ δὲ ὀλίγον ﻿
<span class="pb" data-page="18b.841" id="p18b.841"></span>
<span class="lb" data-page="18b.841" data-line="1" id="l18b.841.1"></span>οὐχ ἁπλῶς εἰπεῖν ἐγχωρεῖ, τί δύναται ποιεῖν. ἐὰν μὲν
<span class="lb" data-page="18b.841" data-line="2" id="l18b.841.2"></span>ἤτοι δὶς ἢ τρὶς καταχέας τις ἢ πυριάσας διὰ σπόγγων ἀρκεσθῇ,
<span class="lb" data-page="18b.841" data-line="3" id="l18b.841.3"></span>παντάπασιν ἡ τοιαύτη χρῆσις ἄπρακτός ἐστιν. ἐὰν
<span class="lb" data-page="18b.841" data-line="4" id="l18b.841.4"></span>δὲ, ὡς αὐτὸς ἔφη, μετρίως τις αὐτῷ χρήσεται, σαρκώσει τε
<span class="lb" data-page="18b.841" data-line="5" id="l18b.841.5"></span>καὶ μαλακὰ ποιήσει τὰ δεόμενα τούτου. ἄκουε δέ μου
<span class="lb" data-page="18b.841" data-line="6" id="l18b.841.6"></span>προσθέντος τῷ λόγῳ τὰ δεόμενα· ἔνια γὰρ σώματα τοιαύτη
<span class="lb" data-page="18b.841" data-line="7" id="l18b.841.7"></span>χρῆσις ὕδατος οὔτε ἁπαλύνειν οὔτε σαρκοῦν δύναται. τῷ
<span class="lb" data-page="18b.841" data-line="8" id="l18b.841.8"></span>γοῦν ἀσάρκῳ τε ἅμα καὶ πληθωρικῷ σώματι μετρία κατάχυσις
<span class="lb" data-page="18b.841" data-line="9" id="l18b.841.9"></span>ὕδατος θερμοῦ, πληρώσει περιττῆς ὑγρότητος τὸ θερμανθὲν
<span class="lb" data-page="18b.841" data-line="10" id="l18b.841.10"></span>μόριον. ἐὰν δὲ ἄτροφόν τε καὶ μὴ πληθωρικὸν ᾖ,
<span class="lb" data-page="18b.841" data-line="11" id="l18b.841.11"></span>σαρκώσει τε ἅμα καὶ μαλακὸν ἐργάσεται. σάρκωσις γὰρ γίνεται
<span class="lb" data-page="18b.841" data-line="12" id="l18b.841.12"></span>τῶν μὲν μορίων αὐτῶν, οἷς μέλλει προσφύεσθαί τε καὶ
<span class="lb" data-page="18b.841" data-line="13" id="l18b.841.13"></span>περιφύεσθαι σὰρξ, εὐκράτως ἐχόντων κατὰ θερμότητά τε
<span class="lb" data-page="18b.841" data-line="14" id="l18b.841.14"></span>καὶ ψυχρότητα. τοῦ δὲ ἐπιῤῥέοντος αἵματος ὑγιεινοῦ μὲν
<span class="lb" data-page="18b.841" data-line="15" id="l18b.841.15"></span>ὄντος κατὰ τὴν ποιότητα, συμμέτρου δὲ κατὰ τὴν ποσότητα.
<span class="lb" data-page="18b.841" data-line="16" id="l18b.841.16"></span>ταῦτα δὲ ἀμφότερα διὰ τῆς μετρίας <span class="milestone ed2page" data-n="12.83" data-unit="ed2page" id="ed2page.12.83"></span>καταχύσεως
<span class="lb" data-page="18b.841" data-line="17" id="l18b.841.17"></span>ὕδατος θερμοῦ γίγνεται συμμέτρου. τὸ γὰρ αἷμα πρὸς
<span class="pb" data-page="18b.842" id="p18b.842"></span>
<span class="lb" data-page="18b.842" data-line="1" id="l18b.842.1"></span>τὸ καταντλούμενον ἕλκει μόριον, εὔκρατόν τε ἐργάζεται τὴν
<span class="lb" data-page="18b.842" data-line="2" id="l18b.842.2"></span>ἐν αὐτῷ προϋπάρχουσαν σάρκα, θερμαῖνον μὲν ἢ κατεψυγμένον
<span class="lb" data-page="18b.842" data-line="3" id="l18b.842.3"></span>εἰ πρόσθεν εἴη θερμὸν ἢ κατάψυχον. διαφορεῖ γὰρ
<span class="lb" data-page="18b.842" data-line="4" id="l18b.842.4"></span>καὶ ταῦτα πρὸς τοὐκτὸς τὴν θερμότητα, προσέτι τῷ τέγγειν
<span class="lb" data-page="18b.842" data-line="5" id="l18b.842.5"></span>ὑγρότητα χρηστὴν καὶ κατὰ τοῦτον ἐμψύχει, καθ’ ὅνπερ
<span class="lb" data-page="18b.842" data-line="6" id="l18b.842.6"></span>τρόπον καὶ τὰ διὰ τῶν ποτίμων ὕδατα καὶ λουτρά. καὶ
<span class="lb" data-page="18b.842" data-line="7" id="l18b.842.7"></span>γὰρ ταῦτα τοὺς νεκροὺς ἥκοντας ἐκθερμαίνει, κἂν σφόδρα
<span class="lb" data-page="18b.842" data-line="8" id="l18b.842.8"></span>κατεψυγμένοι τύχωσιν ὄντες, τοὺς ἐκκεκαυμένους οὐ βλάπτει.
<span class="lb" data-page="18b.842" data-line="9" id="l18b.842.9"></span>φαίνονται γοῦν ἡδόμενοι ταῖς εὐκράτοις
<span class="lb" data-page="18b.842" data-line="10" id="l18b.842.10"></span><span class="milestone ed1page" data-n="5.693" data-unit="ed1page" id="ed1page.5.693"></span>δεξαμεναῖς ἀδιψότεροι γιγνόμενοι μετὰ λουτρόν. οὕτως οὖν
<span class="lb" data-page="18b.842" data-line="11" id="l18b.842.11"></span>καὶ ἡ τοῦ θερμοῦ κατάχυσις ὕδατος, εἰ μετρίως παραληφθείη,
<span class="lb" data-page="18b.842" data-line="12" id="l18b.842.12"></span>σαρκοῖ, διὰ τοῦτο καὶ μαλακώτερον ἐργάζεται τὸ μόριον.
<span class="lb" data-page="18b.842" data-line="13" id="l18b.842.13"></span>ἁπαλὴ γάρ ἐστιν ἡ νεοπαγὴς σὰρξ αἵματος ἄρτι πεπηγότος,
<span class="lb" data-page="18b.842" data-line="14" id="l18b.842.14"></span>ὁμοίως τοῖς νεοπαγέσι τυροῖς γέννησιν ἐσχηκυίας.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.17">
<span class="pb page1" data-page="18b.842" id="p18b.842"></span>
<span class="milestone ed1page page1" data-n="5.693" data-unit="ed1page" id="ed1page.5.693"></span>
<span class="milestone ed2page page1" data-n="12.83" data-unit="ed2page" id="ed2page.12.83"></span>
            <blockquote class="quote lemma">
<span class="lb" data-page="18b.842" data-line="15" id="l18b.842.15"></span>Μέτρον δὲ ἐν τῇ καταχύσει ἔτι μετεωριζομένου, δεῖ πρὶν
<span class="pb" data-page="18b.843" id="p18b.843"></span>
<span class="lb" data-page="18b.843" data-line="1" id="l18b.843.1"></span>συμπίπτειν παύεσθαι. τὸ μὲν γὰρ πρῶτον αἴρεται, ἔπειτα
<span class="lb" data-page="18b.843" data-line="2" id="l18b.843.2"></span>δὲ ἰσχναίνεται.
</blockquote>
            <p>
<span class="lb" data-page="18b.843" data-line="3" id="l18b.843.3"></span>Καταχύσεως ὕδατος θερμοῦ τὸ μέτριόν ἐστι παύεσθαι,
<span class="lb" data-page="18b.843" data-line="4" id="l18b.843.4"></span>πρὶν ἄρξασθαι συμπίπτειν τὸ καταντλούμενον μέρος. ἐξαίρεται
<span class="lb" data-page="18b.843" data-line="5" id="l18b.843.5"></span>γὰρ πρῶτον, ὅπερ ἐστὶν εἰς ὄγκον μείζονα τοῦ κατὰ
<span class="lb" data-page="18b.843" data-line="6" id="l18b.843.6"></span>φύσιν αὐξάνεται, διά τε τὸ χεῖσθαι τὸ περιεχόμενον αἷμα
<span class="lb" data-page="18b.843" data-line="7" id="l18b.843.7"></span>κατ’ αὐτὸ καὶ διὰ τὸ τὴν ἐκ τῶν ὑποκειμένων ἐπιῤῥοὴν,
<span class="lb" data-page="18b.843" data-line="8" id="l18b.843.8"></span>μετὰ ταῦτα δὲ ἰσχναίνεται, διαφορηθέντος μέρους πολλοῦ,
<span class="lb" data-page="18b.843" data-line="9" id="l18b.843.9"></span>τοῦ τε ἐπιῤῥυέντος ἄνωθεν καὶ τοῦ περιχυθέντος.
</p>
          </article>

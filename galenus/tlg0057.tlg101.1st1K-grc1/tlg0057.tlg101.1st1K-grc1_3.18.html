<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.18">
<span class="pb page1" data-page="18b.843" id="p18b.843"></span>
<span class="milestone ed1page page1" data-n="5.693" data-unit="ed1page" id="ed1page.5.693"></span>
<span class="milestone ed2page page1" data-n="12.83" data-unit="ed2page" id="ed2page.12.83"></span>
            <blockquote class="quote lemma">
<span class="lb" data-page="18b.843" data-line="10" id="l18b.843.10"></span>Θέσις δὲ μαλθακὴ, ὁμαλὴ, ἀνάῤῥοπος τοῖσιν ἐξέχουσι τοῦ
<span class="lb" data-page="18b.843" data-line="11" id="l18b.843.11"></span>σώματος, οἷον πτέρνῃ καὶ ἰσχίῳ, ὡς μήτε ἀνακλᾶται μήτε
<span class="lb" data-page="18b.843" data-line="12" id="l18b.843.12"></span>ἐκτρέπεται.
</blockquote>
            <p>
<span class="lb" data-page="18b.843" data-line="13" id="l18b.843.13"></span>Ταύτην τὴν ῥῆσιν ἔνιοι μὲν ὡς μίαν ὅλην ἀναγινώσκουσιν,
<span class="lb" data-page="18b.843" data-line="14" id="l18b.843.14"></span>ἔνιοι δὲ δίχα τέμνοντες, ἑκάτερον αὐτῆς τὸ μέρος
<span class="pb" data-page="18b.844" id="p18b.844"></span>
<span class="lb" data-page="18b.844" data-line="1" id="l18b.844.1"></span>ἐξηγοῦνται καθ’ ἑαυτό. τὸ μὲν οὖν πρότερον μέρος οὕτως
<span class="lb" data-page="18b.844" data-line="2" id="l18b.844.2"></span>περιγέγραπται, μίαν ἔχειν δυνάμενον αὐτοτελῆ διάνοιαν. ἡ
<span class="lb" data-page="18b.844" data-line="3" id="l18b.844.3"></span>γάρ τοι θέσις τῶν μορίων ἐάν τε γενικῶς ἀκούεται, περιλαμβανομένης
<span class="lb" data-page="18b.844" data-line="4" id="l18b.844.4"></span>καὶ τῆς ἀναλήψεως, ὡς ἐπὶ τῆς χειρὸς, ἐάν
<span class="lb" data-page="18b.844" data-line="5" id="l18b.844.5"></span>τε εἰδικῶς ὡς ἐπὶ μόνου τοῦ σκέλους ἀρίστη ἀεὶ ἡ μαλθακή
<span class="lb" data-page="18b.844" data-line="6" id="l18b.844.6"></span>τε γιγνομένη καὶ ὁμαλὴ καὶ ἀνάῤῥοπος· μαλθακὴ μὲν,
<span class="lb" data-page="18b.844" data-line="7" id="l18b.844.7"></span>ὅπως μὴ <span class="milestone ed2page" data-n="12.84" data-unit="ed2page" id="ed2page.12.84"></span>θλίβηται κατ’ ἐκεῖνο τὸ μόριον ὁ κάμνων
<span class="lb" data-page="18b.844" data-line="8" id="l18b.844.8"></span>οὕτως ἅμα τε φλεγμονῇ κινδυνεύῃ, διὰ τὴν τῆς θλίψεως
<span class="lb" data-page="18b.844" data-line="9" id="l18b.844.9"></span>ὀδύνην ἅμα τε μεταβάλλειν ὁ κάμνων ἀναγκαζόμενος τὸ
<span class="lb" data-page="18b.844" data-line="10" id="l18b.844.10"></span>σχῆμα, διαστρέφῃ τὸ κατεαγὸς, ὅπερ ἀκίνητον ἐν ἡσυχίᾳ
<span class="lb" data-page="18b.844" data-line="11" id="l18b.844.11"></span>πολλῇ φυλάττεσθαι δεῖται. ἡ δὲ ἀνώμαλος θέσις ὀδυνηρά
<span class="lb" data-page="18b.844" data-line="12" id="l18b.844.12"></span>ἐστιν ἅμα καὶ διαστρέφει τὸ κῶλον, ἐν τισὶ μὲν αὐτοῦ μέρεσιν
<span class="lb" data-page="18b.844" data-line="13" id="l18b.844.13"></span>ἀστήρικτον γιγνόμενον, ἐν τισὶ δὲ θλιβόμενον εἰκότως
<span class="lb" data-page="18b.844" data-line="14" id="l18b.844.14"></span>τὴν ὁμαλὴν ἐπαινεῖ. ἡ δὲ ἀνάῤῥοπος ἀρευμάτιστον φυλάττει,
<span class="lb" data-page="18b.844" data-line="15" id="l18b.844.15"></span>ὅπερ ἡ κατάῤῥοπος ῥευμανίζουσα, φλεγμονῆς αἰτία γίγνεται.
<span class="lb" data-page="18b.844" data-line="16" id="l18b.844.16"></span>τὸ μὲν δὴ πρότερον μέρος τῆς προκειμένης ῥήσεως,
<span class="lb" data-page="18b.844" data-line="17" id="l18b.844.17"></span>ὅτι τε μίαν ἔχειν διάνοιαν δύναται ὅτι τε καλῶς εἴρηται
<span class="lb" data-page="18b.844" data-line="18" id="l18b.844.18"></span>κατὰ τήνδε εὔδηλον ἤδη γέγονε. τὸ δὲ δεύτερον, εἰ δὴ
<span class="pb" data-page="18b.845" id="p18b.845"></span>
<span class="lb" data-page="18b.845" data-line="1" id="l18b.845.1"></span>αὐτό τις καθ’ ἑαυτὸ ἀναγινώσκει, τοιαύτην ἕξει διάνοιαν.
<span class="lb" data-page="18b.845" data-line="2" id="l18b.845.2"></span>τοῖς ἐξέχουσι τοῦ σώματος οἷον πτέρνῃ καὶ ἰσχίῳ, θέσις
<span class="lb" data-page="18b.845" data-line="3" id="l18b.845.3"></span>ἀρίστη ἐστὶν, ὡς μήτε ἀνακλᾷται μήτε ἐκτρέπεται. διότι
<span class="lb" data-page="18b.845" data-line="4" id="l18b.845.4"></span>δὲ οὐ πρόσκειται τὸ θέσις ἀρίστη, διὰ τοῦτο δοκεῖ τισιν
<span class="lb" data-page="18b.845" data-line="5" id="l18b.845.5"></span>ἐλλιπῆ τὴν διάνοιαν ἔχειν, ἀναγκάζονταί τε συνάπτειν αὐτὸ
<span class="lb" data-page="18b.845" data-line="6" id="l18b.845.6"></span>τῷ προτέρῳ μέρει. πάλιν δὲ αὖ συναφθέντος τοῦδε τῷ
<span class="lb" data-page="18b.845" data-line="7" id="l18b.845.7"></span>προτέρῳ, φαίνεται μηκέτι καθόλου γιγνόμενος ὁ λόγος,
<span class="lb" data-page="18b.845" data-line="8" id="l18b.845.8"></span>ἀλλὰ περὶ μόνων τῶν ἐξεχόντων τῆς θέσεως. οἱ μὲν οὖν
<span class="lb" data-page="18b.845" data-line="9" id="l18b.845.9"></span>ἐμπειρικοὶ τούτων ἀκούσαντες, ὡς νῦν ἐπινοουμένων αὐτοῖς
<span class="lb" data-page="18b.845" data-line="10" id="l18b.845.10"></span>τῶν ἄλλων λόγων ἔφασαν γίγνεσθαι καθόλου. καὶ τοίνυν
<span class="lb" data-page="18b.845" data-line="11" id="l18b.845.11"></span>καὶ δείκνυσιν οὐκ ἐν τούτῳ τῷ βιβλίῳ μόνον, ἀλλὰ καὶ κατὰ
<span class="lb" data-page="18b.845" data-line="12" id="l18b.845.12"></span>ἄλλα πολλὰ τὸν Ἱπποκράτην δι’ ἑνὸς ἢ δυοῖν πραγμάτοιν
<span class="lb" data-page="18b.845" data-line="13" id="l18b.845.13"></span>διδάσκοντα λόγους καθολικοὺς, ὅταν πραγμάτων ὁμογενῶν
<span class="lb" data-page="18b.845" data-line="14" id="l18b.845.14"></span>διαφέρει τὸ διδασκόμενον, ἐναργῶς ἐπ’ αὐτῶν φαίνεσθαι,
<span class="lb" data-page="18b.845" data-line="15" id="l18b.845.15"></span>καθάπερ καὶ νῦν διὰ πτέρνης καὶ ἰσχίου. πάντων γὰρ τῶν
<span class="lb" data-page="18b.845" data-line="16" id="l18b.845.16"></span>τοιούτων τι μορίων, ἐπειδὰν πάθῃ, δεομένων ἐπὶ μαλθακοῦ
<span class="lb" data-page="18b.845" data-line="17" id="l18b.845.17"></span>τε κεῖσθαι καὶ ὁμαλοῦ ἐν ἀναῤῥόπῳ τε σχήματι κεῖσθαι
<span class="lb" data-page="18b.845" data-line="18" id="l18b.845.18"></span>φαίνεται, μάλιστα τούτων δεόμενα ὑπερεξέχοντα τοῦ σώματος, ﻿
<span class="pb" data-page="18b.846" id="p18b.846"></span>
<span class="lb" data-page="18b.846" data-line="1" id="l18b.846.1"></span>ὁποῖόν τέ ἐστι τό τε ἰσχίον καὶ ἡ πτέρνα. πολλάκις
<span class="lb" data-page="18b.846" data-line="2" id="l18b.846.2"></span>εἴρηταί μοι τὴν τοιαύτην ἑρμηνείαν ἀφορμὴν παρέχειν ἐξηγήσεως
<span class="lb" data-page="18b.846" data-line="3" id="l18b.846.3"></span>ἄλλην ἄλλῳ καὶ τὸ τινί γε δόξαν πιθανὸν ἑτέρῳ
<span class="lb" data-page="18b.846" data-line="4" id="l18b.846.4"></span>φαίνεσθαι. διὰ τοῦτο οὖν οὐδ’ ἀποφαίνεσθαι δεῖ ὑπὲρ τοῦ
<span class="lb" data-page="18b.846" data-line="5" id="l18b.846.5"></span>δοξάζοντος ἀληθῶς εἶναι προσήκειν. τούτου τοίνυν ἡμᾶς
<span class="lb" data-page="18b.846" data-line="6" id="l18b.846.6"></span>μεμνημένους δεῖ καὶ μέντοι καὶ γιγνώσκοντας, ὡς ἐν ταῖς
<span class="lb" data-page="18b.846" data-line="7" id="l18b.846.7"></span>διαφωνουμέναις ἐξηγήσεσιν, ὅταν ἡ θεωρία φυλάττηται κατ’
<span class="lb" data-page="18b.846" data-line="8" id="l18b.846.8"></span>αὐτὰς, τρίβεσθαι μακρὸν οὐ χρὴ, μεταβαίνοντας ἐπὶ τὸ
<span class="lb" data-page="18b.846" data-line="9" id="l18b.846.9"></span>χρήσιμον τῆς τέχνης, ἐν ἐκείνῳ χρονίζειν ἐστὶ βέλτιον,
<span class="lb" data-page="18b.846" data-line="10" id="l18b.846.10"></span>ὥσπερ καὶ νῦν ἄμεινον πρᾶξαι. συμφωνουμένων μὲν γὰρ
<span class="lb" data-page="18b.846" data-line="11" id="l18b.846.11"></span>τοῦ δεῖν ἐπὶ πάντων τὴν θέσιν εἶναι μαλθακὴν καὶ ὁμαλὴν
<span class="lb" data-page="18b.846" data-line="12" id="l18b.846.12"></span>καὶ ἀνάῤῥοπον, ἐξαιρέτως δὲ ἐπὶ τῶν ἐξεχόντων μορίων,
<span class="lb" data-page="18b.846" data-line="13" id="l18b.846.13"></span>ὁποῖον τὸ ἰσχίον καὶ πτέρνα, τῶν ἐφεξῆς ἐχόμεθα, καθ’ ἅ
<span class="lb" data-page="18b.846" data-line="14" id="l18b.846.14"></span>φησιν ὡς μήτε ἀνακλᾶται μήτε ἐκτρέπεται. πάλιν οὖν
<span class="lb" data-page="18b.846" data-line="15" id="l18b.846.15"></span>κἀνταῦθα τὸ μὲν ὠφέλιμον εἰς τὴν τέχνην ἐστὶν ἐπίστασθαι
<span class="lb" data-page="18b.846" data-line="16" id="l18b.846.16"></span>περὶ τῆς θέσεως τῶν ἐξεχόντων μορίων, ὥς γε ἂν μὲν ὑψηλοτέρα
<span class="lb" data-page="18b.846" data-line="17" id="l18b.846.17"></span>τοῦ προσήκοντος γένηται, συμβήσεται τὸ κῶλον ἀνακλᾶσθαι.
<span class="pb" data-page="18b.847" id="p18b.847"></span>
<span class="lb" data-page="18b.847" data-line="1" id="l18b.847.1"></span>ταπεινοτέρας δὲ οὔσης ἐκτρέπεσθαι καὶ μάλιστα
<span class="lb" data-page="18b.847" data-line="2" id="l18b.847.2"></span>ὅταν ἡ πρώτη καὶ ὑψηλή. τὰ δὲ ἔξω τῆς τέχνης περὶ
<span class="lb" data-page="18b.847" data-line="3" id="l18b.847.3"></span>τὴν λέξιν ἔτι πλείονα σχόλια. λέλεκται δὲ τελέως ἐν τῷ
<span class="lb" data-page="18b.847" data-line="4" id="l18b.847.4"></span>περὶ ἀγμῶν, ὥσπερ ἐπὶ τῶν ἄλλων ἁπάντων, ὧν διεξέρχεται
<span class="lb" data-page="18b.847" data-line="5" id="l18b.847.5"></span>θεωρημάτων, οὕτως καὶ θέσεως πτέρνης, ἐν οἷς φησι, πτέρνας
<span class="lb" data-page="18b.847" data-line="6" id="l18b.847.6"></span>δ’ ἄκρως χρὴ κάρτα ἐπιμελέεσθαι, ὡς εὐθέτως ἕξει.
<span class="lb" data-page="18b.847" data-line="7" id="l18b.847.7"></span>καὶ οἵ γε πάντα ἐπὶ πᾶσι γράφοντες <span class="milestone ed2page" data-n="12.85" data-unit="ed2page" id="ed2page.12.85"></span>εἰώθασιν, ἄλλας
<span class="lb" data-page="18b.847" data-line="8" id="l18b.847.8"></span>τὰς ἐν ταῖς ἄλλαις βίβλοις εἰρημένας ῥήσεις, τὸ αὐτὸ θεώρημα
<span class="lb" data-page="18b.847" data-line="9" id="l18b.847.9"></span>ἐχούσας παραγράφειν, ὅπερ οὐδὲ ἐν ταῖς δύο ἡμέραις
<span class="lb" data-page="18b.847" data-line="10" id="l18b.847.10"></span>συνούσαις ἀθρόως ἂν γίγνοιτο. καὶ διὰ τοῦτο παρὰ τοῖς
<span class="lb" data-page="18b.847" data-line="11" id="l18b.847.11"></span>οὕτως ἐξηγουμένοις οὐδεὶς ἀνέγνω βιβλίον ἢ ἐνιαυτοῦ θᾶττον
<span class="lb" data-page="18b.847" data-line="12" id="l18b.847.12"></span>ἢ δυοῖν. καὶ ἤδη γεγονότων εἰς τὸ περὶ ἀγμῶν καὶ τὸ
<span class="lb" data-page="18b.847" data-line="13" id="l18b.847.13"></span>περὶ ἄρθρων ὑπομνημάτων ὑπομνήσεως μόνης ἐνταῦθα δεῖ.
<span class="lb" data-page="18b.847" data-line="14" id="l18b.847.14"></span>εἰ δέ τις οὕτως ἐπ’ ἐκείνων τῶν βιβλίων ἀνέγνω, διαδραμὼν
<span class="lb" data-page="18b.847" data-line="15" id="l18b.847.15"></span>ὅτι τάχιστα τοῦτο τὸ νῦν ἡμῖν προκείμενον, ἐπ’ ἐκεῖνα
<span class="lb" data-page="18b.847" data-line="16" id="l18b.847.16"></span>προβῇ τοῦ παρ’ ἐμοῦ τοῦ πεπειραμένου μαθὼν ὡς διεξοδικαὶ
<span class="lb" data-page="18b.847" data-line="17" id="l18b.847.17"></span>διδασκαλίαι τεχνίτας ἐργάζονται τελείως, οὐχ αἱ κατ’
<span class="pb" data-page="18b.848" id="p18b.848"></span>
<span class="lb" data-page="18b.848" data-line="1" id="l18b.848.1"></span>ἐπιτομὴν γινόμεναι. οὐ μὴν ἀχρήστους δὲ καὶ τὰς τοιαύτας
<span class="lb" data-page="18b.848" data-line="2" id="l18b.848.2"></span>εἶναί φημι, σύλληψίν τινα διὰ βραχέων τῆς ὅλης θεωρίας
<span class="lb" data-page="18b.848" data-line="3" id="l18b.848.3"></span>περιεχομένας.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.2">
<span class="pb page1" data-page="18b.821" id="p18b.821"></span>
<span class="milestone ed1page page1" data-n="5.689" data-unit="ed1page" id="ed1page.5.689"></span>
<span class="milestone ed2page page1" data-n="12.74" data-unit="ed2page" id="ed2page.12.74"></span>
            <blockquote class="quote lemma">
<span class="lb" data-page="18b.821" data-line="5" id="l18b.821.5"></span>Σπληνῶν μήκεα, πλάτεα, πάχεα, πλήθεα. μῆκος ὅσον ἡ
<span class="lb" data-page="18b.821" data-line="6" id="l18b.821.6"></span>ἐπίδεσις, πλάτος τριῶν ἢ τεσσάρων δακτύλων, πάχος
<span class="lb" data-page="18b.821" data-line="7" id="l18b.821.7"></span>τριπτύχους ἢ τετραπτύχους, πλῆθος κυκλεῦντας μη
<span class="lb" data-page="18b.821" data-line="8" id="l18b.821.8"></span>ὑπερβάλλειν μηδὲ ἐλλείπειν.
</blockquote>
            <p>
<span class="lb" data-page="18b.821" data-line="9" id="l18b.821.9"></span>Ἐν τῷ περὶ τῶν καταγμάτων λόγῳ τῷ νῦν αὐτῷ προκειμένῳ
<span class="lb" data-page="18b.821" data-line="10" id="l18b.821.10"></span>πρῶτον μέμνηται τῶν προκειμένων σπληνῶν καλουμένων,
<span class="lb" data-page="18b.821" data-line="11" id="l18b.821.11"></span>κελεύων αὐτοὺς εἶναι τῷ μήκει μὲν ἴσους τῇ ἐπιδέσει
<span class="lb" data-page="18b.821" data-line="12" id="l18b.821.12"></span>καὶ παραλαμβάνηται δι’ ἐκείνην ἕνεκα τοῦ στηρίζειν καὶ
<span class="lb" data-page="18b.821" data-line="13" id="l18b.821.13"></span>κατέχειν αὐτὴν ἀκίνητον. τῷ δὲ πλάτει τριῶν ἢ τεττάρων
<span class="lb" data-page="18b.821" data-line="14" id="l18b.821.14"></span>δακτύλων, τῶν τοῦ αὐτοῦ τοῦ ἐπιδουμένου δηλονότι, τῷ
<span class="pb" data-page="18b.822" id="p18b.822"></span>
<span class="lb" data-page="18b.822" data-line="1" id="l18b.822.1"></span>πάχει δὲ ἢ τριπτύχους ἢ τετραπτύχους· ἔνθεν μὲν ἀσφαλεστέρας
<span class="lb" data-page="18b.822" data-line="2" id="l18b.822.2"></span>φρουρᾶς ἡ ἐπίδεσις δεῖται τετραπτύχους, ἔνθα
<span class="lb" data-page="18b.822" data-line="3" id="l18b.822.3"></span><span class="milestone ed1page" data-n="5.690" data-unit="ed1page" id="ed1page.5.690"></span>δὲ οὐ τοιαύτης, ἀρκοῦν ἡγούμενος καὶ τοὺς τριπτύχους.
<span class="lb" data-page="18b.822" data-line="4" id="l18b.822.4"></span>εὔδηλον δ’ ὅτι τὰ συντετριμμένα μᾶλλον ὀστᾶ, πλέονος
<span class="lb" data-page="18b.822" data-line="5" id="l18b.822.5"></span>ἀσφαλείας δεῖται. τὸ δὲ πλῆθος τῶν σπληνῶν τοσοῦτον,
<span class="lb" data-page="18b.822" data-line="6" id="l18b.822.6"></span>φησὶν, εἶναι χρὴ, ὡς ἐν κύκλῳ περιληφθῆναι τὸ ἐπιδούμενον
<span class="lb" data-page="18b.822" data-line="7" id="l18b.822.7"></span>κῶλον. οὐ γὰρ δὴ τοῖς τῆς κλειδὸς ἢ πλευρᾶς κατάγμασι
<span class="lb" data-page="18b.822" data-line="8" id="l18b.822.8"></span>περιλαμβάνειν ἐν κύκλῳ δυνατὸν, ἀλλ’ ἐπ’ ἐνίων τὸ
<span class="lb" data-page="18b.822" data-line="9" id="l18b.822.9"></span>μέγεθος τοῦ κατάγματος ἐνδείξεταί σοι τὸν ἀριθμὸν τῶν
<span class="lb" data-page="18b.822" data-line="10" id="l18b.822.10"></span>σπληνῶν ἐπὶ τῆς κλειδὸς εἰώθαμεν ὡς τὸ πολὺ χρῆσθαι
<span class="lb" data-page="18b.822" data-line="11" id="l18b.822.11"></span>τρισὶ τετραπτύχοις σπλήνισι τοὺς δύο μὲν τοὺς πρώτους
<span class="lb" data-page="18b.822" data-line="12" id="l18b.822.12"></span>εἰς ὁμοιότητα τοῦ γράμματος ἐπιβάλλοντες, ὡς κατ’ αὐτοῦ
<span class="lb" data-page="18b.822" data-line="13" id="l18b.822.13"></span>τοῦ συντετριμμένου τὸ μέσον ἑκατέρου καθ’ ὃ συμβάλλουσιν
<span class="lb" data-page="18b.822" data-line="14" id="l18b.822.14"></span>ἐνίοις ἐπικεῖσθαι. τρίτον δὲ αὐτοῖς καὶ ἔξωθεν ἐπιθέντες
<span class="lb" data-page="18b.822" data-line="15" id="l18b.822.15"></span>κατὰ τὸ τοῦ σώματος μῆκος ἐντεταμένον, αὐτούς γε τοὺς
<span class="lb" data-page="18b.822" data-line="16" id="l18b.822.16"></span>ὑποκειμένους σφίγγοντα καὶ τὸ κατεαγὸς μέρος τῆς κλειδὸς
<span class="lb" data-page="18b.822" data-line="17" id="l18b.822.17"></span>πιλοῦντα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.22">
<span class="pb page1" data-page="18b.863" id="p18b.863"></span>
<span class="milestone ed1page page1" data-n="5.696" data-unit="ed1page" id="ed1page.5.696"></span>
<span class="milestone ed2page page1" data-n="12.90" data-unit="ed2page" id="ed2page.12.90"></span>
            <blockquote class="quote lemma">
<span class="lb" data-page="18b.863" data-line="8" id="l18b.863.8"></span><span class="milestone ed2page" data-n="12.91" data-unit="ed2page" id="ed2page.12.91"></span>Ἐν δὲ τῇ μεταλλαγῇ ἐκ διατάσιος ὅμοια ταῦτα ἔχουσιν,
<span class="lb" data-page="18b.863" data-line="9" id="l18b.863.9"></span>εἰς ἕξιν ἢ θέσιν μύες, φλέβες, νεῦρα, ὀστέα ἢ
<span class="lb" data-page="18b.863" data-line="10" id="l18b.863.10"></span>μάλιστα εὔθετα καὶ εὔσχετα.
</blockquote>
            <p>
<span class="lb" data-page="18b.863" data-line="11" id="l18b.863.11"></span>Ταῦτα καὶ πρόσθεν εἴρηται, κἂν παντελῶς αὐτὰ περιέλοι
<span class="lb" data-page="18b.863" data-line="12" id="l18b.863.12"></span>τις, οὐδὲν ἡ διδασκαλία βλαβήσεται. συμβαίνει δὲ ἐν
<span class="lb" data-page="18b.863" data-line="13" id="l18b.863.13"></span>τοῖς τοιούτοις βιβλίοις, ὅσα πολλῶν πραγμάτων ἑρμηνείαν
<span class="lb" data-page="18b.863" data-line="14" id="l18b.863.14"></span>ἔχει διὰ βραχείας λέξεως, ἄλλως καὶ ἄλλως ἐνίοτε τὸν γραφέα
<span class="pb" data-page="18b.864" id="p18b.864"></span>
<span class="lb" data-page="18b.864" data-line="1" id="l18b.864.1"></span>τὰ αὐτά πράγματα γράφειν, ἑαυτὸν σκοπούμενον ᾖ τινι
<span class="lb" data-page="18b.864" data-line="2" id="l18b.864.2"></span>λέξει χρήσεται μᾶλλον, εἶθ’ εὑρόντα τὸν βιβλιογράφον ἐνίας
<span class="lb" data-page="18b.864" data-line="3" id="l18b.864.3"></span>μὲν αὐτῶν ἐν τοῖς μετώποις γεγραμμένας, ἐνίας καὶ κατὰ
<span class="lb" data-page="18b.864" data-line="4" id="l18b.864.4"></span>τοῦ μετώπου, πάσας ἔγραψε τῷ ἐδάφει τοῦ συγγράμματος
<span class="lb" data-page="18b.864" data-line="5" id="l18b.864.5"></span>ἐν ᾗ κάλλιστα τάξει δόξουσιν εὐλόγως ἐγκεῖσθαι. τὸ γοῦν
<span class="lb" data-page="18b.864" data-line="6" id="l18b.864.6"></span>κατὰ τὴν προκειμένην λέξιν δηλούμενόν ἐστι τοιοῦτον. πλείονας
<span class="lb" data-page="18b.864" data-line="7" id="l18b.864.7"></span>ἔφην εἶναι καιροὺς τῷ θεραπευομένῳ. πρῶτον ἐν ᾧ
<span class="lb" data-page="18b.864" data-line="8" id="l18b.864.8"></span>παραγίνεται πρὸς τὸν ἰατρὸν ἔν τινι σχήματι πάντως ἔχων
<span class="lb" data-page="18b.864" data-line="9" id="l18b.864.9"></span>τὸ πεπονθὸς μέρος· εἶθ’ ἑξῆς ἄλλον, ἐν ᾧ κατεσκευάσθαι
<span class="lb" data-page="18b.864" data-line="10" id="l18b.864.10"></span>τοῖς ἰατροῖς ἑαυτὸν παρέχει γνωσομένοις τί τό τε συμβεβηκὸς
<span class="lb" data-page="18b.864" data-line="11" id="l18b.864.11"></span>αὐτῷ πάθημά ἐστι, καὶ τίνος δεῖται παρασκευῆς εἰς
<span class="lb" data-page="18b.864" data-line="12" id="l18b.864.12"></span>θεραπείαν· εἶθ’ ἑξῆς ὁ τῆς τούτων παρασκευῆς χρόνος καὶ
<span class="lb" data-page="18b.864" data-line="13" id="l18b.864.13"></span>μετ’ αὐτὸν ὁ τῆς διατάσεως, εἶτα μετὰ τοῦτον ἐπὶ μὲν τῶν
<span class="lb" data-page="18b.864" data-line="14" id="l18b.864.14"></span>καταγμάτων ὁ τῆς διαπλάσεως, ἐπὶ δὲ τῶν ἐξαρθημάτων
<span class="lb" data-page="18b.864" data-line="15" id="l18b.864.15"></span>ὁ τῆς ἐμβολῆς, εἶθ’ ὁ τῆς ἐπιδέσεως μετὰ τοῦτον, ὕστατος
<span class="lb" data-page="18b.864" data-line="16" id="l18b.864.16"></span>δὲ πάντων ὁ τῆς ἀναλήψεως μὲν ἐπὶ χειρὸς, ἀποθέσεως
<span class="lb" data-page="18b.864" data-line="17" id="l18b.864.17"></span>δὲ ἐπὶ σκέλους καὶ τῶν κατὰ νῶτα καὶ κεφαλὴν χωρίων.
<span class="lb" data-page="18b.864" data-line="18" id="l18b.864.18"></span>ἕξιν οὖν εἴρηκεν ἐν τῇ προκειμένῃ λέξει παρὰ τὸ ἔχειν τὴν
<span class="pb" data-page="18b.865" id="p18b.865"></span>
<span class="lb" data-page="18b.865" data-line="1" id="l18b.865.1"></span>ἐν τῷ μετὰ τὴν ἐπίδεσιν καιρῷ κατάστασιν τῶν ἐπιδεδεμένων.
<span class="lb" data-page="18b.865" data-line="2" id="l18b.865.2"></span>ἀντιδιῄρηκε δὲ αὐτῇ τὴν θέσιν ἀποτιθεμένων ἢ τριῶν
<span class="lb" data-page="18b.865" data-line="3" id="l18b.865.3"></span>γιγνομένων, ἅπερ ἐστὶ τὰ σκέλη καὶ ἡ κεφαλὴ καὶ ἡ σύμπασα
<span class="lb" data-page="18b.865" data-line="4" id="l18b.865.4"></span>ῥάχις, ὡς τὴν ἕξιν ἡμῶν ἀκούσωμεν ὡς ἐπὶ τῶν ἄλλων,
<span class="lb" data-page="18b.865" data-line="5" id="l18b.865.5"></span>οἷον ἐπί τε κλειδῶν καὶ χειρῶν καὶ πλευρῶν, ἀκρωμίου τε
<span class="lb" data-page="18b.865" data-line="6" id="l18b.865.6"></span>καὶ ὠμοπλάτης καὶ γένυος ἑκατέρας καὶ εἴ τι ἄλλο τοιοῦτον.
<span class="lb" data-page="18b.865" data-line="7" id="l18b.865.7"></span>βούλεται γὰρ ἐν τῇ μεταβολῇ τῶν εἰρημένων χρῆναι
<span class="lb" data-page="18b.865" data-line="8" id="l18b.865.8"></span>τὰ πεπονθότα μόρια, τὰ μὲν κεῖσθαι καλῶς καὶ ὅσα δύναταί
<span class="lb" data-page="18b.865" data-line="9" id="l18b.865.9"></span>γε θεῖναι, τὰ δὲ δέχεσθαι καλῶς, ἃ μὴ δύναται τιθέναι.
<span class="lb" data-page="18b.865" data-line="10" id="l18b.865.10"></span>εὔθετα μὲν ὠνόμασε τιθέμενα, εὔσχετα δὲ τὰ ἄλλα.
<span class="lb" data-page="18b.865" data-line="11" id="l18b.865.11"></span>τὰ μὲν γὰρ ἄλλα κατὰ τοὺς εἰρημένους αὐτῶν ἐστιν ἕτερα.
<span class="lb" data-page="18b.865" data-line="12" id="l18b.865.12"></span>κοινὸν δὲ ἐν πᾶσιν ἓν ταὐτόν ἐστι τὸ κατὰ φύσιν σχῆμα
<span class="lb" data-page="18b.865" data-line="13" id="l18b.865.13"></span>τοῦ μέρους. ἀποβλέπειν οὖν εἰς τοῦτό γε κελεύει στοχαζόμενον
<span class="lb" data-page="18b.865" data-line="14" id="l18b.865.14"></span>τοῦ τε τελευταίου καιροῦ τὴν γεγονυῖαν ἐπίδεσιν φυλάττοντα
<span class="lb" data-page="18b.865" data-line="15" id="l18b.865.15"></span>ἐν χρόνῳ πλείονι. ἐὰν οὖν ἐν ἄλλῳ σχήματι τὴν
<span class="lb" data-page="18b.865" data-line="16" id="l18b.865.16"></span>ἐπίδεσιν ποιησάμενοι μεταβάλλωμεν εἰς ἄλλο, κατὰ τὸν ὕστατον
<span class="lb" data-page="18b.865" data-line="17" id="l18b.865.17"></span>καιρὸν ἡ θέσις ὑπαλλαχθήσεται τῶν μυῶν καὶ τῶν
<span class="lb" data-page="18b.865" data-line="18" id="l18b.865.18"></span>νεύρων καὶ τῶν φλεβῶν, καὶ οὔτε εὔθετα οὔτε εὔσχετα ﻿
<span class="pb" data-page="18b.866" id="p18b.866"></span>
<span class="lb" data-page="18b.866" data-line="1" id="l18b.866.1"></span>ἔσται, τουτέστιν οὔτε καλῶς ἀποκείμενα οὔτε καλῶς
<span class="lb" data-page="18b.866" data-line="2" id="l18b.866.2"></span>ἀνειλημμένα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.24">
<span class="pb page1" data-page="18b.867" id="p18b.867"></span>
<span class="milestone ed1page page1" data-n="5.696" data-unit="ed1page" id="ed1page.5.696"></span>
<span class="milestone ed2page page1" data-n="12.92" data-unit="ed2page" id="ed2page.12.92"></span>
            <blockquote class="quote lemma">
<span class="lb" data-page="18b.867" data-line="4" id="l18b.867.4"></span>Μᾶλλον δὲ τοῦ μετρίου βλάβη, πλὴν παιδίων, ἔχειν ἀνάντη
<span class="lb" data-page="18b.867" data-line="5" id="l18b.867.5"></span>σμικρόν.
</blockquote>
            <p>
<span class="lb" data-page="18b.867" data-line="6" id="l18b.867.6"></span>Παιδίων μὲν ἧττον τοῦ συμμέτρου γιγνομένη διάτασις,
<span class="lb" data-page="18b.867" data-line="7" id="l18b.867.7"></span>ἐάν τε ἐπὶ καταγμάτων ἐάν τε ἐπὶ ἐξαρθρημάτων μόνη
<span class="lb" data-page="18b.867" data-line="8" id="l18b.867.8"></span>ἀποτυχίαν φέρῃ· διαπλάσεως μὲν ἐπὶ τῶν καταγμάτων, ἐμβολῆς
<span class="lb" data-page="18b.867" data-line="9" id="l18b.867.9"></span>δὲ ἐπὶ τῶν ἐξαρθρημάτων. οὐ μὴν ἀλλ’ ἥ γ’ ἔτι βλάβην
<span class="lb" data-page="18b.867" data-line="10" id="l18b.867.10"></span>ἰδίαν ἔχει, καθ’ ἃ ἢ μᾶλλον αὕτη ὀδυνηρὰ μὲν ἐνεργουμένη,
<span class="lb" data-page="18b.867" data-line="11" id="l18b.867.11"></span>φλεγμονὰς δὲ ἐξ ὑστέρου καί πυρετοὺς καὶ σπασμοὺς,
<span class="lb" data-page="18b.867" data-line="12" id="l18b.867.12"></span>ἐνίοτε καὶ παραλύσεις ἐπιφέρει, καθάπερ Ἐρασίστρατος
<span class="lb" data-page="18b.867" data-line="13" id="l18b.867.13"></span>ἑωρακέναι φησὶν ἐπὶ τοῦ κατ’ ὦμον ἄρθρου διαταθέντος
<span class="lb" data-page="18b.867" data-line="14" id="l18b.867.14"></span>ἐπὶ πλέον. ἦττον δὲ οἱ παῖδες τῶν ἄλλων ἐπὶ τῇ πλεονασθείσῃ
<span class="lb" data-page="18b.867" data-line="15" id="l18b.867.15"></span>τάσαι βλάπτονται, διὰ τὴν ὑγρότητα καὶ μαλακότητα
<span class="pb" data-page="18b.868" id="p18b.868"></span>
<span class="lb" data-page="18b.868" data-line="1" id="l18b.868.1"></span>τῶν σωμάτων. ὡς γὰρ ἵμαντες οἱ μὲν ὑγροὶ καὶ μαλακοὶ
<span class="lb" data-page="18b.868" data-line="2" id="l18b.868.2"></span>τῶν σωμάτων ἀλύπως ἐπὶ πλέον ἐκτείνονται, ῥήγνυνται
<span class="lb" data-page="18b.868" data-line="3" id="l18b.868.3"></span>δὲ οἱ σκληροὶ καὶ ξηροὶ, κατὰ τὸν αὐτὸν τρόπον καὶ
<span class="lb" data-page="18b.868" data-line="4" id="l18b.868.4"></span>οἱ μύες καὶ τὰ νεῦρα τὰ μὲν ὑγρὰ καὶ μαλακὰ ῥᾳδίως
<span class="lb" data-page="18b.868" data-line="5" id="l18b.868.5"></span>ὑπακούοντα ταῖς τάσεσιν οὔτε ὀδυνᾶται σφοδρῶς οὔτε
<span class="lb" data-page="18b.868" data-line="6" id="l18b.868.6"></span>ἀποῤῥήγνυται, τὰ δὲ σκληρὰ καὶ ξηρὰ διὰ τὸ μὴ δύνασθαι
<span class="lb" data-page="18b.868" data-line="7" id="l18b.868.7"></span>χωρὶς μεγάλης βίας ἐκταθῆναι, σφοδρὰς ὀδύνας
<span class="lb" data-page="18b.868" data-line="8" id="l18b.868.8"></span>ἐπιφέρει, οὐ μόνον κατὰ τὰς ὑπερβαλλούσας τάσεις, ἀλλὰ
<span class="lb" data-page="18b.868" data-line="9" id="l18b.868.9"></span>κατὰ συμμέτρους. ἐν αὐτῷ δὲ τούτῳ καὶ σπῶνται καὶ
<span class="lb" data-page="18b.868" data-line="10" id="l18b.868.10"></span>ἀποῤῥήγνυνται μυῶν καὶ νεύρων ἶνες. οὐκοῦν τούτων τι
<span class="lb" data-page="18b.868" data-line="11" id="l18b.868.11"></span><span class="milestone ed2page" data-n="12.93" data-unit="ed2page" id="ed2page.12.93"></span>γίγνεται τοῖς παιδίοις, οὔτε αὐτοῖς ἀκολουθοῦσιν
<span class="lb" data-page="18b.868" data-line="12" id="l18b.868.12"></span>αἱ φλεγμοναὶ καὶ δι’ αὐτὰς πυρετοὶ καὶ παραφροσύναι
<span class="lb" data-page="18b.868" data-line="13" id="l18b.868.13"></span>καὶ σπασμοὶ καὶ παραλύσεις. αὐτὸς μὲν οὖν ἐπὶ παιδίων
<span class="lb" data-page="18b.868" data-line="14" id="l18b.868.14"></span>ἐποιήσατο τὸν λόγον, ἡμᾶς δὲ δεῖ μεταφέρειν αὐτὸν οὖν
<span class="lb" data-page="18b.868" data-line="15" id="l18b.868.15"></span>ἐπὶ εὐνούχους τε καὶ γυναῖκας καὶ τοὺς ἐκ φύσεως ἢ
<span class="lb" data-page="18b.868" data-line="16" id="l18b.868.16"></span>ἔθους, ὑγροὺς καὶ μαλακοσάρκους· αἱ τοιαῦται γὰρ κράσεις
<span class="lb" data-page="18b.868" data-line="17" id="l18b.868.17"></span>τῶν σωμάτων καὶ ὑπακούουσί τε τῇ τάσει ῥᾳδίως οὐδεμία
<span class="lb" data-page="18b.868" data-line="18" id="l18b.868.18"></span>τε βλάβη μεγάλη δι’ αὐτὸ τοῦτο, κἂν πλεονασθῶσιν,
<span class="pb" data-page="18b.869" id="p18b.869"></span>
<span class="lb" data-page="18b.869" data-line="1" id="l18b.869.1"></span>ἀκολουθεῖν αὐτοῖς εἴωθεν. ὅσοι δὲ δι’ ἔθος ἢ φύσιν ἐσκλήρυναν
<span class="lb" data-page="18b.869" data-line="2" id="l18b.869.2"></span>τὸ σῶμα, μόγις μὲν ὑπακούουσι τῇ τάσει, καὶ διὰ
<span class="lb" data-page="18b.869" data-line="3" id="l18b.869.3"></span>τοῦτο καὶ ἧττον αὐτοὺς κατατείνεσθαι πρὸς τῶν ἰατρῶν
<span class="lb" data-page="18b.869" data-line="4" id="l18b.869.4"></span>αὐτὸς ἔφη, μεγάλας δὲ καὶ τὰς βλάβας ἴσχουσιν ἐπὶ ταῖς
<span class="lb" data-page="18b.869" data-line="5" id="l18b.869.5"></span>ἀμετροτέραις τάσεσιν. ἔχειν ἀνάντη σμικρὸν καὶ τοῦτο
<span class="lb" data-page="18b.869" data-line="6" id="l18b.869.6"></span>ὁμοίως τοῖς πρὸ τούτου διὰ διττῶν αἰτιῶν εἴρηται, πρῶτον
<span class="lb" data-page="18b.869" data-line="7" id="l18b.869.7"></span>δι’ ἀσφάλειαν καὶ ἕνεκα δὲ τοῦ μὴ πονεῖν τὰ πικρά· τὰ γὰρ
<span class="lb" data-page="18b.869" data-line="8" id="l18b.869.8"></span>ἐναντία διὰ τὴν ὀδύνην βλαβερά.
</p>
          </article>

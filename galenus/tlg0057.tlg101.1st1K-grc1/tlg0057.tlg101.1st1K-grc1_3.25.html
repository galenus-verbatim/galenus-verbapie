<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.25">
<span class="pb page1" data-page="18b.869" id="p18b.869"></span>
<span class="milestone ed1page page1" data-n="5.696" data-unit="ed1page" id="ed1page.5.696"></span>
<span class="milestone ed2page page1" data-n="12.93" data-unit="ed2page" id="ed2page.12.93"></span>
            <blockquote class="quote lemma">
<span class="lb" data-page="18b.869" data-line="9" id="l18b.869.9"></span><span class="milestone ed1page" data-n="5.697" data-unit="ed1page" id="ed1page.5.697"></span>Διαρθρώσιος παράδειγμα τὸ ὁμώνυμον, τὸ ὁμόζυγον,
<span class="lb" data-page="18b.869" data-line="10" id="l18b.869.10"></span>τὸ ὅμοιον, τὸ ὑγιές.
</blockquote>
            <p>
<span class="lb" data-page="18b.869" data-line="11" id="l18b.869.11"></span>Οὐχ ὁμώνυμον, ἀλλὰ συνώνυμον εἰρῆσθαι βέλτιον ἦν,
<span class="lb" data-page="18b.869" data-line="12" id="l18b.869.12"></span>εἴ γε τοὺς ὄντας ὁμωνύμους, ὃ μὴ προσείρηκεν, ἄνθρωπος
<span class="lb" data-page="18b.869" data-line="13" id="l18b.869.13"></span>δ’ ἀνθρώπῳ συνώνυμός ἐστι καὶ Ἱπποκράτης Ἱπποκράτει
<span class="lb" data-page="18b.869" data-line="14" id="l18b.869.14"></span>καὶ κύων χερσαῖος τῷ χερσαίῳ, καθάπερ ὁ θαλάττιος τῷ
<span class="pb" data-page="18b.870" id="p18b.870"></span>
<span class="lb" data-page="18b.870" data-line="1" id="l18b.870.1"></span>θαλαττίῳ. ὅσα μὲν οὖν τῶν ὀνομάτων ἓν εἶδος, ἐν πολλοῖς
<span class="lb" data-page="18b.870" data-line="2" id="l18b.870.2"></span>τῶν κατὰ μέρος σημαίνει, συνωνύμως ἐπ’ αὐτῶν λέγεται.
<span class="lb" data-page="18b.870" data-line="3" id="l18b.870.3"></span>ὅσα δὲ ἐπὶ διαφερόντων κατηγορεῖται, ταῦτα ἔθος ἡμῖν
<span class="lb" data-page="18b.870" data-line="4" id="l18b.870.4"></span>ἐστι λέγειν ὁμωνύμως κατηγορεῖσθαι. τὰ δὲ ὑποκείμενα καὶ
<span class="lb" data-page="18b.870" data-line="5" id="l18b.870.5"></span>δηλούμενα πρὸς αὐτῶν ὁμώνυμα ὑπάρχῃ. καὶ ἡ χεὶρ οὖν
<span class="lb" data-page="18b.870" data-line="6" id="l18b.870.6"></span>τῇ χειρὶ ταὐτὸν εἶδος ἔχουσα ὡς ὁμώνυμον εἶναι λέγοιτο.
<span class="lb" data-page="18b.870" data-line="7" id="l18b.870.7"></span>τοῦτο μὲν τὸ ὀνοματίζειν τισὶν οὐ μεγάλης ἄξιον σπουδῆς,
<span class="lb" data-page="18b.870" data-line="8" id="l18b.870.8"></span>τὰ δ’ ἐφεξῆς εἰς αὐτὴν τὴν τέχνην διαφέρει. κελεύει γάρ
<span class="lb" data-page="18b.870" data-line="9" id="l18b.870.9"></span>σε διαρθροῦν τὰ πεπονθότα σώματα παραδείγματι χρῆσθαι
<span class="lb" data-page="18b.870" data-line="10" id="l18b.870.10"></span>τῷ ὡμωνύμῳ καὶ ὁμοζύγῳ καὶ ὁμοίῳ καὶ ὑγιεῖ, ὁμωνύμῳ
<span class="lb" data-page="18b.870" data-line="11" id="l18b.870.11"></span>ἐν τῷ παραβάλλειν βραχίονι βραχίονα καὶ πῆχυν πήχει
<span class="lb" data-page="18b.870" data-line="12" id="l18b.870.12"></span>καὶ μηρὸν μηρῷ καὶ κνήμην κνήμῃ, ὁμοζύγῳ δὲ καθ’ ἕνα
<span class="lb" data-page="18b.870" data-line="13" id="l18b.870.13"></span>τὸν αὐτὸν ἄνθρωπον οὐκ ἄλλον ὅπερ κἀν τῷ περὶ ἄρθρων
<span class="lb" data-page="18b.870" data-line="14" id="l18b.870.14"></span>ἐδήλωσεν εἰπὼν, μὴ τὰ ἀλλότρια ἄρθρα καθορῶντα. προστίθησι
<span class="lb" data-page="18b.870" data-line="15" id="l18b.870.15"></span>δὲ τῷ ὁμοζύγῳ τὸ ὅμοιον. ἐνδέχεται γὰρ ὁμόζυγον
<span class="lb" data-page="18b.870" data-line="16" id="l18b.870.16"></span>μὲν εἶναι τὸ παραβαλλόμενον, οὐ μὴν ὅμοιόν γε. πολλάκις
<span class="lb" data-page="18b.870" data-line="17" id="l18b.870.17"></span>γὰρ ὁ ἕτερος βραχίων ἠτρόφησε κατά τινα διάθεσιν ἢ ἀπόστασιν ﻿
<span class="pb" data-page="18b.871" id="p18b.871"></span>
<span class="lb" data-page="18b.871" data-line="1" id="l18b.871.1"></span>ἔσχεν ἢ βλαισσὸν τὸ σκέλος ἢ ῥαιβὸν ἐγένετο, διὸ
<span class="lb" data-page="18b.871" data-line="2" id="l18b.871.2"></span>καὶ πάλιν ἐπήνεγκε τὸ ὑγιὲς, οὐ ὀκνήσας πάντως τῇ δυνάμει
<span class="lb" data-page="18b.871" data-line="3" id="l18b.871.3"></span>εἰπεῖν αὐτὸ, οὕνεκα τοῦ μηδὲν ἡμᾶς παρακοῦσαι. τὸ
<span class="lb" data-page="18b.871" data-line="4" id="l18b.871.4"></span>γὰρ ὁμόζυγον ὑγιὲς πάντως ἐστὶν, ἂν ὅμοιον ἢ πλησίον ἢ
<span class="lb" data-page="18b.871" data-line="5" id="l18b.871.5"></span>ἀμφότερα φθάνοι κατ’ αὐτὸν τρόπον πεπονθέναι. τοῦτο δ’
<span class="lb" data-page="18b.871" data-line="6" id="l18b.871.6"></span>ἐπ’ ἄλλων, ἀλλὰ τοῦτο δεησόμεθα τὸ ὁμοίως προσθεῖναι τῷ
<span class="lb" data-page="18b.871" data-line="7" id="l18b.871.7"></span>ὑγιές. <span class="milestone ed2page" data-n="12.94" data-unit="ed2page" id="ed2page.12.94"></span>ἀρκέσει μόνον ὑγιὲς εἰπεῖν, ἐν ἑαυτῷ καὶ τὸ
<span class="lb" data-page="18b.871" data-line="8" id="l18b.871.8"></span>ὅμοιον. ἴσως οὖν ἀμφότερα γεγραφότος αὐτοῦ τοῦ Ἱπποκράτους,
<span class="lb" data-page="18b.871" data-line="9" id="l18b.871.9"></span>ὡς ἐν ἄλλοις συνέβη τὸ ἐγγραφόμενον, οὐ τὸ ἕτερον
<span class="lb" data-page="18b.871" data-line="10" id="l18b.871.10"></span>αὐτῶν, ἀλλὰ μὴ τὰ δύο γράψαι.
</p>
          </article>

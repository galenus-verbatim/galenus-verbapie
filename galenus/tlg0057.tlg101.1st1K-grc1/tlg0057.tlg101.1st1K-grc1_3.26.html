<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.26">
<span class="pb page1" data-page="18b.871" id="p18b.871"></span>
<span class="milestone ed1page page1" data-n="5.697" data-unit="ed1page" id="ed1page.5.697"></span>
<span class="milestone ed2page page1" data-n="12.94" data-unit="ed2page" id="ed2page.12.94"></span>
            <blockquote class="quote lemma">
<span class="lb" data-page="18b.871" data-line="11" id="l18b.871.11"></span>Ἀνάτριψις δύναται λῦσαι, δῆσαι, σαρκῶσαι, μινυθῆσαι. ἡ
<span class="lb" data-page="18b.871" data-line="12" id="l18b.871.12"></span>σκληρὴ δῆσαι, ἡ μαλακὴ λῦσαι, ἡ πολλὴ μινυθῆσαι, ἡ μετρίη
<span class="lb" data-page="18b.871" data-line="13" id="l18b.871.13"></span>παχῦναι.
</blockquote>
            <span class="pb" data-page="18b.872" id="p18b.872"></span>
            <p>
<span class="lb" data-page="18b.872" data-line="1" id="l18b.872.1"></span>Δῆσαι μὲν λέγει τὸ πυκνῶσαι, λῦσαι δὲ τὸ ἀραιῶσαι
<span class="lb" data-page="18b.872" data-line="2" id="l18b.872.2"></span>καὶ μαλακῦναι, μινυθῆσαι δὲ τὸ ἰσχνᾶναι. τὴν μὲν οὖν
<span class="lb" data-page="18b.872" data-line="3" id="l18b.872.3"></span>σκληρὰν τρίψιν εἰκὸς δήπου καὶ τὴν τριβομένην σάρκα παραπλησίαν
<span class="lb" data-page="18b.872" data-line="4" id="l18b.872.4"></span>ἑαυτῇ ποιεῖν ἐν τῷ πιλεῖν τε καὶ θλίβειν αὐτήν.
<span class="lb" data-page="18b.872" data-line="5" id="l18b.872.5"></span>οὕτως δὲ καὶ τὴν μαλακὴν τρίψιν, ὁμοίαν ἑαυτῇ καὶ τὴν
<span class="lb" data-page="18b.872" data-line="6" id="l18b.872.6"></span>σάρκα κατασκευάζειν, ὡς ἂν τῇ σκληρᾷ τἀναντία δρῶσαν.
<span class="lb" data-page="18b.872" data-line="7" id="l18b.872.7"></span>τὴν δὲ πολὺ διαφέρουσαν ὑπὸ πλέον ἰσχναίνειν εὔλογον.
<span class="lb" data-page="18b.872" data-line="8" id="l18b.872.8"></span>ἀνατρέφειν δὲ καὶ σαρκοῦν οὐχ ἁπλῶς τὴν ἀντικειμένην τῇ
<span class="lb" data-page="18b.872" data-line="9" id="l18b.872.9"></span>πολλῇ τὴν ὀλίγην, ἀλλὰ τὴν μετρίην, ὅπερ εἶπε καὶ πρόσθεν
<span class="lb" data-page="18b.872" data-line="10" id="l18b.872.10"></span>ἐπὶ τῆς τοῦ θερμοῦ ὕδατος χρήσεως. ἡ γὰρ παντελῶς ὀλίγη
<span class="lb" data-page="18b.872" data-line="11" id="l18b.872.11"></span>τρίψις ὁμοίως τῇ βραχείᾳ καταχύσει τοῦ ὕδατος οὐδὲν αἰσθητὸν
<span class="lb" data-page="18b.872" data-line="12" id="l18b.872.12"></span>ἐργάζεται. μέχρι τοσοῦτο τοίνυν χρὴ τρίβειν, ἕνεκα
<span class="lb" data-page="18b.872" data-line="13" id="l18b.872.13"></span>σαρκώσεως, ἄχρι περ ἂν ἐκφάνη τὰ αὐτὰ γνωρίσματα τοῖς
<span class="lb" data-page="18b.872" data-line="14" id="l18b.872.14"></span>ἐπὶ τῆς μετρίας καταχύσεως εἰρημένοις ἐν τῇ λέξει, καθ’
<span class="lb" data-page="18b.872" data-line="15" id="l18b.872.15"></span>ἥν φησιν· ἔτι μετεωριζομένου δεῖ, πρὶν συμπίπτειν παύσασθαι.
<span class="lb" data-page="18b.872" data-line="16" id="l18b.872.16"></span>τὸ μὲν γὰρ πρῶτον αἴρεται, ἔπειτα δὲ ἰσχναίνεται.
<span class="lb" data-page="18b.872" data-line="17" id="l18b.872.17"></span>ὅτι δ’ οὐδὲν λείπει περὶ τῶν ἔργων τῆς ἀνατρίψεως ἐν τῷ
<span class="pb" data-page="18b.873" id="p18b.873"></span>
<span class="lb" data-page="18b.873" data-line="1" id="l18b.873.1"></span>δευτέρῳ τῶν ὑγιεινῶν ἐπιδέδεικταί μοι. γιγνώσκειν μέντοι
<span class="lb" data-page="18b.873" data-line="2" id="l18b.873.2"></span>χρὴ καὶ τοῦτο τοῖς πολλοῖς ἀγνοούμενον, ὡς οὐ τὴν ἐκ τῶν
<span class="lb" data-page="18b.873" data-line="3" id="l18b.873.3"></span>κάτω μερῶν ἄνω γιγνομένην τρίψιν ὀνομάζουσιν οἱ Ἕλληνες,
<span class="lb" data-page="18b.873" data-line="4" id="l18b.873.4"></span>ἀλλ’ ἅπασαν ἁπλῶς αὖ ἐπιτελουμένην καὶ σπάνιόν γέ ἐστι
<span class="lb" data-page="18b.873" data-line="5" id="l18b.873.5"></span>τὸ τῆς τρίψεως ὄνομα παρ’ αὐτοῖς εὑρεῖν. ἀνάτριψιν γὰρ
<span class="lb" data-page="18b.873" data-line="6" id="l18b.873.6"></span>ἔθος ἐστὶν αὐτοῖς ὀνομάζειν, ὃ νῦν ἡμίτριψιν καλοῦμεν.
</p>
          </article>

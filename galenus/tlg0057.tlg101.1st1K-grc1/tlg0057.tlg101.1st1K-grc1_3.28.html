<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.28">
<span class="pb page1" data-page="18b.875" id="p18b.875"></span>
<span class="milestone ed1page page1" data-n="5.697" data-unit="ed1page" id="ed1page.5.697"></span>
<span class="milestone ed2page page1" data-n="12.95" data-unit="ed2page" id="ed2page.12.95"></span>
            <blockquote class="quote lemma">
<span class="lb" data-page="18b.875" data-line="10" id="l18b.875.10"></span><span class="milestone ed2page" data-n="12.96" data-unit="ed2page" id="ed2page.12.96"></span>Κεφάλαια, σχημάτων ἔθη, φύσεις ἑκάστου τῶν μελέων.
<span class="lb" data-page="18b.875" data-line="11" id="l18b.875.11"></span>τὰ εἴδεα ἐκ τοῦ τρέχειν, ὁδοιπορέειν, ἑστάναι, κατακεῖσθαι
<span class="lb" data-page="18b.875" data-line="12" id="l18b.875.12"></span>ἐκ τοῦ ἔργου, ἐκ τοῦ ἀφεῖσθαι.
</blockquote>
            <p>
<span class="lb" data-page="18b.875" data-line="13" id="l18b.875.13"></span>Εὔδηλον κατ’ αὐτῆς τῆς ῥήσεως ὅτι τὸ βιβλίον τοῦτο
<span class="lb" data-page="18b.875" data-line="14" id="l18b.875.14"></span>γεγραμμένον ἐν τύποις ἐξεδόθη μετὰ τὸν τοῦ γράψαντος
<span class="lb" data-page="18b.875" data-line="15" id="l18b.875.15"></span>αὐτοῦ θάνατον. εἰώθασι γὰρ οἱ τὰ τοιαῦτα ἐκγράφοντες ﻿
<span class="pb" data-page="18b.876" id="p18b.876"></span>
<span class="lb" data-page="18b.876" data-line="1" id="l18b.876.1"></span>διττῶς ὑπὸ τοὐ συγγραφέως γραφέντα ἢ ἔξωθεν, ἕνεκα τοῦ
<span class="lb" data-page="18b.876" data-line="2" id="l18b.876.2"></span><span class="milestone ed1page" data-n="5.698" data-unit="ed1page" id="ed1page.5.698"></span>διασκέψασθαι ποτέροις ἀμείνοσι αὐτοῖς ἑρμηνεῦσαι,
<span class="lb" data-page="18b.876" data-line="3" id="l18b.876.3"></span>ταῦτα ἐπιγράφειν αὐτῷ τῷ συγγράμματι. τί γὰρ πιστεῦσαι
<span class="lb" data-page="18b.876" data-line="4" id="l18b.876.4"></span>δύναται δὶς τὰ αὐτὰ γράψαι βουληθῆναι ἐν τούτῳ τῷ βιβλίῳ,
<span class="lb" data-page="18b.876" data-line="5" id="l18b.876.5"></span>μηδεμιᾶς ἀνάγκης εὐλόγου γενομένης, ἔτι τε μᾶλλον
<span class="lb" data-page="18b.876" data-line="6" id="l18b.876.6"></span>ἐν ᾧ βραχυλογίαν ἐσχάτην ἐπετήδευσεν, ἀλλ’ ἐπειδὴ τοῖς
<span class="lb" data-page="18b.876" data-line="7" id="l18b.876.7"></span>πρὸ ἡμῶν ἔδοξε καὶ τὰ τοιαῦτα ἐξηγῆσαι καὶ ἡμεῖς αὐτοῖς
<span class="lb" data-page="18b.876" data-line="8" id="l18b.876.8"></span>ἀκολουθήσαμεν. ὅταν μὲν οὖν τὰ κεφάλαια τῶν σχημάτων
<span class="lb" data-page="18b.876" data-line="9" id="l18b.876.9"></span>ἐν ἴσῳ τῶν σκοπῶν εἴρηκεν, εἰς οὓς ἀποβλέποντες εὑρήσομεν
<span class="lb" data-page="18b.876" data-line="10" id="l18b.876.10"></span>ἐφ’ ἑκάστῳ μέρει αὐτοῦ οἰκεῖον σχῆμα, πρόδηλόν ἐστι.
<span class="lb" data-page="18b.876" data-line="11" id="l18b.876.11"></span>καὶ μὲν δὴ καὶ ὅτι τὰ ἔθη τῶν σκοπῶν τοιούτων εἶς ἐστιν,
<span class="lb" data-page="18b.876" data-line="12" id="l18b.876.12"></span>εἴρηται καὶ πρόσθεν ἐν τῇδε τῇ ῥήσει· πάρεξις δὲ καὶ διάτασις
<span class="lb" data-page="18b.876" data-line="13" id="l18b.876.13"></span>καὶ κατάτασις καὶ τἄλλα κατὰ φύσιν. φύσις δὲ ἐν μὲν
<span class="lb" data-page="18b.876" data-line="14" id="l18b.876.14"></span>ἔργοις τοῦ ἔργου τῇ πρήξει, ὃ βούλεται τεκμαρτέον. ἐς δὲ
<span class="lb" data-page="18b.876" data-line="15" id="l18b.876.15"></span>ταῦτα ἐκ τοῦ ἐλινύοντος, ἐκ τοῦ κοινοῦ, ἐκ τοῦ ἔθεος·
<span class="lb" data-page="18b.876" data-line="16" id="l18b.876.16"></span>ἐκ μὲν ἐλινύοντος καὶ ἀφειμένου τὰς ἰθυωρίας σκέπτεσθαι
<span class="lb" data-page="18b.876" data-line="17" id="l18b.876.17"></span>οἶον τὸ τῆς χειρός. ἐκ δὲ τοῦ κοινοῦ ἔκτασιν, σύγκαμψιν,
<span class="pb" data-page="18b.877" id="p18b.877"></span>
<span class="lb" data-page="18b.877" data-line="1" id="l18b.877.1"></span>οἶον τὸ ἐγγὺς τοῦ ἐγγωνίου πήχεος πρὸς βραχίονα· ἐκ δὲ τοῦ
<span class="lb" data-page="18b.877" data-line="2" id="l18b.877.2"></span>ἔθεος, ὅτι οὐκ ἄλλα σχήματα φέρειν δυνατώτερα, οἶον σκέλεα
<span class="lb" data-page="18b.877" data-line="3" id="l18b.877.3"></span>ἔκτασιν. ἀπὸ τουτέων γὰρ ῥήϊστα πλεῖστον χρόνον ἔχοι
<span class="lb" data-page="18b.877" data-line="4" id="l18b.877.4"></span>ἂν μὴ μεταλλάσσοντα. ταῦτα γεγραφὼς ἀνήρω πῶς οὐκ ἂν
<span class="lb" data-page="18b.877" data-line="5" id="l18b.877.5"></span>αὖθις ἔγραψεν αὐτῶν φαυλότερα κατὰ τὴν προκειμένην ῥῆσιν.
<span class="lb" data-page="18b.877" data-line="6" id="l18b.877.6"></span>προειπὼν γὰρ ἐν αὐτῇ ἔθεα τε καὶ φύσιας ἑκάστου
<span class="lb" data-page="18b.877" data-line="7" id="l18b.877.7"></span>μελέων, ἑξῆς τὰ εἴδεα, τουτέστι τὰς διαφορὰς αὐτῶν ἐξ
<span class="lb" data-page="18b.877" data-line="8" id="l18b.877.8"></span>ἐνεργειῶν γνωρίζεσθαι βούλεται. τινὲς δὲ καὶ προσεγράψαντο
<span class="lb" data-page="18b.877" data-line="9" id="l18b.877.9"></span>τὰ εἴδεα τῶν μελῶν, ἵνα ἡ λέξις οὕτως ἔχῃ· τὰ εἴδεα
<span class="lb" data-page="18b.877" data-line="10" id="l18b.877.10"></span>τῶν μελῶν. περὶ γοῦν σκελέων ὡς ἐπὶ παραδείγματος ἔφη·
<span class="lb" data-page="18b.877" data-line="11" id="l18b.877.11"></span>ἐκ τοῦ τρέχειν, ὁδοιπορέειν, ἑστάναι. καὶ κατὰ ταῦτα προσέθηκεν
<span class="lb" data-page="18b.877" data-line="12" id="l18b.877.12"></span>ἐκ τοῦ κατακεῖσθαι, ὅπερ ταὐτὸν ἔσται τῷ προγεγραμμένῳ
<span class="lb" data-page="18b.877" data-line="13" id="l18b.877.13"></span>ῥήματι τῷ ἐλινύειν. καὶ μέντοι καὶ μᾶλλον ἐφεξῆς
<span class="lb" data-page="18b.877" data-line="14" id="l18b.877.14"></span>τούτων εἰπὼν, ἐκ τοῦ ἔργου καὶ τοῦ ἀφεῖσθαι. τὸ μὲν
<span class="lb" data-page="18b.877" data-line="15" id="l18b.877.15"></span>ἔργον ἀντὶ τῶν κατὰ μέρος ἔργων ἔλαβε, τοῦ τρέχειν καὶ
<span class="lb" data-page="18b.877" data-line="16" id="l18b.877.16"></span>ὁδοιπορέειν καὶ ἑστάναι. τὸ δ’ ἀφεῖσθαι ἀντὶ τοῦ ἐλινύειν,
<span class="lb" data-page="18b.877" data-line="17" id="l18b.877.17"></span>ὥστε οὐδὲν πλέον ἐν τῇδε τῇ ῥήσει διῆλθεν ἔργων καὶ ἡσυχίας·
<span class="pb" data-page="18b.878" id="p18b.878"></span>
<span class="lb" data-page="18b.878" data-line="1" id="l18b.878.1"></span>οὐδὲ γὰρ ὅτι φύσεις ὠνόμασε μελῶν ἐν ἀρχῇ τῆς
<span class="lb" data-page="18b.878" data-line="2" id="l18b.878.2"></span><span class="milestone ed2page" data-n="12.97" data-unit="ed2page" id="ed2page.12.97"></span>ῥήσεως ἡγητέον αὐτὸν, ἀλλὰ τοῦτο τρίτον σχῆμα τῶν
<span class="lb" data-page="18b.878" data-line="3" id="l18b.878.3"></span>κεφαλαίων εἰρηκέναι, μηδὲν τἄλλο τῆς φύσεως εἰρηκότα
<span class="lb" data-page="18b.878" data-line="4" id="l18b.878.4"></span>γνώρισμα παρὰ τὰ ἔργα, τὸ ὅλον ὧδι ἔχει, καθάπερ ἐν τῇ
<span class="lb" data-page="18b.878" data-line="5" id="l18b.878.5"></span>μικρὸν ἔμπροσθεν εἰρημένῃ ῥήσει γέγραπται. κατὰ πάντας
<span class="lb" data-page="18b.878" data-line="6" id="l18b.878.6"></span>τοὺς καιροὺς τῆς θεραπείας τῶν κατὰ χειρουργίαν παθῶν
<span class="lb" data-page="18b.878" data-line="7" id="l18b.878.7"></span>ἓν σχῆμα φυλάττεσθαι χρὴ τὸ κατὰ φύσιν τοῦ μέρους.
<span class="lb" data-page="18b.878" data-line="8" id="l18b.878.8"></span>εὑρεθήσεται δὲ τοῦτο, φησὶν, ἐκ τοῦ ἐλινύοντος καὶ ἀφειμένου,
<span class="lb" data-page="18b.878" data-line="9" id="l18b.878.9"></span>τουτέστιν ὅταν ἡσυχάζῃ τις, ἔκ τε τοῦ κοινοῦ, τουτέστι
<span class="lb" data-page="18b.878" data-line="10" id="l18b.878.10"></span>τοῦ μεταξὺ τῶν ὑπερβολικῶν, ἔκ τε τοῦ ἔθεος, ἐν τῇ
<span class="lb" data-page="18b.878" data-line="11" id="l18b.878.11"></span>δῆλόν ἐστι τὰ ἔργα καὶ τὸ ἐλινύειν περιέχεσθαι καὶ τὰ
<span class="lb" data-page="18b.878" data-line="12" id="l18b.878.12"></span>δύο ταῦθ’ ἕξομεν γενικώτατα γνωρίσματα τοῦ κατὰ φύσιν
<span class="lb" data-page="18b.878" data-line="13" id="l18b.878.13"></span>ἑκάστῳ μορίῳ γενομένῳ σχήματος, τό τε μέγα εἶναι τὸ
<span class="lb" data-page="18b.878" data-line="14" id="l18b.878.14"></span>ὑπερβολῶν αὐτὸ καὶ ἔθος. ἐγὼ δὲ ἐν τοῖς περὶ μυῶν κινήσεως
<span class="lb" data-page="18b.878" data-line="15" id="l18b.878.15"></span>ὑπὲρ τούτων διελθὼν, καὶ τὴν κατασκευὴν τῶν μορίων,
<span class="lb" data-page="18b.878" data-line="16" id="l18b.878.16"></span>ἣν ἐξ ἀνατομῆς εὑρίσκομεν, ἐνδεικνύμενος τὰ κατὰ φύσιν
<span class="lb" data-page="18b.878" data-line="17" id="l18b.878.17"></span>σχήματα τῶν μορίων, ὡς κἀν τῷ περὶ ἀγμῶν αὐτὸς ὁ Ἱπποκράτης
<span class="pb" data-page="18b.879" id="p18b.879"></span>
<span class="lb" data-page="18b.879" data-line="1" id="l18b.879.1"></span>ἐδίδαξε· δύναται δὲ ἄλλος ἄλλοις ὀνόμασί τε καὶ
<span class="lb" data-page="18b.879" data-line="2" id="l18b.879.2"></span>ῥήμασι χρώμενος περὶ τῶν εἰρημένων πραγμάτων ἕτερα
<span class="lb" data-page="18b.879" data-line="3" id="l18b.879.3"></span>φαίνεσθαι λέγειν, οἷον καὶ ὅταν τις φαίη τὸ ἀνώδυνον· οὐ
<span class="lb" data-page="18b.879" data-line="4" id="l18b.879.4"></span>γὰρ ἄλλο σχῆμά τι εὑρήσει πλὴν τοῦ κατὰ τὸ ἐλινύειν εἰθισμένου.
<span class="lb" data-page="18b.879" data-line="5" id="l18b.879.5"></span>τὸ δὲ αὐτὸ τοῦτο καὶ μέσον ἐστὶ τῶν ὑπερβολικῶν.
<span class="lb" data-page="18b.879" data-line="6" id="l18b.879.6"></span>ἀλλὰ κἀκ τῆς κατασκευῆς τῶν μορίων ἐνδεικτικῶς αὐτὸ
<span class="lb" data-page="18b.879" data-line="7" id="l18b.879.7"></span>τοῦτ’ ἔστι τὸ εὑρισκόμενον.
</p>
          </article>

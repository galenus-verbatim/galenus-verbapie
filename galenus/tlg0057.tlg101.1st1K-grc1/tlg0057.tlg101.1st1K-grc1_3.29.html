<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.29">
<span class="pb page1" data-page="18b.879" id="p18b.879"></span>
<span class="milestone ed1page page1" data-n="5.698" data-unit="ed1page" id="ed1page.5.698"></span>
<span class="milestone ed2page page1" data-n="12.97" data-unit="ed2page" id="ed2page.12.97"></span>
            <blockquote class="quote lemma">
<span class="lb" data-page="18b.879" data-line="8" id="l18b.879.8"></span>Ὅτι χρῆσις κρατύνει, ἀργίη δὲ τήκει.
</blockquote>
            <p>
<span class="lb" data-page="18b.879" data-line="9" id="l18b.879.9"></span>Καὶ τοῦτο πρὸς ὑποτυπώσει φαίνεται γεγραφὼς ὁ
<span class="lb" data-page="18b.879" data-line="10" id="l18b.879.10"></span>συγγραφεὺς τοῦ βιβλίου, τυχὸν ἴσως ταὐτὸ μηκῦναι βουλόμενος
<span class="lb" data-page="18b.879" data-line="11" id="l18b.879.11"></span>ἐν τῷ πρὸς ἔκδοσιν ὑφ’ ἑαυτοῦ γραφομένῳ. καὶ
<span class="lb" data-page="18b.879" data-line="12" id="l18b.879.12"></span>κατ’ ἄλλα τῶν ἀντιγράφων εὑρίσκεται γεγραμμένον οὕτως
<span class="lb" data-page="18b.879" data-line="13" id="l18b.879.13"></span>τὸ, διότι χρῆσις κρατύνει, ἀργίη δὲ τήκει, προβάλλοντος
<span class="lb" data-page="18b.879" data-line="14" id="l18b.879.14"></span>αὐτὸ πρὸς ζήτησιν ἑαυτῷ τοῦ συγγραφέως χρησιμώτατον
<span class="lb" data-page="18b.879" data-line="15" id="l18b.879.15"></span>ὧν οὐκ ἐν τοῖς κατὰ χειρουργίαν μόνην, ἀλλὰ καὶ τοῖς κατὰ
<span class="pb" data-page="18b.880" id="p18b.880"></span>
<span class="lb" data-page="18b.880" data-line="1" id="l18b.880.1"></span>δίαιταν. ἐκθηλύνεται γὰρ ἅπαν ἀργούντων σῶμα καὶ ἄῤῥωστον
<span class="lb" data-page="18b.880" data-line="2" id="l18b.880.2"></span>γίνεται, κρατύνεται δὲ καὶ ῥώννυται πραττόντων αὐτῶν,
<span class="lb" data-page="18b.880" data-line="3" id="l18b.880.3"></span>τουτέστιν ἐνεργούντων, διττὴ ἡ πίστις τοῦ λόγου, πεῖρα
<span class="lb" data-page="18b.880" data-line="4" id="l18b.880.4"></span>μὲν ἁπάντων τῶν προσεχόντων τὸν νοῦν τοῖς ἐναργῶς φαινομένοις.
<span class="lb" data-page="18b.880" data-line="5" id="l18b.880.5"></span>ἡ δὲ ἀπὸ τῆς φυσικῆς κατασκευῆς ἔνδειξις ἐν
<span class="lb" data-page="18b.880" data-line="6" id="l18b.880.6"></span>τοῖς ὑγιεινοῖς ὑπομνήμασι λέλεκται. ἐν οὖν τοῖς κατὰ χειρουργίαν
<span class="lb" data-page="18b.880" data-line="7" id="l18b.880.7"></span>οὐ χρὴ παμπόλλῳ χρόνῳ φυλάττειν ἀκίνητα πεπονθότα
<span class="lb" data-page="18b.880" data-line="8" id="l18b.880.8"></span>μόρια, καθάπερ ἔνιοι ποιοῦσιν ἀσφαλείας ἕνεκεν, ἀλλὰ
<span class="lb" data-page="18b.880" data-line="9" id="l18b.880.9"></span>δεῖ κινεῖν αὐτὰ μετρίως, ὅταν ἀφλέγμαντα γένηται καὶ
<span class="lb" data-page="18b.880" data-line="10" id="l18b.880.10"></span>τοῦτο ἄρχεσθαι μὲν πράττειν, ὅταν ὕδωρ θερμὸν καταχέηται
<span class="lb" data-page="18b.880" data-line="11" id="l18b.880.11"></span>τοῦ πεπονθότος. ἐφεξῆς δὲ κἀν τοῖς λουτροῖς, εἶτα καὶ
<span class="lb" data-page="18b.880" data-line="12" id="l18b.880.12"></span>χωρὶς τούτων.
</p>
          </article>

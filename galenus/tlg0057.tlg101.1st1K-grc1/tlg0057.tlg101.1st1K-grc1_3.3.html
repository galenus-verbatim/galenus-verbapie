<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.3">
<span class="pb page1" data-page="18b.823" id="p18b.823"></span>
<span class="milestone ed1page page1" data-n="5.690" data-unit="ed1page" id="ed1page.5.690"></span>
<span class="milestone ed2page page1" data-n="12.74" data-unit="ed2page" id="ed2page.12.74"></span>
            <blockquote class="quote lemma">
<span class="lb" data-page="18b.823" data-line="1" id="l18b.823.1"></span><span class="milestone ed2page" data-n="12.75" data-unit="ed2page" id="ed2page.12.75"></span>Οἷσι δὲ ἐς διόρθωσιν μῆκος κυκλεῦντας πλάτος καὶ
<span class="lb" data-page="18b.823" data-line="2" id="l18b.823.2"></span>πάχος τῇ ἐνδείῃ τεκμαίρεσθαι, μὴ ἀθρόα πληρεῦντας.
</blockquote>
            <p>
<span class="lb" data-page="18b.823" data-line="3" id="l18b.823.3"></span>Θαυμάζω πῶς οὐκ εἶπε πρῶτον μὲν τὰς χρείας τῶν
<span class="lb" data-page="18b.823" data-line="4" id="l18b.823.4"></span>σπληνῶν, εἶθ’ ὅπως ἄν τις αὐτῶν τύχοι. χρεία μὲν γὰρ
<span class="lb" data-page="18b.823" data-line="5" id="l18b.823.5"></span>αὕτη διττὴ κράτησίς τε τῶν ὑποδεσμίδων ἀναπλήρωσίς τε
<span class="lb" data-page="18b.823" data-line="6" id="l18b.823.6"></span>κατὰ τοιαῦτα τῶν μορίων, ἃ καλεῖν αὐτὸς εἴωθεν ἀπόξη τε
<span class="lb" data-page="18b.823" data-line="7" id="l18b.823.7"></span>καὶ ἀπόξηρα, καθάπερ ἐστὶ, πήχεος μὲν πρὸς καρπῷ, κνήμης
<span class="lb" data-page="18b.823" data-line="8" id="l18b.823.8"></span>δὲ πρὸς ποδί. περιβάλλειν γὰρ ἐν τούτοις ἀξιοῖ κυκλοτερῶς
<span class="lb" data-page="18b.823" data-line="9" id="l18b.823.9"></span>τοὺς σπλῆνας, ὡς μετὰ τὴν ἐπιβολὴν τῶν ἔξωθεν
<span class="lb" data-page="18b.823" data-line="10" id="l18b.823.10"></span>ἐπιδέσμων ἴσην εἶναι τῷ πάχει τὴν ἐπίδεσιν. οὐσῶν οὖν
<span class="lb" data-page="18b.823" data-line="11" id="l18b.823.11"></span>δυοῖν χρειῶν τῆς ἐπιδέσεως τῶν σπληνῶν κρατήσεώς τε καὶ
<span class="lb" data-page="18b.823" data-line="12" id="l18b.823.12"></span>ἀναπληρώσεως, ἣν αὐτὸς ὠνόμασε διόρθωσιν, ἀξιῶν αὐτοὺς
<span class="lb" data-page="18b.823" data-line="13" id="l18b.823.13"></span>εἶναι τῷ μὲν μήκει τηλικούτους, ὡς ἐν κύκλῳ περιλαμβάνειν
<span class="lb" data-page="18b.823" data-line="14" id="l18b.823.14"></span>τὸ ἐπιδούμενον σῶμα, τῷ πάχει δὲ καὶ τῷ πλάτει
<span class="lb" data-page="18b.823" data-line="15" id="l18b.823.15"></span>κατὰ τὴν ἔνδειαν τῶν μορίων δηλονότι. τῷ μήκει μὲν ἐὰν
<span class="pb" data-page="18b.824" id="p18b.824"></span>
<span class="lb" data-page="18b.824" data-line="1" id="l18b.824.1"></span>μικροὶ γενηθῶσι, κυκλοτερῶς περιβαλεῖν τὸ μόριον, ἀναγκαῖόν
<span class="lb" data-page="18b.824" data-line="2" id="l18b.824.2"></span>ἐστι τὸ ἕτερον αὐτῶν πέρας ἐπὶ θατέρου τεθὲν ὑψηλότερον
<span class="lb" data-page="18b.824" data-line="3" id="l18b.824.3"></span>ἀποφῆναι τὸ μέρος ἐκείνου τοῦ κώλου τῶν ἑκατέρωθεν,
<span class="lb" data-page="18b.824" data-line="4" id="l18b.824.4"></span>ὥστε ἀνώμαλον εἷναι τὴν ἐπίδεσιν καὶ διὰ τοῦτο
<span class="lb" data-page="18b.824" data-line="5" id="l18b.824.5"></span>χαλαράν. ἐὰν δὲ βραχύτεροι γενηθέντες ἢ ὥστε ψαύειν ἀλλήλων
<span class="lb" data-page="18b.824" data-line="6" id="l18b.824.6"></span>τὰ πέρατα αὐτῶν, μεταξύ τινα χώραν ἀπολείπουσι
<span class="lb" data-page="18b.824" data-line="7" id="l18b.824.7"></span>κενὴν, ἀνωμάλως πάλιν αὖ ἔσται κατὰ τὸν ἐναντίον τρόπον
<span class="lb" data-page="18b.824" data-line="8" id="l18b.824.8"></span>ἡ ἐπίδεσις· ὡς γὰρ ἐπὶ τῶν μακροτέρων κυρτότητά τινα
<span class="lb" data-page="18b.824" data-line="9" id="l18b.824.9"></span>καὶ ἐξοχὴν, οὕτως ἐπὶ τούτων ἔνδειάν τέ τινα καὶ κοιλότητα
<span class="lb" data-page="18b.824" data-line="10" id="l18b.824.10"></span>λαβεῖν ἀναγκαῖον ἔσται τὸ χωρίον. τὴν περιβολὴν
<span class="lb" data-page="18b.824" data-line="11" id="l18b.824.11"></span>δὲ τούτων τῶν σπληνῶν οὐκ εἰς ἅπαξ ἀθρόαν, ἀλλὰ κατὰ
<span class="lb" data-page="18b.824" data-line="12" id="l18b.824.12"></span>βραχὺ κελεύει ποιεῖσθαι, λεπτομερεῖς μὲν γὰρ τῷ πάχει
<span class="lb" data-page="18b.824" data-line="13" id="l18b.824.13"></span>τοὺς ἀνωτέρους τιθεμένους εἶναι δεήσει, παχυτέρους δὲ τοὺς
<span class="lb" data-page="18b.824" data-line="14" id="l18b.824.14"></span>κατωτέρους. ἐὰν ἀθρόως ἕνα περιβάλῃς, ἔσται σοι σχῆμα
<span class="lb" data-page="18b.824" data-line="15" id="l18b.824.15"></span>τῆς κατ’ αὐτὸ τὸ χωρίον ἐπιδέσεως, οἷον ἐξ ἀρχῆς ὑπῆρχε
<span class="lb" data-page="18b.824" data-line="16" id="l18b.824.16"></span>τῷ κώλῳ.
</p>
          </article>

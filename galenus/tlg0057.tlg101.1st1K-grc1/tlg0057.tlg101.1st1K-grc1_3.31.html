<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.31">
<span class="pb page1" data-page="18b.881" id="p18b.881"></span>
<span class="milestone ed1page page1" data-n="5.698" data-unit="ed1page" id="ed1page.5.698"></span>
<span class="milestone ed2page page1" data-n="12.98" data-unit="ed2page" id="ed2page.12.98"></span>
            <blockquote class="quote lemma">
<span class="lb" data-page="18b.881" data-line="5" id="l18b.881.5"></span>Ὁκόσα δὲ ἐκχυμώματα ἢ φλάσματα ἢ σπάσματα ἢ οἰδήματα
<span class="lb" data-page="18b.881" data-line="6" id="l18b.881.6"></span>ἀφλέγμαντα ἐξεργᾶται, ἐκ τοῦ τραύματος ἐς μὲν τὸ ἄνω τοῦ
<span class="lb" data-page="18b.881" data-line="7" id="l18b.881.7"></span>σώματος τὸ πλεῖστον, βραχὺ δέ τι καὶ ἐς τὸ κάτω, μὴ
<span class="lb" data-page="18b.881" data-line="8" id="l18b.881.8"></span>κατάντη τὴν χεῖρα ἔχοντα ἢ τὸ σκέλος, τιθέμενον τὴν
<span class="lb" data-page="18b.881" data-line="9" id="l18b.881.9"></span>ἀρχὴν κατὰ τὸ τραῦμα καὶ μάλιστα τὰ ἐρείδοντα, ἥκιστα
<span class="lb" data-page="18b.881" data-line="10" id="l18b.881.10"></span>τὰ ἄκρα, μέσως τὰ διὰ μέσου. τὸ ἔσχατον πρὸς τὰ
<span class="lb" data-page="18b.881" data-line="11" id="l18b.881.11"></span>ἄνω τοῦ σώματος νεμόμενον ἐπιδέσει, πιέσει. ἀτὰρ καὶ
<span class="lb" data-page="18b.881" data-line="12" id="l18b.881.12"></span>ταῦτα πλήθει μᾶλλον ἢ ἰσχύϊ, μάλιστα δὲ τουτέοισιν
<span class="lb" data-page="18b.881" data-line="13" id="l18b.881.13"></span>ὀθόνια λεπτὰ, κοῦφα, μαλθακὰ, καθαρὰ, πλατέα, ὑγιέα,
<span class="lb" data-page="18b.881" data-line="14" id="l18b.881.14"></span>ὡς ἂν ἄνευ ναρθήκων καὶ καταχύσει χρῆσθαι πλέονι.
</blockquote>
            <span class="pb" data-page="18b.882" id="p18b.882"></span>
            <p>
<span class="lb" data-page="18b.882" data-line="1" id="l18b.882.1"></span>Φλάσματα διὰ τοῦ φ καλεῖν ἔθος Ἱπποκράτει κατὰ τὴν
<span class="lb" data-page="18b.882" data-line="2" id="l18b.882.2"></span>τῶν Ἰώνων διάλεκτον, ἃ πρὸς ἡμῶν ὀνομάζεται διὰ τοῦ θ
<span class="lb" data-page="18b.882" data-line="3" id="l18b.882.3"></span>θλάσματα. γίνεται δὲ βαρέος τινὸς ἐμπεσόντος τῷ σώματι,
<span class="lb" data-page="18b.882" data-line="4" id="l18b.882.4"></span>ὡς ἂν εἴποι τις, διασπάσαντος τὸ σαρκῶδες γένος. ἐνίστασθαι
<span class="lb" data-page="18b.882" data-line="5" id="l18b.882.5"></span>πέφυκεν, ὅταν ἡ διαθλασθεῖσα σὰρξ εἰς τὴν ὑπὸ τῷ
<span class="lb" data-page="18b.882" data-line="6" id="l18b.882.6"></span>δέρματι χώραν αἷμα προσχέῃ. τὸ τοιοῦτον πάθος ἐκχύμωμα
<span class="lb" data-page="18b.882" data-line="7" id="l18b.882.7"></span>καλεῖται καὶ γίνεται δηλονότι τοῦτο μὴ διαιρουμένου
<span class="lb" data-page="18b.882" data-line="8" id="l18b.882.8"></span>τοῦ δέρματος. εὔδηλον δὲ ὅτι καὶ φλέβες μικραὶ συνδιαιροῦνται
<span class="lb" data-page="18b.882" data-line="9" id="l18b.882.9"></span>τῇ σαρκὶ κατὰ τὴν τῶν ἐκχυμωμάτων γένεσιν. τὰ
<span class="lb" data-page="18b.882" data-line="10" id="l18b.882.10"></span>δὲ σπάσματα περὶ τὰς ἶνας γίνεται τῶν μυῶν ἐπὶ πλέον
<span class="lb" data-page="18b.882" data-line="11" id="l18b.882.11"></span>ταθείσας, ὡς ἰνίας ῥαγῆναι, καὶ καλοῦσιν ἰδίως οἱ νεώτεροι
<span class="lb" data-page="18b.882" data-line="12" id="l18b.882.12"></span>τῶν ἰατρῶν τὰ τοιαῦτα παθήματα ῥήγματα. <span class="milestone ed1page" data-n="5.699" data-unit="ed1page" id="ed1page.5.699"></span>τούτων
<span class="lb" data-page="18b.882" data-line="13" id="l18b.882.13"></span>οὖν πρῶτος ὁ Ἱπποκράτης μνημονεύσας ἐφεξῆς αὐτὸς
<span class="lb" data-page="18b.882" data-line="14" id="l18b.882.14"></span>ἔγραψεν οἰδήματα, πάντας οὕτως ὀνομάζειν εἴωθε τοὺς παρὰ
<span class="lb" data-page="18b.882" data-line="15" id="l18b.882.15"></span><span class="milestone ed2page" data-n="12.99" data-unit="ed2page" id="ed2page.12.99"></span>φύσιν ὄγκους· οἱ μετ’ αὐτὸν εἰς φλεγμονὰς καὶ σκίῤῥους
<span class="lb" data-page="18b.882" data-line="16" id="l18b.882.16"></span>καὶ κληθέντα ὑπ’ αὐτοῦ ἰδίως οἰδήματα διῃρήκασι.
<span class="lb" data-page="18b.882" data-line="17" id="l18b.882.17"></span>φλεγμονὰς δὲ ὁ Ἱπποκράτης ὀνομάζει τὰς φλογώσεις, ἀφ’ ὧν
<span class="lb" data-page="18b.882" data-line="18" id="l18b.882.18"></span>τοὔνομα τίθεται τοῖς θερμοῖς ὄγκοις. ἔξωθεν δὲ τῶν εἰρημένων
<span class="pb" data-page="18b.883" id="p18b.883"></span>
<span class="lb" data-page="18b.883" data-line="1" id="l18b.883.1"></span>ἐστὶ τὸ καλούμενον ἐρυσίπελας, φλογῶδες μὲν ἀεὶ,
<span class="lb" data-page="18b.883" data-line="2" id="l18b.883.2"></span>σὺν ὄγκῳ δὲ οὐκ ἀεί. ταῦτα οὖν ἅπαντα τὰ κατειλημμένα
<span class="lb" data-page="18b.883" data-line="3" id="l18b.883.3"></span>παρ’ Ἱπποκράτει ὀνομαστὶ πάθη τὴν μὲν κατὰ δίαιταν
<span class="lb" data-page="18b.883" data-line="4" id="l18b.883.4"></span>καὶ φαρμακείαν ἑτέραν ἔχει θεραπείαν, τὴν δὲ κατὰ χειρουργίαν
<span class="lb" data-page="18b.883" data-line="5" id="l18b.883.5"></span>ἐξ ἐπιδέσεως τρόπου γινομένην, ὅταν καὶ μάλιστα
<span class="lb" data-page="18b.883" data-line="6" id="l18b.883.6"></span>ἐκ τῆς προϋπαρχούσης ἐπιδέσεως τὴν γένεσιν ἐσχηκότα, περὶ
<span class="lb" data-page="18b.883" data-line="7" id="l18b.883.7"></span>ὧν νῦν ποιεῖται τὸν λόγον. τὸ γὰρ ἐξεργᾶται ἐκ τοῦ τρώματος,
<span class="lb" data-page="18b.883" data-line="8" id="l18b.883.8"></span>οἷον ἐκθλίβεται ἢ ἐξαιρεῖται δηλοῖ. τινὲς ἄντικρυς
<span class="lb" data-page="18b.883" data-line="9" id="l18b.883.9"></span>ἐξαίρεται γράφουσιν, ὡς μηδεμιᾶς ἐξηγήσεως δεῖσθαι. τὴν
<span class="lb" data-page="18b.883" data-line="10" id="l18b.883.10"></span>δ’ ἐπίδεσιν αὐτῶν ἐν μὲν τῷ περὶ ἀγμῶν ἀπ’ αὐτοῦ τὸ
<span class="lb" data-page="18b.883" data-line="11" id="l18b.883.11"></span>οἴδημα ἔχοντος μορίου ποιεῖται, νυνὶ δὲ ἀπὸ τοῦ τρώματος.
<span class="lb" data-page="18b.883" data-line="12" id="l18b.883.12"></span>δῆλον δ’ ὅτι καλεῖ τρώματα τὴν βλάβην τοῦ μορίου καὶ
<span class="lb" data-page="18b.883" data-line="13" id="l18b.883.13"></span>τοιοῦτόν γε τῆς καταγματικῆς ἐπιδέσεως ὑπαλλάττει νῦν,
<span class="lb" data-page="18b.883" data-line="14" id="l18b.883.14"></span>ὅτι τὴν πλείστην νομὴν τῶν ἐπιδέσμων ἐπὶ τὸ ἄνω ποιεῖσθαι
<span class="lb" data-page="18b.883" data-line="15" id="l18b.883.15"></span>κελεύει, βραχὺ δέ τι τὸ κάτω. τὸ μηδὲ κατάντη τὴν
<span class="lb" data-page="18b.883" data-line="16" id="l18b.883.16"></span>χεῖρα ἔχοντα ἢ τὸ σκέλος, κοινὸν μέν ἐστι πρὸς τὴν καταγματικὴν
<span class="pb" data-page="18b.884" id="p18b.884"></span>
<span class="lb" data-page="18b.884" data-line="1" id="l18b.884.1"></span>ἐπίδεσιν, ἀλλ’ ὡς μεγίστην ἔχον αὐτὸ δύναμιν
<span class="lb" data-page="18b.884" data-line="2" id="l18b.884.2"></span>ἐπὶ τῶν νῦν προκειμένων οὕτως ἔγραψε, μή πως ἀμελέστερον
<span class="lb" data-page="18b.884" data-line="3" id="l18b.884.3"></span>σχόντες εἰώθαμεν, ἐνίοτε μεγάλην αἱρώμεθα βλάβην.
<span class="lb" data-page="18b.884" data-line="4" id="l18b.884.4"></span>ὅσα γὰρ ἀξιόλογον βλάβην ἢ ὠφέλειαν ἔχει καλῶς καὶ μὴ
<span class="lb" data-page="18b.884" data-line="5" id="l18b.884.5"></span>καλῶς γινόμενα, ταῦτα ἀναμιμνήσκειν οὐκ ὀκνήσει συνεχέστερον.
<span class="lb" data-page="18b.884" data-line="6" id="l18b.884.6"></span>ἐφ’ ὧν δὲ μικρὰν ὠφέλειαν ἢ βλάβην οἶδε γιγνομένην,
<span class="lb" data-page="18b.884" data-line="7" id="l18b.884.7"></span>ἀρκεῖται περὶ τούτων ἅπαξ εἰπεῖν. ἐπὶ μὲν οὖν τῶν
<span class="lb" data-page="18b.884" data-line="8" id="l18b.884.8"></span>καταγμάτων, ὅταν εὐθέως ἐπιδέηται, πρὶν ἤτοι φλεγμῆναι
<span class="lb" data-page="18b.884" data-line="9" id="l18b.884.9"></span>τὸ πεπονθὸς ἤ τι τῶν νῦν εἰρημένων ἐπιγενέσθαι παθῶν,
<span class="lb" data-page="18b.884" data-line="10" id="l18b.884.10"></span>τοῦ μὲν μηδὲν ἐπιῤῥεῖν τῷ πεπονθότι παραπλησίως ἡ πρόνοια
<span class="lb" data-page="18b.884" data-line="11" id="l18b.884.11"></span>τῶν νῦν εἰρημένων ἐστὶν, οὐ μὴν τοῦ γε διαφορεῖσθαι
<span class="lb" data-page="18b.884" data-line="12" id="l18b.884.12"></span>τὸ περιεχόμενον ἐν τῷ πεπονθότι, καθάπερ κἀπί τι τοιοῦτον
<span class="lb" data-page="18b.884" data-line="13" id="l18b.884.13"></span>καὶ τοῖς κατὰ χύσιν προσέθηκεν, οὐχ ὡς οὐδ’ ὅλως ἐπ’
<span class="lb" data-page="18b.884" data-line="14" id="l18b.884.14"></span>ἐκείνῳ χρώμενος, ἀλλ’ ὡς νῦν μᾶλλον. ἐπὶ πλέον γὰρ δεῖ
<span class="lb" data-page="18b.884" data-line="15" id="l18b.884.15"></span>τοῖς τοιούτοις ὕδατος θερμοῦ καταχεῖν, ἵνα διαφορηθῇ τὸ
<span class="lb" data-page="18b.884" data-line="16" id="l18b.884.16"></span>περιεχόμενον ἐν τοῖς ὠγκωμένοις. οὕτως οὖν καὶ αὐτὸς ἐν
<span class="lb" data-page="18b.884" data-line="17" id="l18b.884.17"></span>τῷ περὶ πτέρνης λόγῳ καθ’ ἣν ἀφ’ ὑψηλοῦ πηδησάντων
<span class="lb" data-page="18b.884" data-line="18" id="l18b.884.18"></span>ἐκχύμωμά τι γίγνεται σὺν τοῖς ἄλλοις οἷς ἔγραψεν εἰς τὴν
<span class="pb" data-page="18b.885" id="p18b.885"></span>
<span class="lb" data-page="18b.885" data-line="1" id="l18b.885.1"></span>θεραπείαν αὐτῶν χρησίμοις καὶ τοῦτο προσέθηκεν, ὕδατι
<span class="lb" data-page="18b.885" data-line="2" id="l18b.885.2"></span>θερμῷ πλείστῳ, οὐ τῇ πιέσει τὴν ἀσφάλειαν ἔχει τὸ ἐπιδούμενον
<span class="lb" data-page="18b.885" data-line="3" id="l18b.885.3"></span>μόριον. εἴρηται μὲν οὖν αὐτῷ κἀπὶ τῶν καταγμάτων.
<span class="lb" data-page="18b.885" data-line="4" id="l18b.885.4"></span>χρεία δὲ μείζων ἐπὶ τῶν νῦν προκειμένων ἐστὶν, ὅπως
<span class="lb" data-page="18b.885" data-line="5" id="l18b.885.5"></span>μήτε θλίβοιτο καὶ διαφοροῖτο. διὰ τὴν αὐτὴν οὖν αἰτίαν
<span class="lb" data-page="18b.885" data-line="6" id="l18b.885.6"></span>καὶ χωρὶς ναρθήκων ποιεῖται τὴν ἐπίδεσιν, ὥστε κατὰ δύο
<span class="lb" data-page="18b.885" data-line="7" id="l18b.885.7"></span>τῆς καταγματικῆς αὐτὴν ἀποκεχωρηκέναι, καθόσον ἧττόν τε
<span class="lb" data-page="18b.885" data-line="8" id="l18b.885.8"></span>πιέζεσθαι δεῖται καὶ μάλιστα ἐπ’ αὐτῶν ἀξιοῖ τὰ ὀθόνια
<span class="lb" data-page="18b.885" data-line="9" id="l18b.885.9"></span>κοῦφα εἶναι καὶ λεπτὰ καὶ μαλθακὰ καὶ καθαρά. τούτων
<span class="lb" data-page="18b.885" data-line="10" id="l18b.885.10"></span>γὰρ μάλιστα χρῄζει τὰ πιέζεσθαι μὲν ἧττον δεόμενα, διαφορεῖσθαι
<span class="lb" data-page="18b.885" data-line="11" id="l18b.885.11"></span>δὲ μᾶλλον. προσέθηκε δὲ τὸ χωρὶς φλεγμονῆς
<span class="lb" data-page="18b.885" data-line="12" id="l18b.885.12"></span>εἶναι δεῖν ἕκαστον τῶν εἰρημένων παθῶν, εἰ μέλλοιτο διὰ
<span class="lb" data-page="18b.885" data-line="13" id="l18b.885.13"></span>τῆς εἰρημένης ἐπιδέσεως θεραπεύεσθαι, διότι τὰ φλεγμαίνοντα
<span class="lb" data-page="18b.885" data-line="14" id="l18b.885.14"></span>τὴν ἐξ ἐπιδέσεως πίεσιν οὐδὲ μετρίως γιγνομένην
<span class="lb" data-page="18b.885" data-line="15" id="l18b.885.15"></span>ἀνέχεται καὶ διὰ τοῦτο θεραπεύομεν αὐτὰ καταπλάσμασί τε
<span class="lb" data-page="18b.885" data-line="16" id="l18b.885.16"></span>καὶ συνεχέσιν ὕδατος θερμοῦ καταχύσεσι<span class="milestone ed2page" data-n="12.100" data-unit="ed2page" id="ed2page.12.100"></span> καὶ φαρμάκοις
<span class="lb" data-page="18b.885" data-line="17" id="l18b.885.17"></span>ὑγροῖς, ὅσα δηλονότι φλεγμονὰς ὠφελεῖσθαι ἱκανά.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.32">
<span class="pb page1" data-page="18b.886" id="p18b.886"></span>
<span class="milestone ed1page page1" data-n="5.699" data-unit="ed1page" id="ed1page.5.699"></span>
<span class="milestone ed2page page1" data-n="12.100" data-unit="ed2page" id="ed2page.12.100"></span>
            <blockquote class="quote lemma">
<span class="lb" data-page="18b.886" data-line="1" id="l18b.886.1"></span>Τὰ δὲ ἐκπτώματα ἢ στρέμματα ἢ διαστήματα ἢ ἀποσπάσματα
<span class="lb" data-page="18b.886" data-line="2" id="l18b.886.2"></span>ἢ ἀποκλάσματα ἢ διαστρέμματα, οἷα τὰ κυλλὰ, τὰ
<span class="lb" data-page="18b.886" data-line="3" id="l18b.886.3"></span>ἑτερόῤῥοπα, ἔνθεν μὲν ἐξέστη συνδιδόντα, ὅπη δὲ συντείνοντα,
<span class="lb" data-page="18b.886" data-line="4" id="l18b.886.4"></span>ὡς ἐς τἀναντία ῥέπῃ ἐπιδεθέντα ἢ πρὶν ἐπιδεθῆναι
<span class="lb" data-page="18b.886" data-line="5" id="l18b.886.5"></span>σμικρῷ μᾶλλον ἢ ὥστε ἐξ ἴσου εἶναι. καὶ τοῖσιν
<span class="lb" data-page="18b.886" data-line="6" id="l18b.886.6"></span>ἐπιδέσμοισι καὶ τοῖσι σπλήνεσι καὶ τοῖσιν ἀναλήμμασι
<span class="lb" data-page="18b.886" data-line="7" id="l18b.886.7"></span>καὶ τοῖσι σχήμασι, κατατάσει, ἀνατρίψει, διορθώσει,
<span class="lb" data-page="18b.886" data-line="8" id="l18b.886.8"></span>ταῦτα καὶ καταχύσει πλείονι.
</blockquote>
            <p>
<span class="lb" data-page="18b.886" data-line="9" id="l18b.886.9"></span>Περὶ τούτων ἁπάντων παθῶν ἔν τε τῷ περὶ ἀγμῶν
<span class="lb" data-page="18b.886" data-line="10" id="l18b.886.10"></span>καὶ ἄρθρων αὐτὸς ἐδίδαξε τελεώτατα καὶ νῦν ὥσπερ ἄλλων
<span class="lb" data-page="18b.886" data-line="11" id="l18b.886.11"></span>πολλῶν, οὕτως καὶ τούτων, οἷον ἐπιτομήν τινα γράφει, καθ’
<span class="lb" data-page="18b.886" data-line="12" id="l18b.886.12"></span>ἑαυτὴν μὲν ἀσαφῆ διὰ συντομίαν, εὔδηλον δὲ τοῖς προσανεγνωκόσιν
<span class="lb" data-page="18b.886" data-line="13" id="l18b.886.13"></span>ἐκεῖνα τὰ βιβλία. καὶ ἡμεῖς δὲ ὅτι φθάνομεν αὐτὰ
<span class="lb" data-page="18b.886" data-line="14" id="l18b.886.14"></span>προεξηγήσασθαι, διὰ τοῦτο νῦν ὀλίγα ἀναμνήσεως ἕνεκεν
<span class="lb" data-page="18b.886" data-line="15" id="l18b.886.15"></span>ἐροῦμεν. ἐὰν δέ τις ἐκ τοῦ κατ’ ἰητρεῖον ἄρχεται, τοῦτο
<span class="pb" data-page="18b.887" id="p18b.887"></span>
<span class="lb" data-page="18b.887" data-line="1" id="l18b.887.1"></span>χρὴ τὸν διδάσκαλον σαφηνείας ἕνεκεν λέγειν ὅσα κατὰ τὸ
<span class="lb" data-page="18b.887" data-line="2" id="l18b.887.2"></span>περὶ ἀγμῶν καὶ ἄρθρων αὐτὸς ὁ Ἱπποκράτης ἔγραψεν, ἐν
<span class="lb" data-page="18b.887" data-line="3" id="l18b.887.3"></span>ὑπομνήματι δὲ μεταγράφειν αὐτὰ καὶ παρατίθεσθαι νῦν.
<span class="lb" data-page="18b.887" data-line="4" id="l18b.887.4"></span>κέκληκεν οὖν ἐν τῇ προκειμένῃ ῥήσει ὁ Ἱπποκράτης ἐκπτώματα
<span class="lb" data-page="18b.887" data-line="5" id="l18b.887.5"></span>μὲν ἐπὶ τῶν ἐξηρθρηκότων, στρέμματα δὲ φώνει μὲν,
<span class="lb" data-page="18b.887" data-line="6" id="l18b.887.6"></span>ὅταν διάρθρωσις ἀπαθής ἐστιν, ἐστράφη δὲ τὰ περὶ αὐτὴν
<span class="lb" data-page="18b.887" data-line="7" id="l18b.887.7"></span>νευρώδη σώματα καὶ γίνεται μάλιστα τοῦτο τοῖς κενεμβατεῖν
<span class="lb" data-page="18b.887" data-line="8" id="l18b.887.8"></span>λεγομένοις. διαστήματα δὲ ἐπὶ τῶν ψαυόντων μὲν ἀλλήλων
<span class="lb" data-page="18b.887" data-line="9" id="l18b.887.9"></span>ὀστῶν φύσει καὶ χωρὶς διαρθρώσεως, ἀποστάντων
<span class="lb" data-page="18b.887" data-line="10" id="l18b.887.10"></span>δὲ διά τι πάθημα. καὶ κατὰ τὸ περὶ ἀγμῶν καὶ ἄρθρων
<span class="lb" data-page="18b.887" data-line="11" id="l18b.887.11"></span>αὐτὸς μέμνηται διϊσταμένων ὀστῶν ἀπ’ ἀλλήλων ὀνομαστί.
<span class="lb" data-page="18b.887" data-line="12" id="l18b.887.12"></span>κατὰ μὲν ἀγκῶνα πήχεος, κερκίδος, ἐν δὲ τῇ ἄκρᾳ τῷ γόνυϊ
<span class="lb" data-page="18b.887" data-line="13" id="l18b.887.13"></span>τῶν συντιθέντων αὐτὴν κατὰ τὸν πόδα τῶν πλησιαζόντων
<span class="lb" data-page="18b.887" data-line="14" id="l18b.887.14"></span>τῇ πτέρνῃ. τὰ δὲ ἀποσπάσματα τῶν ὀστῶν γίγνεται,
<span class="lb" data-page="18b.887" data-line="15" id="l18b.887.15"></span>καθάπερ αὐτὸς ἀπ’ ἀκρωμίου διῆλθεν, ὅταν τῶν συνδούντων
<span class="lb" data-page="18b.887" data-line="16" id="l18b.887.16"></span>αὐτὰ διασπασθέντων ἀποχωρισθῇ πλεῖστον ἀπ’ ἀλλήλων
<span class="pb" data-page="18b.888" id="p18b.888"></span>
<span class="lb" data-page="18b.888" data-line="1" id="l18b.888.1"></span>συνεχόμενα πρότερον. τὰ δὲ ἀποκλάσματα καλεῖται μὲν
<span class="lb" data-page="18b.888" data-line="2" id="l18b.888.2"></span>ὑπὸ τῶν νεωτέρων ἀπάγματα. μέμνηται δὲ αὐτῶν ἐπὶ τέλει
<span class="lb" data-page="18b.888" data-line="3" id="l18b.888.3"></span>ἐν τῷ περὶ ἀγμῶν καὶ ταῖς περὶ ἀγκῶνος εἶναι ἴνεσι καὶ τὸ
<span class="lb" data-page="18b.888" data-line="4" id="l18b.888.4"></span>ἄπαγμα γέγραφεν αὐτὸς, ὅθεν ὁρμηθέντες οἱ μετ’ αὐτὸν
<span class="lb" data-page="18b.888" data-line="5" id="l18b.888.5"></span>ἀπάγματα προσηγόρευσαν ὅσα πλησίον <span class="milestone ed2page" data-n="12.101" data-unit="ed2page" id="ed2page.12.101"></span>τῆς διαρθρώσεως
<span class="lb" data-page="18b.888" data-line="6" id="l18b.888.6"></span>γίνεται κατάγματα, δι’ ὅλου τοῦ πάχους τῶν ὀστῶν,
<span class="lb" data-page="18b.888" data-line="7" id="l18b.888.7"></span>ὡς ἀπ’ ἀλλήλων διαστῆναι τὰ μεγάλα καὶ καλοῦσιν οἱ νεώτεροι
<span class="lb" data-page="18b.888" data-line="8" id="l18b.888.8"></span>αὐτὰ κατάγματα καυληδὸν γεγονέναι τὰ δὲ διαστρέμματα
<span class="lb" data-page="18b.888" data-line="9" id="l18b.888.9"></span>τῶν στρεμμάτων διαφέρει, καθόσον ἅπτεταί πως τῆς
<span class="lb" data-page="18b.888" data-line="10" id="l18b.888.10"></span>διαρθρώσεως ἐπ’ ὀλίγον αὐτὴν διαστρέφοντα καὶ συμμετακινοῦντα.
<span class="lb" data-page="18b.888" data-line="11" id="l18b.888.11"></span>γίνεται δὲ καὶ περὶ ἓν ὀστοῦν, μάλιστα δὲ κνήμην
<span class="lb" data-page="18b.888" data-line="12" id="l18b.888.12"></span>ἐπὶ τῶν παιδίων, ἣν καὶ μετὰ παραθέσεως τῶν ἐξευθυνόντων
<span class="lb" data-page="18b.888" data-line="13" id="l18b.888.13"></span>ἑκατέρωθεν ἐπιδοῦμεν ἐκ φιλύρας ἤ τινος οὕτως
<span class="lb" data-page="18b.888" data-line="14" id="l18b.888.14"></span>εὐτόνου τε καὶ μαλακοῦ ξύλου, ποιούμενοι δὲ λεπτὰ σανίδια.
<span class="lb" data-page="18b.888" data-line="15" id="l18b.888.15"></span>κάλλιστα δὲ ἐποίησε καὶ αὐτὸς προσθεὶς τὸν διὰ τῶν
<span class="lb" data-page="18b.888" data-line="16" id="l18b.888.16"></span>περιστρεμμάτων λόγον τὰ ἑτερόῤῥοπα. εἴτε γὰρ, ὥς τινες
<span class="lb" data-page="18b.888" data-line="17" id="l18b.888.17"></span>γράφουσι, τὰ οἷα τὰ κυλλὰ ταῦθ’ ἑτερόῤῥοπα κατὰ πάσας
<span class="lb" data-page="18b.888" data-line="18" id="l18b.888.18"></span>τὰς γραφὰς τὰ ἑτερόῤῥοπα συμφωνεῖται πᾶσιν. καὶ γὰρ
<span class="pb" data-page="18b.889" id="p18b.889"></span>
<span class="lb" data-page="18b.889" data-line="1" id="l18b.889.1"></span>εἴσω καὶ ἔξω τὴν ῥοπὴν ἴσχει πολλάκις ἡ διάρθρωσις ὅλη
<span class="lb" data-page="18b.889" data-line="2" id="l18b.889.2"></span>καὶ μάλιστα ἐν σκέλεσι κατὰ γόνυ καὶ κατὰ σφυρὰ, καὶ καλεῖται
<span class="lb" data-page="18b.889" data-line="3" id="l18b.889.3"></span>τὰ <span class="milestone ed1page" data-n="5.700" data-unit="ed1page" id="ed1page.5.700"></span>μὲν ἔξω ῥέποντα βλαισὰ, τὰ δὲ ἔσω ῥαιβὰ
<span class="lb" data-page="18b.889" data-line="4" id="l18b.889.4"></span>καὶ κυλλά. τούτοις ἅπασι τοῖς εἰρημένοις πάθεσιν ἐπίδεσις
<span class="lb" data-page="18b.889" data-line="5" id="l18b.889.5"></span>ἁρμόττει, δύο τούτους ἔχουσα σκοποὺς, ὅπου μὲν ἀπεχώρησε
<span class="lb" data-page="18b.889" data-line="6" id="l18b.889.6"></span>τὸ μόριον, ἐκεῖθεν αὐτὸ προσάγεσθαί τε καὶ ἐπικεῖσθαι
<span class="lb" data-page="18b.889" data-line="7" id="l18b.889.7"></span>διὰ τῶν ἐπιδέσμων· ἐὰν δὲ ἐξέσται χαλαρὸν εἶναι τὸ
<span class="lb" data-page="18b.889" data-line="8" id="l18b.889.8"></span>χωρίον, ὅπως δέχηται τὸ διὰ τῆς ἐπιδέσεως ὠθούμενον εἰς
<span class="lb" data-page="18b.889" data-line="9" id="l18b.889.9"></span>αὐτό. συνδιδόναι δὲ, τουτέστιν ἀνιέναι καὶ μὴ τείνειν ἔνθα
<span class="lb" data-page="18b.889" data-line="10" id="l18b.889.10"></span>χρὴ, τὸν ἐπίδεσμον ὑπακουστέον ἐστί. τὸ δὲ ἐξέστῃ κατ’
<span class="lb" data-page="18b.889" data-line="11" id="l18b.889.11"></span>ἐκεῖνο τὸ μέρος τῆς ῥήσεως ἐν ᾧ φησιν, ὅπη δὲ, ὡς γενέσθαι
<span class="lb" data-page="18b.889" data-line="12" id="l18b.889.12"></span>τὴν ὅλην λέξιν τοιαύτην· ὅθεν μὲν ἐξέστη συνδόντα,
<span class="lb" data-page="18b.889" data-line="13" id="l18b.889.13"></span>τουτέστι χαλῶντα τὸν ἐπίδεσμον, ὅπη δὲ ἐξέστη συντείνοντα
<span class="lb" data-page="18b.889" data-line="14" id="l18b.889.14"></span>ὡς εἰς τἀναντία ῥέπειν τῆς χώρας, εἰς ἣν ἐξέστη. τῆς δὲ
<span class="lb" data-page="18b.889" data-line="15" id="l18b.889.15"></span>εἰς τἀναντία ῥοπῆς τοῖς ἐξεστῶσιν ὅρος οὕτω κατὰ φύσιν
<span class="lb" data-page="18b.889" data-line="16" id="l18b.889.16"></span>ἔθετο. νικηθήσεται γὰρ οὕτω ἡ ἐπίδεσις ὑπὸ τοῦ παθήματος
<span class="lb" data-page="18b.889" data-line="17" id="l18b.889.17"></span>εἰθισμένου τοῦ μορίου πολυχρονίῳ διαστροφῇ, ἀλλ’
<span class="lb" data-page="18b.889" data-line="18" id="l18b.889.18"></span>ἐπέκεινα βραχὺ τοῦ κατὰ φύσιν ἄγειν ἀξιοῖ. τοῦτο γάρ ἐστι
<span class="pb" data-page="18b.890" id="p18b.890"></span>
<span class="lb" data-page="18b.890" data-line="1" id="l18b.890.1"></span>τὸ λεγόμενον ὑπ’ αὐτοῦ σμικρῷ μᾶλλον, ὥστε ἐξ ἴσου εἶναι.
<span class="lb" data-page="18b.890" data-line="2" id="l18b.890.2"></span>τὸ γὰρ κατὰ φύσιν ἴσον ἐστὶ καὶ τὴν εἰς ἐναντίον τόπον
<span class="lb" data-page="18b.890" data-line="3" id="l18b.890.3"></span>ῥοπὴν ἐξ ἁπάντων κελεύειν, ποιεῖν ἡμᾶς ὅσα παραλαμβάνομεν
<span class="lb" data-page="18b.890" data-line="4" id="l18b.890.4"></span>εἰς τὴν ἐπίδεσιν, ἃ καὶ κατὰ λέξιν αὐτὸς ὀνομαστὶ καὶ
<span class="lb" data-page="18b.890" data-line="5" id="l18b.890.5"></span>τοῖσιν ἐπιδέσμοισιν. εἰπὼν, καὶ τοῖσι σπλήνεσι καὶ τοῖσι
<span class="lb" data-page="18b.890" data-line="6" id="l18b.890.6"></span>ἀναλήμμασι καὶ πρὸς τούτοις ἔτι κατατάσει, ἀνατρέψει,
<span class="lb" data-page="18b.890" data-line="7" id="l18b.890.7"></span>διορθώσει. κατὰ πάντα γὰρ ταῦτα δυνατόν ἐστι περιῤῥέπειν
<span class="lb" data-page="18b.890" data-line="8" id="l18b.890.8"></span>εἰς τἀναντία τὴν ἐπίδεσιν ἐπὶ πλέον τοῦ κατὰ φύσιν,
<span class="lb" data-page="18b.890" data-line="9" id="l18b.890.9"></span>ἀλλὰ καὶ καταχύσει πλέονι χρῆσθαι, καὶ λέγει προσθεὶς ἐνταῦθα
<span class="lb" data-page="18b.890" data-line="10" id="l18b.890.10"></span>τῷ πλέονι παραλελειμμένον μὲν ἐν τῇ προτέρᾳ ῥήσει,
<span class="lb" data-page="18b.890" data-line="11" id="l18b.890.11"></span>συνεπινοούμενον δὲ τοῖς εἰρημένοις. ἐπ’ ἐκείνων μὲν οὖν
<span class="lb" data-page="18b.890" data-line="12" id="l18b.890.12"></span>ἕνεκα τοῦ διαφορῆσαι, ἐπὶ τούτων δὲ τοῦ μαλακῦναι χάριν
<span class="lb" data-page="18b.890" data-line="13" id="l18b.890.13"></span>ὕδατος θερμοῦ καταχύσει χρῆται πλείονι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.34">
<span class="pb page1" data-page="18b.910" id="p18b.910"></span>
<span class="milestone ed1page page1" data-n="5.703" data-unit="ed1page" id="ed1page.5.703"></span>
<span class="milestone ed2page page1" data-n="12.108" data-unit="ed2page" id="ed2page.12.108"></span>
            <blockquote class="quote lemma">
<span class="lb" data-page="18b.910" data-line="1" id="l18b.910.1"></span>Βέλτιον δὲ καὶ τὸ ἄνωθεν, οἷον κνήμης καὶ τῶν μηρῶν καὶ
<span class="lb" data-page="18b.910" data-line="2" id="l18b.910.2"></span>τὸ ἕτερον σκέλος τῷ ὑγιεῖ συνεπιδεῖν, ὡς ὁμοιότερον ᾖ
<span class="lb" data-page="18b.910" data-line="3" id="l18b.910.3"></span>καὶ ὁμοίως ἐλινύῃ καὶ ὁμοίως τῆς τροφῆς ἀποκλείηται καὶ
<span class="lb" data-page="18b.910" data-line="4" id="l18b.910.4"></span>δέχηται.
</blockquote>
            <p>
<span class="lb" data-page="18b.910" data-line="5" id="l18b.910.5"></span>Τὴν τῶν μινυθημάτων ἐπίδεσιν ὀλίγον ἔμπροσθεν ἀλλοίαν
<span class="lb" data-page="18b.910" data-line="6" id="l18b.910.6"></span>ἔφη χρῆναι ποιεῖσθαι τῆς καταγματικῆς. ἐν ἐκείνῃ
<span class="lb" data-page="18b.910" data-line="7" id="l18b.910.7"></span>γὰρ πρόκειται, πρὸς τῷ τὴν ἐπιῤῥοὴν τοῦ αἵματος ἀνείργεσθαι,
<span class="lb" data-page="18b.910" data-line="8" id="l18b.910.8"></span>ἔτι καὶ τὸ περιεχόμενον ἐν τοῖς πεπονθόσι μορίοις
<span class="lb" data-page="18b.910" data-line="9" id="l18b.910.9"></span>ἄνω τε καὶ κάτω διωθεῖσθαι, πρὸς τῷ ἡσυχάζειν αὐτὰ μηδ’
<span class="lb" data-page="18b.910" data-line="10" id="l18b.910.10"></span>ὅλως κινούμενα. διὰ γὰρ τῆς τοιαύτης ἔν τισι τελέως ἀφλέγμαντα
<span class="lb" data-page="18b.910" data-line="11" id="l18b.910.11"></span>γενέσθαι τὰ πεπονθότα μόρια· νυνὶ δὲ οὔτ’ ἀνείργειν
<span class="lb" data-page="18b.910" data-line="12" id="l18b.910.12"></span>τὴν ἐπιῤῥοὴν τοῦ αἵματος οὔτ’ ἐκκρίνειν τὸ περιεχόμενον
<span class="lb" data-page="18b.910" data-line="13" id="l18b.910.13"></span>ἐν αὐτοῖς οὔτε ἀκίνητα φυλάττειν, ἀλλὰ τἀναντία
<span class="lb" data-page="18b.910" data-line="14" id="l18b.910.14"></span>τούτων ἅπαντα πρόκειται πράττειν. τὴν οὖν ἐπίδεσιν, ὡς
<span class="lb" data-page="18b.910" data-line="15" id="l18b.910.15"></span>ἔφην, καὶ πρόσθεν ἄρξασθαι ἀπὸ τῶν τινων ὑγιῶν χρή. ﻿
<span class="pb" data-page="18b.911" id="p18b.911"></span>
<span class="lb" data-page="18b.911" data-line="1" id="l18b.911.1"></span>πιέζουσαν δὲ ταῦτα τὸ μὲν ἐξ αὐτῶν αἷμα χρὴ ταῖς λελεπτυσμέναις
<span class="lb" data-page="18b.911" data-line="2" id="l18b.911.2"></span>ἐκθλίβειν, αὐτὰ δὲ ἐν τῷ τελείως ἀπολαύειν κωλύειν.
<span class="lb" data-page="18b.911" data-line="3" id="l18b.911.3"></span>ἐπὶ μὲν οὖν κνήμης ἢ πήχεος πεπονθότων ἱκανὸν
<span class="lb" data-page="18b.911" data-line="4" id="l18b.911.4"></span>ἂν εἴη τὴν ἀρχὴν τῆς ἐπιδέσεως ἀπὸ βουβῶνος ποιεῖσθαι.
<span class="lb" data-page="18b.911" data-line="5" id="l18b.911.5"></span>μηροῦ δὲ ἢ βραχίονος πεπονθότων, ἀναγκαῖόν ἐστιν ἀντικείμενον
<span class="lb" data-page="18b.911" data-line="6" id="l18b.911.6"></span>ἐπιδεῖν κῶλον, ἐκ τῶν κάτω μὲν ἀρχομένους, ἀνιόντας
<span class="lb" data-page="18b.911" data-line="7" id="l18b.911.7"></span>δὲ ἄχρι βουβῶνος ἢ μασχάλης. <span class="milestone ed2page" data-n="12.109" data-unit="ed2page" id="ed2page.12.109"></span>εἰ δέ ποτε καὶ
<span class="lb" data-page="18b.911" data-line="8" id="l18b.911.8"></span>μεγάλως πῆχυς ἢ κνήμη πεπόνθοι, καθ’ ἑκάτερον ἐπιδεῖν
<span class="lb" data-page="18b.911" data-line="9" id="l18b.911.9"></span>σκέλος ἢ βραχίονα ἄμεινόν ἐστιν, ὡς ὁμοίως τούτῳ τὸ μὴ
<span class="lb" data-page="18b.911" data-line="10" id="l18b.911.10"></span>πεπονθὸς σκέλος ὑπερκειμένου τοῦ πεπονθότος μέρους εἴργηται
<span class="lb" data-page="18b.911" data-line="11" id="l18b.911.11"></span>καὶ μὴ τρέφηται. διὰ τοῦτο οὖν εἶπεν, οἷον κνήμης
<span class="lb" data-page="18b.911" data-line="12" id="l18b.911.12"></span>καὶ τῶν μερῶν καὶ τὸ ἕτερον σκέλος τῷ ὑγιεῖ συνεπιδεῖν,
<span class="lb" data-page="18b.911" data-line="13" id="l18b.911.13"></span>ὡς ὁμοίως φησὶν ἐλινύειν, τουτέστι ἀργεῖν τὸ ἕτερον, σκέλος
<span class="lb" data-page="18b.911" data-line="14" id="l18b.911.14"></span>δηλονότι τῷ κατὰ τὸ πεπονθὸς μηρῷ καὶ ὁμοίως ἀποκλείηται.
<span class="lb" data-page="18b.911" data-line="15" id="l18b.911.15"></span>τὸ δὲ δέχηται διὰ τὸ μὴ βούλεσθαι τῆς τροφῆς, ἀποκλείειν
<span class="lb" data-page="18b.911" data-line="16" id="l18b.911.16"></span>αὐτὸ τὸ ἐπιδούμενον, ὡς μηδ’ ὅλως διέρχεσθαί τι μέρος
<span class="lb" data-page="18b.911" data-line="17" id="l18b.911.17"></span>αὐτῆς. εἴ γέ τις σφίγγει γενναίως, ἀποκλείεται τελείως
<span class="lb" data-page="18b.911" data-line="18" id="l18b.911.18"></span>εὐθὺς μὲν καὶ τοῦ νεκρωθῆναι τὸ μόριόν ἐστι κίνδυνος.
<span class="pb" data-page="18b.912" id="p18b.912"></span>
<span class="lb" data-page="18b.912" data-line="1" id="l18b.912.1"></span>εἰ δὲ καὶ μὴ γένοιτό ποτε τοῦτο, τὴν τροφήν γε πάντως,
<span class="lb" data-page="18b.912" data-line="2" id="l18b.912.2"></span>ὥσπερ καὶ τῶν κατὰ τὸν μηρὸν μορίων, οὕτω καὶ κατὰ τὴν
<span class="lb" data-page="18b.912" data-line="3" id="l18b.912.3"></span>κνήμην ἀφαιρήσεται. πρόκειται μὲν οὖν ἡμῖν οὐδὲ λεπτῦναι
<span class="lb" data-page="18b.912" data-line="4" id="l18b.912.4"></span>τὸν μηρὸν, ἀλλ’ ἀναθρέψαι τὴν κνήμην. ἐπεὶ δὲ ὁ τῆς
<span class="lb" data-page="18b.912" data-line="5" id="l18b.912.5"></span>ἐπιδέσεως τρόπος ἀτροφώτερον τὸ μόριον ἐξ ἀναγκῆς ἐργάζεται
<span class="lb" data-page="18b.912" data-line="6" id="l18b.912.6"></span>προσιέμενοι τὴν τοιαύτην βλάβην ἄχρι τινὸς, εἶθ’
<span class="lb" data-page="18b.912" data-line="7" id="l18b.912.7"></span>ὕστερον, ὅταν ἤδη μετρίως ἔσχῃ σαρκώσεως ἡ κνήμη, κοινὴν
<span class="lb" data-page="18b.912" data-line="8" id="l18b.912.8"></span>ἀμφοτέρων ποιούμεθα πρόνοιαν. ἀποστῆναι τοιγαροῦν
<span class="lb" data-page="18b.912" data-line="9" id="l18b.912.9"></span>χρὴ κἀνταῦθα τῆς ἐξηγήσεως, οἰομένων αὐτῷ τῷ λελεπτυσμένῳ
<span class="lb" data-page="18b.912" data-line="10" id="l18b.912.10"></span>μορίῳ τὰ ὑπερκείμενα καὶ καθ’ ἑκάτερον σκέλος ἐπιχειρεῖν
<span class="lb" data-page="18b.912" data-line="11" id="l18b.912.11"></span>συλλεπτύνειν, ἕνεκα τοῦ κρύπτεσθαι τὴν ἰσχνότητα
<span class="lb" data-page="18b.912" data-line="12" id="l18b.912.12"></span>τῶν ἠτροφηκότων καὶ μὴ κατάφωρον γίγνεσθαι, μηδὲ ἐξελέγχεσθαι
<span class="lb" data-page="18b.912" data-line="13" id="l18b.912.13"></span>τῇ παραθέσει τῶν εὐτροφούντων. οὐ μόνον γὰρ
<span class="lb" data-page="18b.912" data-line="14" id="l18b.912.14"></span>Ἱπποκράτης, ἀλλ’ οὐδὲ τῶν ἐπιτυχόντων ἰατρός τις ἠξίωσεν
<span class="lb" data-page="18b.912" data-line="15" id="l18b.912.15"></span>ἂν ἡμᾶς καλῶς ἰᾶσθαι.
</p>
          </article>

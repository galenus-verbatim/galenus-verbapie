<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.36">
<span class="pb page1" data-page="18b.913" id="p18b.913"></span>
<span class="milestone ed1page page1" data-n="5.703" data-unit="ed1page" id="ed1page.5.703"></span>
<span class="milestone ed2page page1" data-n="12.109" data-unit="ed2page" id="ed2page.12.109"></span>
            <blockquote class="quote lemma">
<span class="lb" data-page="18b.913" data-line="4" id="l18b.913.4"></span>Ἀνιέντα πρῶτον τὸ μάλιστα δεόμενον καὶ ἀνατρίψει χρώμενον
<span class="lb" data-page="18b.913" data-line="5" id="l18b.913.5"></span>σαρκούσῃ καὶ καταχύσει ἄνευ ναρθήκων.
</blockquote>
            <p>
<span class="lb" data-page="18b.913" data-line="6" id="l18b.913.6"></span>Πρῶτον εἴρηκεν ἤτοι κατὰ τὸν χρόνον ἢ κατὰ τὴν
<span class="lb" data-page="18b.913" data-line="7" id="l18b.913.7"></span>δύναμιν καὶ κατὰ τὸν χρόνον ἤτοι τῆς μιᾶς ἐπιδέσεως ἢ
<span class="lb" data-page="18b.913" data-line="8" id="l18b.913.8"></span>τῶν ἐφεξῆς ἀλλήλων παραβαλλομένων. ἐπεὶ δὲ ταῦτα πάντα
<span class="lb" data-page="18b.913" data-line="9" id="l18b.913.9"></span>εἰσὶν ἀληθῆ, διὰ τοῦτο δῆλόν ἐστι τὸ λεγόμενον, εἰ μὴ ἄρα
<span class="lb" data-page="18b.913" data-line="10" id="l18b.913.10"></span>ταῦτα <span class="milestone ed2page" data-n="12.110" data-unit="ed2page" id="ed2page.12.110"></span>πάντα βουλόμενος ἡμᾶς ἀκούειν, οὕτως ἔγραψεν.
<span class="lb" data-page="18b.913" data-line="11" id="l18b.913.11"></span>εὐθὺς οὖν ἐπ’ αὐτῆς τῆς πρώτης ἐπιδέσεως, ἐπειδὴ
<span class="lb" data-page="18b.913" data-line="12" id="l18b.913.12"></span>ταύτην ἐκ πολλοῦ ποιεῖσθαι χρὴ, τὴν μὲν πρώτην ἐπιβολὴν
<span class="pb" data-page="18b.914" id="p18b.914"></span>
<span class="lb" data-page="18b.914" data-line="1" id="l18b.914.1"></span>τῶν ὀθονίων ἐρείδοντα, τὰ δὲ ἐφεξῆς ἀεὶ καὶ μᾶλλον ἀνιέντα,
<span class="lb" data-page="18b.914" data-line="2" id="l18b.914.2"></span>μάλιστα δὲ κατὰ τὸ τῆς ἀναθρέψεως δεόμενον κῶλον, πιθανὸν
<span class="lb" data-page="18b.914" data-line="3" id="l18b.914.3"></span>ἂν εἴη. τὸ μὲν κατὰ δύναμιν πρῶτον ἐπὶ τοῦ θεραπευομένου
<span class="lb" data-page="18b.914" data-line="4" id="l18b.914.4"></span>μορίου λελέχθαι, τὸ δὲ κατὰ χρόνον τῆς ἐπὶ
<span class="lb" data-page="18b.914" data-line="5" id="l18b.914.5"></span>πρώτης ἐπιδέσεως. εἰ δ’ ἐπὶ πασῶν τῶν ἐπιδέσεων ἀλλήλαις
<span class="lb" data-page="18b.914" data-line="6" id="l18b.914.6"></span>παραβαλλομένων ἀκούομεν τῆς ῥήσεως, ὁ νοῦς ἔσται
<span class="lb" data-page="18b.914" data-line="7" id="l18b.914.7"></span>τοιοῦτος. εἰ κατὰ τὰς πρώτας ἐπιδέσεις συνεπιδέοις τῷ
<span class="lb" data-page="18b.914" data-line="8" id="l18b.914.8"></span>ὑγιεῖ, πάντως παρέξει ποτὲ αὐτὸς γυμνοῦν αὐτό. τοῦτ’
<span class="lb" data-page="18b.914" data-line="9" id="l18b.914.9"></span>οὖν αὐτὸ πρῶτον ἐπὶ τῶν μάλιστα δεομένων ἀναθρέψεως
<span class="lb" data-page="18b.914" data-line="10" id="l18b.914.10"></span>πράττειν καὶ διὰ τοῦτο μὴ καλῶς τρεφόμενα, τοῦ δ’ αἵματος
<span class="lb" data-page="18b.914" data-line="11" id="l18b.914.11"></span>ἐπὶ τὸ πεπονθὸς ἑλκομένου διά τε τῆς ἀνατρίψεως καὶ
<span class="lb" data-page="18b.914" data-line="12" id="l18b.914.12"></span>τῶν ἄλλων ὅσα σμικρὸν ἔμπροσθεν εἶπον, ἡ σάρκωσις ἐν
<span class="lb" data-page="18b.914" data-line="13" id="l18b.914.13"></span>αὐτῷ μᾶλλόν τε καὶ θᾶττον ἔσται. τῆς μὲν οὖν ἀνατρίψεως
<span class="lb" data-page="18b.914" data-line="14" id="l18b.914.14"></span>καὶ τῆς θερμῆς καταχύσεως ὕδατος αὐτὸς ἐμνημόνευσε, τοῦ
<span class="lb" data-page="18b.914" data-line="15" id="l18b.914.15"></span>φαρμάκου δὲ οὐκ ἐμνημόνευσεν, ἐπειδὴ τῆς χειρουργίας μόνης
<span class="lb" data-page="18b.914" data-line="16" id="l18b.914.16"></span>ὠφελείας ἐνταῦθα γινώσκει. οὐδὲ γὰρ τὸ διακινεῖν
<span class="lb" data-page="18b.914" data-line="17" id="l18b.914.17"></span>αὐτὰ μετρίως ἄχρι τοῦ μὴ κοπωθῆναι, παραλελεῖφθαι δὴ
<span class="lb" data-page="18b.914" data-line="18" id="l18b.914.18"></span>χρὴ δοκεῖν ὑπ’ αὐτοῦ. ἐπεὶ δ’ οὖν αὐτὸς ἐδίδαξε τὰ τοῖς
<span class="pb" data-page="18b.915" id="p18b.915"></span>
<span class="lb" data-page="18b.915" data-line="1" id="l18b.915.1"></span>διδασκομένοις ὁμογενῆ, τῇ δὲ ἀνατρίψει κίνησις ἅπασα τῶν
<span class="lb" data-page="18b.915" data-line="2" id="l18b.915.2"></span>ἀτροφούντων ὁμογενής ἐστιν. ὅπου δὲ καὶ θάτερον σκέλος
<span class="lb" data-page="18b.915" data-line="3" id="l18b.915.3"></span>ἐλινύειν ἐκέλευσεν, ὁμοίως τῷ κατὰ τὸ πεπονθός κῶλον
<span class="lb" data-page="18b.915" data-line="4" id="l18b.915.4"></span>ὑγιεῖ μορίῳ, δῆλός ἐστι τῷ ἀνατρίβειν ἀξιῶν κινεῖσθαι.
<span class="lb" data-page="18b.915" data-line="5" id="l18b.915.5"></span>δυνατὸν γάρ ἐστι πῆχυν ἄνευ βραχίονος κινεῖν καὶ κνήμην
<span class="lb" data-page="18b.915" data-line="6" id="l18b.915.6"></span>ἄνευ μηροῦ, θεραπεύων ἀτροφίαν, οὐ χρῄζει ἀκινήτου πήχεος
<span class="lb" data-page="18b.915" data-line="7" id="l18b.915.7"></span>καὶ κνήμης. ἐπίσταται γὰρ οὕτως ἐκ τῶν ὑποκειμένων
<span class="lb" data-page="18b.915" data-line="8" id="l18b.915.8"></span>ἅμα τῇ κινήσει θεραπευόμενα. τῆς δὲ ὁδοιπορίας αὐτῶν
<span class="lb" data-page="18b.915" data-line="9" id="l18b.915.9"></span>διὰ τῶν πεπονθότων γινομένης ἐκεῖνα φθάνει προαπολοῦντα.
<span class="lb" data-page="18b.915" data-line="10" id="l18b.915.10"></span>καὶ γὰρ ταῖς ἀνατρίψεσι καὶ ταῖς πιττώσεσι καὶ
<span class="lb" data-page="18b.915" data-line="11" id="l18b.915.11"></span>ταῖς τῶν θερμαινόντων φαρμάκων προσφοραῖς πλεονεκτεῖ.
<span class="lb" data-page="18b.915" data-line="12" id="l18b.915.12"></span>μέγιστον δὲ τεκμήριον ἔσται σοι τοῦ θερμαινομένων τῶν
<span class="lb" data-page="18b.915" data-line="13" id="l18b.915.13"></span>ἀκρωτηρίων ἐπιῤῥεῖν αἵματος κώλοις πλέον ἡ γιγνομένη
<span class="lb" data-page="18b.915" data-line="14" id="l18b.915.14"></span>κατ’ αὐτὰ θερμότης καὶ ἐρυθρότης. τελέαν μὲν ἤδη τούτων
<span class="lb" data-page="18b.915" data-line="15" id="l18b.915.15"></span>ἔχεις τὴν ἴασιν, ἐμοῦ προστεθεικότος ἐκείνοις ἃ Ἱπποκράτης
<span class="lb" data-page="18b.915" data-line="16" id="l18b.915.16"></span>εἶπε καὶ τὴν τῶν θερμαινόντων φαρμάκων προσφορὰν,
<span class="lb" data-page="18b.915" data-line="17" id="l18b.915.17"></span>ἐν ᾧ γένει καὶ ἡ πίττωσίς ἐστιν. ὁ δὲ Ἱπποκράτης οὐκ
<span class="lb" data-page="18b.915" data-line="18" id="l18b.915.18"></span>ἐμνημόνευσεν ὅλως ἐν τούτῳ τῷ βιβλίῳ φαρμάκου, καίτοι ﻿
<span class="pb" data-page="18b.916" id="p18b.916"></span>
<span class="lb" data-page="18b.916" data-line="1" id="l18b.916.1"></span>μνημονεύσας ἐνίων παθῶν, δεομένων τῆς ἐκ φαρμάκων ἰάσεως,
<span class="lb" data-page="18b.916" data-line="2" id="l18b.916.2"></span>ἐν οἷς ἐστι τὰ ἐκχυμώματα καὶ τὰ στρέμματα καὶ
<span class="lb" data-page="18b.916" data-line="3" id="l18b.916.3"></span>τὰ σπάσματα. διότι μὲν τὴν κατὰ χειρουργίαν ὠφέλειαν
<span class="lb" data-page="18b.916" data-line="4" id="l18b.916.4"></span>ἐν αὐτῷ φυλάξαι προὔθετο καὶ ταύτην οὐ πᾶσαν, ὡς ἔφην,
<span class="lb" data-page="18b.916" data-line="5" id="l18b.916.5"></span>ἀλλ’ ἀναγκαιοτάτην τε καὶ χρησιμωτάτην τοῖς ἀρχομένοις
<span class="lb" data-page="18b.916" data-line="6" id="l18b.916.6"></span>μανθάνειν τὴν τέχνην.
</p>
          </article>

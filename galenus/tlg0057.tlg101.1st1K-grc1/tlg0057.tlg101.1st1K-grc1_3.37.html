<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.37">
<span class="pb page1" data-page="18b.916" id="p18b.916"></span>
<span class="milestone ed1page page1" data-n="5.703" data-unit="ed1page" id="ed1page.5.703"></span>
<span class="milestone ed2page page1" data-n="12.110" data-unit="ed2page" id="ed2page.12.110"></span>
            <blockquote class="quote lemma">
<span class="lb" data-page="18b.916" data-line="7" id="l18b.916.7"></span><span class="milestone ed2page" data-n="12.111" data-unit="ed2page" id="ed2page.12.111"></span>
              <span class="milestone ed1page" data-n="5.704" data-unit="ed1page" id="ed1page.5.704"></span>Τὰ δὲ ἑρμάσματα καὶ ἀποστηρίγματα οἷον
<span class="lb" data-page="18b.916" data-line="8" id="l18b.916.8"></span>στήθεϊ, πλευρῇσι, κεφαλῇ καὶ τοῖσιν ἄλλοισιν ὅσα τοιαῦτα.
<span class="lb" data-page="18b.916" data-line="9" id="l18b.916.9"></span>τὰ μὲν σφυγμῶν ἕνεκεν, ὡς μὴ ἐνσείηται, τὰ δὲ καὶ τῶν
<span class="lb" data-page="18b.916" data-line="10" id="l18b.916.10"></span>διαστάσεων τῶν κατὰ τὰς ἁρμονίας. ἐν τοῖσι κατὰ τὴν
<span class="lb" data-page="18b.916" data-line="11" id="l18b.916.11"></span>κεφαλὴν ὀστέοισιν ἐρεισμάτων χάριν ἐπί τε βήχεων ἢ
<span class="lb" data-page="18b.916" data-line="12" id="l18b.916.12"></span>πταρμέων ἢ ἄλλης κινήσεως, οἷα τὰ κατὰ θώρακα καὶ
<span class="lb" data-page="18b.916" data-line="13" id="l18b.916.13"></span>κεφαλὴν ἀποστηρίγματα γίγνεται, τουτέων ἁπάντων αἱ
<span class="lb" data-page="18b.916" data-line="14" id="l18b.916.14"></span>αὐταὶ ξυμμετρίαι τῆς ἐπιδέσεως. ᾗ μὲν γὰρ τὰ σίνη
<span class="lb" data-page="18b.916" data-line="15" id="l18b.916.15"></span>μάλιστα πιέζειν, ὑποτιθέναι οὖν εἰρίον μαλθακὸν, ἁρμόζον
<span class="pb" data-page="18b.917" id="p18b.917"></span>
<span class="lb" data-page="18b.917" data-line="1" id="l18b.917.1"></span>τῷ πάθει, ἐπιδεῖν δὲ μὴ μᾶλλον πιεζεῦντα ἢ ὥστε
<span class="lb" data-page="18b.917" data-line="2" id="l18b.917.2"></span>τοὺς σφυγμοὺς μὴ ἐνσείεσθαι, τάς τε διαστάσιας τῶν ἁρμονιῶν
<span class="lb" data-page="18b.917" data-line="3" id="l18b.917.3"></span>ψαύειν τὰ ἔσχατα ἀλλήλων, μήτε ἀμφὶ τοῖσι
<span class="lb" data-page="18b.917" data-line="4" id="l18b.917.4"></span>πταρμοῖσι καὶ βηξὶν, ἀλλ’ ὥστε ἀποστήριγμα εἶναι καὶ
<span class="lb" data-page="18b.917" data-line="5" id="l18b.917.5"></span>μήτε ἀναγκάζηται μήτε ἐνσείηται.
</blockquote>
            <p>
<span class="lb" data-page="18b.917" data-line="6" id="l18b.917.6"></span>Ἐκ μὲν τοῦ μὴ κελεύειν αὐτὸν ἠρεῖσθαι ἢ πιέχθαι
<span class="lb" data-page="18b.917" data-line="7" id="l18b.917.7"></span>τὴν ἐπίδεσιν ἐπί τε παρεῤῥαμένων καὶ περιβαλλομένων ἔξωθεν,
<span class="lb" data-page="18b.917" data-line="8" id="l18b.917.8"></span>ὁμοίως εἰρηκέναι καὶ περὶ τῆς ἐπιδέσεως αὐτῆς, ἢν
<span class="lb" data-page="18b.917" data-line="9" id="l18b.917.9"></span>διὰ τῶν ὀθονίων ποιούμεθα, δῆλον ἦν τῆς ἑρμάζειν φωνῆς
<span class="lb" data-page="18b.917" data-line="10" id="l18b.917.10"></span>τὸ σημαινόμενον ἀπὸ τῶν ἑρμάτων εἰληφὼς, ὡς καὶ ὁ ποιητὴς
<span class="lb" data-page="18b.917" data-line="11" id="l18b.917.11"></span>μνημονεύων εἶπεν.
</p>
            <div class="l"><span class="lb" data-page="18b.917" data-line="12" id="l18b.917.12"></span>ὑπὸ δ’ ᾔρεον ἕρματα νηῶν.</div>
            <p>
<span class="lb" data-page="18b.917" data-line="13" id="l18b.917.13"></span>ὡς οὐδὲν διαφέρων ἢ ἐρείσματα εἰπεῖν ἢ στηρίγματα. φαίνεται
<span class="lb" data-page="18b.917" data-line="14" id="l18b.917.14"></span>δὲ πολλάκις μὲν κεχρημένος τῷ ἑρμάζειν ἐπὶ τε τῶν
<span class="lb" data-page="18b.917" data-line="15" id="l18b.917.15"></span>ἐπιδέσμων καὶ σπληνῶν καὶ παρερμάτων, σημαίνων τό γε
<span class="pb" data-page="18b.918" id="p18b.918"></span>
<span class="lb" data-page="18b.918" data-line="1" id="l18b.918.1"></span>στηρίζειν. ἤκουσαν δὲ κατὰ πάσας τὰς ῥήσεις τοῦ ἑρμάζειν
<span class="lb" data-page="18b.918" data-line="2" id="l18b.918.2"></span>οἱ ἐξηγηταὶ ταὐτὸ σημαινόμενον, ὅπερ κἀκ τοῦ στηρίζεσθαι·
<span class="lb" data-page="18b.918" data-line="3" id="l18b.918.3"></span>ἀλλὰ νῦν γε φαίνεται γράψας ἐφεξῆς ἀλλήλων τὰς δύο φωνὰς,
<span class="lb" data-page="18b.918" data-line="4" id="l18b.918.4"></span>τήν τε τῶν ἑρμασμάτων καὶ τὴν τῶν στηριγμάτων,
<span class="lb" data-page="18b.918" data-line="5" id="l18b.918.5"></span>ἐνδείκνυσθαι διάφορον ἐξ αὐτῶν τι σημαίνεσθαι. μή τις οὖν
<span class="lb" data-page="18b.918" data-line="6" id="l18b.918.6"></span>ἑρμάσματα μὲν ὠνόμασε τὰ κατὰ τὴν ἐπίδεσιν αὐτῶν ἕνεκα
<span class="lb" data-page="18b.918" data-line="7" id="l18b.918.7"></span>τοῦ φυλάττεσθαι τὸ πεπονθὸς ἀκίνητον, ὑποβαλλόμενά τε
<span class="lb" data-page="18b.918" data-line="8" id="l18b.918.8"></span>καὶ περιβαλλόμενα οὐ μόνον πρὸς τὰς μὲν πρώτας ὑποδεσμίδας
<span class="lb" data-page="18b.918" data-line="9" id="l18b.918.9"></span>ἔχοντα καὶ ἄλλας τινὰς χρείας. ἀλλὰ καὶ τὴν τῶν
<span class="lb" data-page="18b.918" data-line="10" id="l18b.918.10"></span>ἑρμασμάτων, εἶθ’ ἑξῆς τοὺς σπλῆνας ἑρμάσματα καὶ αὐτοὺς
<span class="lb" data-page="18b.918" data-line="11" id="l18b.918.11"></span>ὄντας οὐ μόνον τοῦ κατάγματος, ἀλλὰ καὶ τῶν ἐπιδέσμων,
<span class="lb" data-page="18b.918" data-line="12" id="l18b.918.12"></span>εἶτα τοὺς ἔξωθεν αὐτοῖς περιβαλλομένους ἐπιδέσμους κατὰ
<span class="lb" data-page="18b.918" data-line="13" id="l18b.918.13"></span>τοὺς νάρθηκας καὶ τὰ παρέρματα. πάντα γὰρ ταῦτα τοῦ
<span class="lb" data-page="18b.918" data-line="14" id="l18b.918.14"></span>κρατεῖν ἕνεκα τὰ ὑποβεβλημένα περιτιθέμενα τὴν
<span class="lb" data-page="18b.918" data-line="15" id="l18b.918.15"></span><span class="milestone ed2page" data-n="12.112" data-unit="ed2page" id="ed2page.12.112"></span>τῶν ἑρμασμάτων ἔχει χρείαν οὐ πρὸς αὐτὰ μόνον, ἀλλὰ καὶ
<span class="lb" data-page="18b.918" data-line="16" id="l18b.918.16"></span>πρὸς τὰ κατάγματα. ἀποστηρίγματα δὲ δοκεῖ μοι λέγειν
<span class="lb" data-page="18b.918" data-line="17" id="l18b.918.17"></span>ὅσα χωρὶς ἐπιδέσεως ἔξωθεν ὅλῳ τῷ πεπονθότι μορίῳ παρατιθέμενα
<span class="lb" data-page="18b.918" data-line="18" id="l18b.918.18"></span>ἐκ δεξιῶν ἢ ἀριστερῶν ἢ κάτωθεν ἢ ἄνωθεν.
<span class="pb" data-page="18b.919" id="p18b.919"></span>
<span class="lb" data-page="18b.919" data-line="1" id="l18b.919.1"></span>ὀνομάζω δὲ νῦν ἄνωθέν τε καὶ κάτωθεν, ὡς κατὰ μῆκος
<span class="lb" data-page="18b.919" data-line="2" id="l18b.919.2"></span>ὅλου τοῦ σώματος. ἐν γὰρ τῇ κατὰ τὸ πάχος αὐτοῦ διατάσει
<span class="lb" data-page="18b.919" data-line="3" id="l18b.919.3"></span>τὰ μὲν ὑποστηρίγματα κάτω εἰσὶ, τὰ δὲ ἐπεμβλήματα
<span class="lb" data-page="18b.919" data-line="4" id="l18b.919.4"></span>πάντ’ ἄνωθεν ὁποῖ’ ἄττα. στηρίζεται δὲ τὸ μὲν ἄκρως ἐνίοτε
<span class="lb" data-page="18b.919" data-line="5" id="l18b.919.5"></span>περιϊστάμενον κάτωθεν, ὀρθὸν ἄνωθεν. κεφαλὴ δὲ προσκεφαλαίοις
<span class="lb" data-page="18b.919" data-line="6" id="l18b.919.6"></span>τέ τισι καὶ ὑπαυχενίοις ἐρίοις τε καὶ ῥάκεσι μαλακοῖς.
<span class="lb" data-page="18b.919" data-line="7" id="l18b.919.7"></span>καὶ σωλῆνες δὲ καὶ παρατιθέμενοι τοῖς κατεαγόσι
<span class="lb" data-page="18b.919" data-line="8" id="l18b.919.8"></span>σκέλεσιν ἑκατέρωθεν στηρίγματα ἂν εἴη. τὸ δ’ ἐντιθέμενον
<span class="lb" data-page="18b.919" data-line="9" id="l18b.919.9"></span>εἰς τὴν μασχάλην ἔριον στρογγύλον, ὅταν ἐκπεπτωκὸς
<span class="lb" data-page="18b.919" data-line="10" id="l18b.919.10"></span>τὸ κατ’ ὦμον ἄρθρον ἐμβαλλόμενον ἐπιδῶμεν, ἐγχωρεῖ προσαγορεύειν
<span class="lb" data-page="18b.919" data-line="11" id="l18b.919.11"></span>ἑρμάσματά τε καὶ στηρίγματα. διὰ τί δὲ ἐπιδεῖται
<span class="lb" data-page="18b.919" data-line="12" id="l18b.919.12"></span>καὶ αὐτὸ καθ’ ὅπερ τι μέρος γίγνεται τῆς ὅλης ἐπιδέσεως.
<span class="lb" data-page="18b.919" data-line="13" id="l18b.919.13"></span>ἕρματά γε μὴν ἔξωθεν ἐπιτιθέμενά τε καὶ παρατιθέμενα
<span class="lb" data-page="18b.919" data-line="14" id="l18b.919.14"></span>θώρακι καὶ κεφαλῇ στηρίγματα μᾶλλον, οὐχ ἑρμάσματα
<span class="lb" data-page="18b.919" data-line="15" id="l18b.919.15"></span>κλητέον. ἐπενοήθη δὲ ταῦτα τοῖς ἰατροῖς διὰ τὰς ἀναγκαίας
<span class="lb" data-page="18b.919" data-line="16" id="l18b.919.16"></span>κινήσεις τῶν μορίων, ἐνίας μὲν κατὰ φύσιν οὔσας, ὡς
<span class="lb" data-page="18b.919" data-line="17" id="l18b.919.17"></span>ἀναπνοὴν ἐπὶ τῶν κατὰ θώρακα σφυγμῶν καὶ μηνίγγων,
<span class="lb" data-page="18b.919" data-line="18" id="l18b.919.18"></span>ἐνίας δὲ παρὰ φύσιν, ὡς βῆχα καὶ πταρμὸν καὶ λυγμόν.
<span class="pb" data-page="18b.920" id="p18b.920"></span>
<span class="lb" data-page="18b.920" data-line="1" id="l18b.920.1"></span>ὅσοι δὲ ἐν τοῖς φλεγμαίνουσι μορίοις γίγνονται σφυγμοὶ καὶ
<span class="lb" data-page="18b.920" data-line="2" id="l18b.920.2"></span>προσέτι κατὰ τὰς κεφαλαλγίας τὰς σφοδρὰς ἐν ταῖς κατὰ
<span class="lb" data-page="18b.920" data-line="3" id="l18b.920.3"></span>τοὺς κροτάφους ἀρτηρίαις. καὶ παλμοὶ δὲ πολλάκις μὲν ἐφ’
<span class="lb" data-page="18b.920" data-line="4" id="l18b.920.4"></span>ὑποχονδρίων γιγνόμενοι, ἔστι δ’ ὅτε δὴ καὶ κατ’ ἄλλα μόρια
<span class="lb" data-page="18b.920" data-line="5" id="l18b.920.5"></span>στηριγμάτων ἐδεήθη, καὶ τά γε στηρίγματα ταῦτα ποιητέον,
<span class="lb" data-page="18b.920" data-line="6" id="l18b.920.6"></span>ποτὲ μὲν αὐτὰ μόνα, ὡς ἐπὶ τῶν κατὰ τοὺς κροτάφους
<span class="lb" data-page="18b.920" data-line="7" id="l18b.920.7"></span>ἀρτηριῶν, ἐν κεφαλαλγίαις σφοδραῖς ἢ τῶν κατὰ ὑποχόνδρια
<span class="lb" data-page="18b.920" data-line="8" id="l18b.920.8"></span>παλμῶν ἢ τραυμάτων αἱμοῤῥαγίαν ἀπειλούντων,
<span class="lb" data-page="18b.920" data-line="9" id="l18b.920.9"></span>ἐνίοτε δὲ ἔριον ἐπιδέσμῳ περιλαμβάνοντες ἁπλῶς, καὶ χωρὶς
<span class="lb" data-page="18b.920" data-line="10" id="l18b.920.10"></span>δὲ ἐπιδέσμων ἐνίοτε στηρίζομεν. ἐρίῳ τε στηρίζομεν τὰ
<span class="lb" data-page="18b.920" data-line="11" id="l18b.920.11"></span>κατὰ θώρακά τε καὶ αὐχένα καὶ κεφαλὴν ὑπαυχενίοις τε
<span class="lb" data-page="18b.920" data-line="12" id="l18b.920.12"></span>μαλακοῖς καὶ σακκίοις κούφοις κέγχρον θερμὴν ἔχουσιν, ὅταν
<span class="lb" data-page="18b.920" data-line="13" id="l18b.920.13"></span>ἅμα πυριαθῆναί τε καὶ στηρίζεσθαι δέονται, μασχάλην δὲ
<span class="lb" data-page="18b.920" data-line="14" id="l18b.920.14"></span>καὶ νῦν ἐκπεσοῦσαν καὶ ἀνατεθεῖσαν τοῖς μαλακοῖς ἑρμάσμασιν
<span class="lb" data-page="18b.920" data-line="15" id="l18b.920.15"></span>ἐνίοτε στηρίζομεν. ἐπεμβληθεῖσι δ’ ἐνίοτε στηρίζομεν
<span class="lb" data-page="18b.920" data-line="16" id="l18b.920.16"></span>ἔξωθεν ἁπαλοῖς στηρίγμασι. κοινοῦ τοίνυν ὄντος σκοποῦ
<span class="lb" data-page="18b.920" data-line="17" id="l18b.920.17"></span>τοῖς ἰδίως ὀνομαζομένοις ἑρμάσμασι καὶ στηρίγμασιν ﻿
<span class="pb" data-page="18b.921" id="p18b.921"></span>
<span class="lb" data-page="18b.921" data-line="1" id="l18b.921.1"></span>εἰκότως. οἵ τ’ ἐξηγησάμενοι τὸ βιβλίον ἓν ἐξ ἀμφοῖν οἴονται
<span class="lb" data-page="18b.921" data-line="2" id="l18b.921.2"></span>σημαίνεσθαι καὶ ἡμεῖς αὐτοὶ πολλάκις ἀδιαφόρως χρώμεθα
<span class="lb" data-page="18b.921" data-line="3" id="l18b.921.3"></span>τοῖς ὀνόμασιν. ὁ δὲ κοινὸς σκοπός ἐστιν, ὃν ὀλίγον
<span class="lb" data-page="18b.921" data-line="4" id="l18b.921.4"></span>ἔμπροσθεν εἶπον, ὅπως ἐν ταῖς κινήσεσι μὴ σείηται τὰ μόρια.
<span class="lb" data-page="18b.921" data-line="5" id="l18b.921.5"></span>διαφορᾶς μέντοι τινὸς οὔσης ἰδικῆς, ἣν ἄρτι διῆλθον,
<span class="lb" data-page="18b.921" data-line="6" id="l18b.921.6"></span>ὅταν ἀκριβολογούμεθα, στηρίγματα μὲν ἐροῦμεν ὅσα τῆς
<span class="lb" data-page="18b.921" data-line="7" id="l18b.921.7"></span>ἐπιδέσεως ἔξωθέν ἐστιν, ἑρμάσματα δὲ τὰ κατ’ αὐτὴν ἐκείνην
<span class="lb" data-page="18b.921" data-line="8" id="l18b.921.8"></span>καὶ οὕτως διοριούμεθα, τὰ μὲν τοῖς ἀναγκαίως κινουμένοις
<span class="lb" data-page="18b.921" data-line="9" id="l18b.921.9"></span>μορίοις, ὧν ταῖς κινήσεσι παύειν οὐκ ἔστιν ἐφ’ ἡμῖν,
<span class="lb" data-page="18b.921" data-line="10" id="l18b.921.10"></span>στηρίγματα καλεῖσθαι, τὰ δὲ ἐν τοῖς ἀκινήτοις ἑρμάσματα.
<span class="lb" data-page="18b.921" data-line="11" id="l18b.921.11"></span>σκέλος μὲν γὰρ καὶ χεῖρα κινεῖν ἐφ’ ἡμῖν ἐστι, θώρακα δὲ
<span class="lb" data-page="18b.921" data-line="12" id="l18b.921.12"></span>καὶ μήνιγγας οὐκ ἐφ’ ἡμῖν. καὶ παλμὸς ἔν τινι μορίῳ γιγνόμενος
<span class="lb" data-page="18b.921" data-line="13" id="l18b.921.13"></span>οὐκ ἐφ’ ἡμῖν ἐστιν, ὥσπερ οὐδὲ βὴξ ἢ πταρμὸς ἢ
<span class="lb" data-page="18b.921" data-line="14" id="l18b.921.14"></span>λυγμὸς καὶ ὅ τι μάλιστα δυνατὸν ἀντέχειν αὐτοῖς ἐπὶ χρόνον
<span class="lb" data-page="18b.921" data-line="15" id="l18b.921.15"></span>ἱκανὸν, ὡς μὴ γίγνοιτο. βιάζεται γὰρ ὕστερον ὅταν
<span class="lb" data-page="18b.921" data-line="16" id="l18b.921.16"></span>ἰσχυρὰς σχῇ τὰς γεννώσας αἰτίας αὐτῆς καὶ μόνοις τοῖς
<span class="lb" data-page="18b.921" data-line="17" id="l18b.921.17"></span><span class="milestone ed2page" data-n="12.113" data-unit="ed2page" id="ed2page.12.113"></span>καρτερικωτάτοις δυνατὸν ἀνδράσιν ἀντισχεῖν τε καὶ
<span class="lb" data-page="18b.921" data-line="18" id="l18b.921.18"></span>κωλύσαι τὴν γένεσιν αὐτῶν φαίνεται. καὶ αὐτὸς δὲ ὁ Ἱπποκράτης
<span class="pb" data-page="18b.922" id="p18b.922"></span>
<span class="lb" data-page="18b.922" data-line="1" id="l18b.922.1"></span>ἔγραψε κατὰ τὴν προκειμένην ῥῆσιν ἐπὶ μὲν τῶν
<span class="lb" data-page="18b.922" data-line="2" id="l18b.922.2"></span>σφυγμῶν εἰπὼν, ὡς μὴ ἐνσείηται. καὶ προσέτι ἐπὶ τῆς κατὰ
<span class="lb" data-page="18b.922" data-line="3" id="l18b.922.3"></span>τὴν κεφαλὴν ἁρμονιῶν διαστάσεως τῷ τῶν ἑρμασμάτων ἐφεξῆς
<span class="lb" data-page="18b.922" data-line="4" id="l18b.922.4"></span>ὀνόματι κεχρημένος, ἐπὶ δὲ βηχῶν καὶ πταρμῶν καὶ
<span class="lb" data-page="18b.922" data-line="5" id="l18b.922.5"></span>ὅλως τῶν κατὰ τὴν κεφαλὴν καὶ θώρακα κινήσεων τῷ τῶν
<span class="lb" data-page="18b.922" data-line="6" id="l18b.922.6"></span>στηριγμάτων. ἡ μὲν οὖν τῶν ἁρμονιῶν διάστασις ἐπὶ κεφαλῆς
<span class="lb" data-page="18b.922" data-line="7" id="l18b.922.7"></span>ἐν ταῖς καλουμέναις ῥαφαῖς γίγνεται κυρίως μὲν ἁρμονιῶν
<span class="lb" data-page="18b.922" data-line="8" id="l18b.922.8"></span>ὀνομαζομένων, καθ’ ἃ ψαύει τὰ τῆς κεφαλῆς ἀλλήλων
<span class="lb" data-page="18b.922" data-line="9" id="l18b.922.9"></span>ὀστᾶ, κατὰ μεταφορὰν δὲ ῥαφῶν· ἥρμοσται γὰρ ἀκριβῶς
<span class="lb" data-page="18b.922" data-line="10" id="l18b.922.10"></span>ἀλλήλοις τὰ κατὰ τὸ κρανίον ὀστᾶ καὶ διὰ τοῦτο καθ’
<span class="lb" data-page="18b.922" data-line="11" id="l18b.922.11"></span>ἁρμονίαν ἡ σύνθεσις αὐτῶν εἰκότως ἂν λέγοιτο γεγονέναι,
<span class="lb" data-page="18b.922" data-line="12" id="l18b.922.12"></span>καθ’ ὁμοιότητα δὲ τὴν πρὸς τὰ ῥαπτόμενα ῥάκη. ῥᾷον
<span class="lb" data-page="18b.922" data-line="13" id="l18b.922.13"></span>αὐτὰ τοίνυν ἐνίοτε διίστανται, καί ποτε καὶ <span class="milestone ed1page" data-n="5.705" data-unit="ed1page" id="ed1page.5.705"></span>ὀδύνην
<span class="lb" data-page="18b.922" data-line="14" id="l18b.922.14"></span>ἐπιφέρουσιν, ὅταν φλεγμαίνωσιν οἱ συνάπτοντες αὐτὸν τὸν
<span class="lb" data-page="18b.922" data-line="15" id="l18b.922.15"></span>περικράνιον ὑμένα τῇ σκληρᾷ μήνιγγι καὶ φλέβιά τινα μικρὰ
<span class="lb" data-page="18b.922" data-line="16" id="l18b.922.16"></span>συνεξερχόμενα κατὰ τὰς ῥαφὰς φλεγμαίνει πολλάκις,
<span class="lb" data-page="18b.922" data-line="17" id="l18b.922.17"></span>ἐφ’ ὦν διάθεσις ἡ κίνησις τῆς σκληρᾶς μήνιγγος ἐπιπιπτούσης
<span class="lb" data-page="18b.922" data-line="18" id="l18b.922.18"></span>τοῖς φλεγμαίνουσιν ὀδύνην ἐργάσεται. παραπλησίως δὲ
<span class="pb" data-page="18b.923" id="p18b.923"></span>
<span class="lb" data-page="18b.923" data-line="1" id="l18b.923.1"></span>καὶ κατά τινας φλεγμονὰς ἢ κινήσεις τῶν ἀρτηριῶν ἀλγηδόνας
<span class="lb" data-page="18b.923" data-line="2" id="l18b.923.2"></span>ἀποτελεῖ. καὶ δεῖται τὰ τοιαῦτα παθήματα συμμετρίας
<span class="lb" data-page="18b.923" data-line="3" id="l18b.923.3"></span>ἀκριβοῦς τῶν στηριγμάτων, ὅπως μήτε χαλαρὰ τοῖς
<span class="lb" data-page="18b.923" data-line="4" id="l18b.923.4"></span>πεπονθόσι μέρεσι προσπίπτοντα κινουμένῳ διασείηται ῥᾳδίως
<span class="lb" data-page="18b.923" data-line="5" id="l18b.923.5"></span>αὐτὰ καὶ διὰ τοῦτο πόνον ἐπάγει. μήτε αὖ πάλιν
<span class="lb" data-page="18b.923" data-line="6" id="l18b.923.6"></span>αὐτὰ τὰ στηρίγματα περαιτέρω τοῦ προσήκοντος ἐρηρεισμένα
<span class="lb" data-page="18b.923" data-line="7" id="l18b.923.7"></span>θλίβην ἐργαζόμενα παροξύνει τὰς ὀδύνας. ἡ δ’ αὐτὴ συμμετρία
<span class="lb" data-page="18b.923" data-line="8" id="l18b.923.8"></span>τῆς τῶν ἐπιδέσμων περιβολῆς εἴρηται πρόσθεν αὐτῷ
<span class="lb" data-page="18b.923" data-line="9" id="l18b.923.9"></span>καὶ κατ’ ἄλλα τινὰ πάθη προσηκόντως γίγνεσθαι τῆς καταγματικῆς
<span class="lb" data-page="18b.923" data-line="10" id="l18b.923.10"></span>ἡλικίας καὶ ἐπιδέσεως χρῄζοντα. καὶ διὰ τοῦτο
<span class="lb" data-page="18b.923" data-line="11" id="l18b.923.11"></span>ἔφη νῦν, τούτων δὲ αἱ αὐταὶ συμμετρίαι· τούτων δὲ λέγων
<span class="lb" data-page="18b.923" data-line="12" id="l18b.923.12"></span>τῶν νῦν εἰρημένων, αὐτὰς δὲ τοῖς προειρημένοις συμμετρίας
<span class="lb" data-page="18b.923" data-line="13" id="l18b.923.13"></span>εἶναι φάσκων, εἶτα καὶ τῶν συμμέτρων αὐτῶν ἀναμιμνήσκων
<span class="lb" data-page="18b.923" data-line="14" id="l18b.923.14"></span>ἐν οἶς φησιν· ᾗ μὲν γὰρ τὰ σίνη μάλιστα πιέζει,
<span class="lb" data-page="18b.923" data-line="15" id="l18b.923.15"></span>τουτέστιν ἔνθα εἰσί. τὸ γὰρ ᾗ νῦν ἀντ’ ἐπιῤῥήματος τοπικοῦ,
<span class="lb" data-page="18b.923" data-line="16" id="l18b.923.16"></span>διὸ καὶ δασύνειν αὐτὸ καὶ περισπᾷν χρή. καὶ τοῦτο
<span class="lb" data-page="18b.923" data-line="17" id="l18b.923.17"></span>δὲ τούτῳ τῷ πάθει συμφέρον ἐπιτιθέναι κελεύων τὸ ἁρμόζον
<span class="pb" data-page="18b.924" id="p18b.924"></span>
<span class="lb" data-page="18b.924" data-line="1" id="l18b.924.1"></span>ἢ στηρίζον δηλονότι τῇ περιβολῇ τοῦ ἐπιδέσμου ποιεῖσθαί
<span class="lb" data-page="18b.924" data-line="2" id="l18b.924.2"></span>φησι χρῆναι μὴ μᾶλλον πιέζοντος ἢ ὥστε τοὺς σφυγμοὺς
<span class="lb" data-page="18b.924" data-line="3" id="l18b.924.3"></span>μὴ ἐνσείεσθαι, ὅπερ ἐστὶν ὑπὸ στενοχωρίας κωλύεσθαι
<span class="lb" data-page="18b.924" data-line="4" id="l18b.924.4"></span>τὴν κίνησιν τῶν σφυζόντων, ὀδυνηρὸν γὰρ τοῦτο. πρὸς αὐτῷ
<span class="lb" data-page="18b.924" data-line="5" id="l18b.924.5"></span>δὲ καὶ ἄλλον ὅρον ἔθετο κατὰ τὰς διαστάσεις τῶν ῥαφῶν
<span class="lb" data-page="18b.924" data-line="6" id="l18b.924.6"></span>ἰδίως ὑπάρχοντα, καθ’ ὧν φησι, τάς τε διαστάσιας
<span class="lb" data-page="18b.924" data-line="7" id="l18b.924.7"></span>τῶν ἁρμονιῶν συμψαύειν τὰ ἔσχατα ἀλλήλων, ἔσχατα λέγων
<span class="lb" data-page="18b.924" data-line="8" id="l18b.924.8"></span>καθ’ ἃ μηκέτι μᾶλλον ἐγχωρεῖ συμψαύειν. δηλοῦται
<span class="lb" data-page="18b.924" data-line="9" id="l18b.924.9"></span>δ’ ἐκ τούτου ἡ σφοδρὰ καὶ ἄμετρος θλίψις· ὥσπερ γὰρ οὐ
<span class="lb" data-page="18b.924" data-line="10" id="l18b.924.10"></span>χρὴ κεχαλάσθαι τὴν ἁρμονίαν τῶν ὀστῶν, οὕτως οὐδὲ εἰς
<span class="lb" data-page="18b.924" data-line="11" id="l18b.924.11"></span>ἄκρον ἐσφίγχθαι· καὶ γὰρ καὶ τοῦτο παρὰ φύσιν. οὗτοι μὲν
<span class="lb" data-page="18b.924" data-line="12" id="l18b.924.12"></span>οὖν εἰσι τῆς ἰσχυρᾶς πιέσεως οἱ ὅροι. τῆς δ’ ἀμυδροῦς
<span class="lb" data-page="18b.924" data-line="13" id="l18b.924.13"></span>ἐφεξῆς ὅροι μήτε ἀμφὶ τοῖς πταρμοῖς τε καὶ βηξὶν, ὡς εἰ
<span class="lb" data-page="18b.924" data-line="14" id="l18b.924.14"></span>καὶ οὕτως εἶπε, μήτε ἐν τοῖς πταρμοῖσι καὶ <span class="milestone ed2page" data-n="12.114" data-unit="ed2page" id="ed2page.12.114"></span>ταῖς
<span class="lb" data-page="18b.924" data-line="15" id="l18b.924.15"></span>βηξί σε σείεσθαι καὶ κλονεῖσθαι συμπεπονθότα μόρια, μηδενὸς
<span class="lb" data-page="18b.924" data-line="16" id="l18b.924.16"></span>αὐτὰ συνέχοντος, ἐν ᾧ σφοδραὶ κινήσεις τὰ χαλαρὰ
<span class="lb" data-page="18b.924" data-line="17" id="l18b.924.17"></span>καὶ ἀστήρικτα μόρια διασείουσαι βιαιότερον ἢ ὡς τοῖς πεπονθόσι
<span class="pb" data-page="18b.925" id="p18b.925"></span>
<span class="lb" data-page="18b.925" data-line="1" id="l18b.925.1"></span>πρέπει μήτε παροξύνουσι τοὺς πόνους αὐτῶν. ἡ τοίνυν
<span class="lb" data-page="18b.925" data-line="2" id="l18b.925.2"></span>συμμετρία τῶν στηριγμάτων ἐστὶν, ἣν ἐπὶ τέλει τῆς ῥήσεως
<span class="lb" data-page="18b.925" data-line="3" id="l18b.925.3"></span>ἔγραψεν, εἰπὼν ὡς μήτε διαναγκάζηται μήτε ἐνσείηται, τουτέστιν,
<span class="lb" data-page="18b.925" data-line="4" id="l18b.925.4"></span>ἵνα μήτε βιαίως θλίβηται τὰ πεπονθότα μήτε ἐν ταῖς
<span class="lb" data-page="18b.925" data-line="5" id="l18b.925.5"></span>κινήσεσι σείηται, τουτέστιν ἵνα μήτε βιαίως μήτε χαλαρῶς
<span class="lb" data-page="18b.925" data-line="6" id="l18b.925.6"></span>ἐπιδεδεμένα ᾖ.
</p>
          </article>

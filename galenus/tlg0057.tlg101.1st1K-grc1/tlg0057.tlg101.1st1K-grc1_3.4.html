<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.4">
<span class="pb page1" data-page="18b.825" id="p18b.825"></span>
<span class="milestone ed1page page1" data-n="5.690" data-unit="ed1page" id="ed1page.5.690"></span>
<span class="milestone ed2page page1" data-n="12.75" data-unit="ed2page" id="ed2page.12.75"></span>
            <blockquote class="quote lemma">
<span class="lb" data-page="18b.825" data-line="1" id="l18b.825.1"></span>Τῶν δὲ ὀθονίων ὑποδεσμίδες εἰσὶ δύο τῇ πρώτῃ ἐκ τοῦ
<span class="lb" data-page="18b.825" data-line="2" id="l18b.825.2"></span>σίνεος εἰς τὰ ἄνω, τῇ δὲ δευτέρῃ ἐκ τοῦ σίνεος εἰς τὰ
<span class="lb" data-page="18b.825" data-line="3" id="l18b.825.3"></span>κάτω τελευτώσῃ.
</blockquote>
            <p>
<span class="lb" data-page="18b.825" data-line="4" id="l18b.825.4"></span>Λέλεκταί μοι καὶ πρόσθεν ὑποδεσμίδας ὀνομάζειν αὐτὸν
<span class="lb" data-page="18b.825" data-line="5" id="l18b.825.5"></span>τοὺς πρὸ τῶν σπληνῶν ἐπιδέσμους, ἁπάντων πρώτους
<span class="lb" data-page="18b.825" data-line="6" id="l18b.825.6"></span>ἐπιβαλλομένους τῷ πεπονθότι σώματι. γέγραπται δὲ ἐν τῷ
<span class="lb" data-page="18b.825" data-line="7" id="l18b.825.7"></span>περὶ ἀγμῶν τῆς ἑκατέρου περιθέσεως ἡ χρεία. ὁ μὲν γὰρ
<span class="lb" data-page="18b.825" data-line="8" id="l18b.825.8"></span>πρότερος <span class="milestone ed2page" data-n="12.76" data-unit="ed2page" id="ed2page.12.76"></span>αὐτῶν οὐ μόνον ἀνείργει τὴν ἐπιῤῥοὴν, ἀλλὰ
<span class="lb" data-page="18b.825" data-line="9" id="l18b.825.9"></span>καὶ τοῦ περιεχομένου κατὰ τὸ πεπονθὸς ἀπωθεῖταί τι πρὸς
<span class="lb" data-page="18b.825" data-line="10" id="l18b.825.10"></span>τὴν ἄνω χώραν. ὁ δὲ δεύτερος ἐκθλίβει τὸ περιττὸν αἵματος
<span class="lb" data-page="18b.825" data-line="11" id="l18b.825.11"></span>πεπονθότος μορίου πρὸς τὸ τοῦ κώλου πέρας. κοινὴ
<span class="lb" data-page="18b.825" data-line="12" id="l18b.825.12"></span>δὲ ἀμφοτέρου ἡ χρεία, κατέχειν τὸ διαπεπλασμένον ὀστοῦν
<span class="lb" data-page="18b.825" data-line="13" id="l18b.825.13"></span>ἀδιάστροφον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg101.1st1K-grc1:3.7">
<span class="pb page1" data-page="18b.827" id="p18b.827"></span>
<span class="milestone ed1page page1" data-n="5.690" data-unit="ed1page" id="ed1page.5.690"></span>
<span class="milestone ed2page page1" data-n="12.76" data-unit="ed2page" id="ed2page.12.76"></span>
            <blockquote class="quote lemma">
<span class="lb" data-page="18b.827" data-line="1" id="l18b.827.1"></span>Ἐπιδέσμων δὲ πλῆθος, μῆκος, πλάτος· πλῆθος μὲν μὴ
<span class="lb" data-page="18b.827" data-line="2" id="l18b.827.2"></span>ἡσσᾶσθαι τοῦ σίνεος μηδὲ νάρθηξιν ἐνέρεισιν εἶναι μηδὲ
<span class="lb" data-page="18b.827" data-line="3" id="l18b.827.3"></span>ἄχθος μηδὲ περίῤῥεψιν μηδὲ ἐκθήλυνσιν ἐπιδέσμου.
</blockquote>
            <p>
<span class="lb" data-page="18b.827" data-line="4" id="l18b.827.4"></span>Οἱ δὲ ἄλλοι σχεδὸν ἅπαντες οὐ διωρίσαντο ἐπιδέσμους
<span class="lb" data-page="18b.827" data-line="5" id="l18b.827.5"></span>ὑποδεσμίδων. ὁ δὲ Ἱπποκράτης τοὺς μὲν αὐτῷ τῷ σώματι
<span class="lb" data-page="18b.827" data-line="6" id="l18b.827.6"></span>περιβεβλημένους ἐπιδέσμους ὑποδεσμίδας ὀνομάζει, τοὺς δὲ
<span class="lb" data-page="18b.827" data-line="7" id="l18b.827.7"></span>τοῖς σπλήνεσιν ἔξωθεν ἐπιδουμένους ἐπιδέσμους. τούτων
<span class="lb" data-page="18b.827" data-line="8" id="l18b.827.8"></span>οὖν ἡλίκον εἶναι χρὴ τὸ πλῆθος καὶ τὸ μῆκος καὶ τὸ πλάτος
<span class="lb" data-page="18b.827" data-line="9" id="l18b.827.9"></span>ἐν τῇδε τῇ ῥήσει διέρχεται, πλῆθος <span class="milestone ed2page" data-n="12.77" data-unit="ed2page" id="ed2page.12.77"></span>μὲν ἀξιῶν
<span class="lb" data-page="18b.827" data-line="10" id="l18b.827.10"></span>εἶναι τοσοῦτον, ὡς κρατεῖν ἀσφαλῶς αὐτὸ τὸ διαπεπλασμένον
<span class="lb" data-page="18b.827" data-line="11" id="l18b.827.11"></span>ὀστοῦν. τὸ γὰρ μὴ ἡττᾶσθαι τοῦ σίνεος, τουτέστιν ὡς
<span class="lb" data-page="18b.827" data-line="12" id="l18b.827.12"></span>ἄν τε μὴ κρατῶσιν οἱ ἐπίδεσμοι τοὐναντίον αὐτοῖς συμβήσεται,
<span class="lb" data-page="18b.827" data-line="13" id="l18b.827.13"></span>νικᾶσθαί τε καὶ ἡττᾶσθαι τοῦ σίνεος, τουτέστι τοῦ
<span class="lb" data-page="18b.827" data-line="14" id="l18b.827.14"></span>βεβλαμμένου μέρους. εἰ γὰρ τὸ νικᾷν ᾖ αὐτοῖς ἐν τῷ φυλάττειν
<span class="lb" data-page="18b.827" data-line="15" id="l18b.827.15"></span>ἀκίνητον τὴν διάπλασιν, ἐὰν αὐτὴ κινηθῇ κατά τι,
<span class="pb" data-page="18b.828" id="p18b.828"></span>
<span class="lb" data-page="18b.828" data-line="1" id="l18b.828.1"></span>προσηκόντως ἄν τις αὐτοὺς ἡττᾶσθαι φαίη. τὸ μηδὲ νάρθηξιν
<span class="lb" data-page="18b.828" data-line="2" id="l18b.828.2"></span>ἐνέρεισιν εἶναι, τοιόνδε ἔσται, ἐὰν ὀλιγώτεροι τοῦ δέοντος
<span class="lb" data-page="18b.828" data-line="3" id="l18b.828.3"></span>οἱ ἐπίδεσμοι τύχοιεν ὄντες, ἐνέρεισις τῶν ἄρθρων, ὅπερ
<span class="lb" data-page="18b.828" data-line="4" id="l18b.828.4"></span>ἐστὶ βία καὶ θλίψις ἔσται σῖνος διήκουσα. καὶ μέντοι καὶ
<span class="lb" data-page="18b.828" data-line="5" id="l18b.828.5"></span>τοσούτους αὐτοὺς ποιήσεις ὡς βαρύνειν τὸν ἀσθενοῦντα καὶ
<span class="lb" data-page="18b.828" data-line="6" id="l18b.828.6"></span>οὕτως ἁμαρτήσεις τοῦ συμμέτρου. φυλαττόμενος οὖν ἑκάτερον
<span class="lb" data-page="18b.828" data-line="7" id="l18b.828.7"></span>τῶν σκοπῶν τοῦ πλήθους στόχασον. τῶν ἐπιδέσμων
<span class="lb" data-page="18b.828" data-line="8" id="l18b.828.8"></span>οἱ σκοποὶ δύο εἰσὶ, τὸ μήτε θλίβειν μήτε βαρύνειν. ἀλλὰ
<span class="lb" data-page="18b.828" data-line="9" id="l18b.828.9"></span>μηδὲ περίῤῥεψιν εἶναί φησι περὶ τῷ πλήθει τῶν ἐπιδέσμων.
<span class="lb" data-page="18b.828" data-line="10" id="l18b.828.10"></span>ἡ δὲ περίῤῥεψις ἀπὸ τοῦ περιῤῥέπειν ἐπὶ θάτερον μέρος,
<span class="lb" data-page="18b.828" data-line="11" id="l18b.828.11"></span>ἤτοι τὸ δεξιὸν ἢ τὸ ἀριστερὸν, ὅλην τὴν ἐπίδεσιν ὀνομάζεται.
<span class="lb" data-page="18b.828" data-line="12" id="l18b.828.12"></span>τοῦτο δὲ αὐτὸ περιῤῥέπον, ἀμετρία τοῦ πλήθους αὐτῶν
<span class="lb" data-page="18b.828" data-line="13" id="l18b.828.13"></span>γίνεται. τὴν δὲ ἐκθήλυνσιν, εἴρηται γὰρ αὐτῷ, οἱ μὲν
<span class="lb" data-page="18b.828" data-line="14" id="l18b.828.14"></span>τινὲς ἀπὸ τῶν μορίων ἤκουσαν, ἐν οἷς τὸ σῖνος, ὡς ἀσθενῶν
<span class="lb" data-page="18b.828" data-line="15" id="l18b.828.15"></span>καὶ μαλακῶν ἐσομένων διὰ τὸ πλῆθος <span class="milestone ed1page" data-n="5.691" data-unit="ed1page" id="ed1page.5.691"></span>ἐπιβεβλημένων
<span class="lb" data-page="18b.828" data-line="16" id="l18b.828.16"></span>ἔξωθεν ὀθονίων, ἔνιοι δὲ ἐπὶ τῆς ἐπιδέσεως αὐτῆς,
<span class="lb" data-page="18b.828" data-line="17" id="l18b.828.17"></span>ὡς ἀτόνου γινομένης· ἐκλύεται γὰρ καὶ ἡ τῶν ἐπιθεμένων
<span class="pb" data-page="18b.829" id="p18b.829"></span>
<span class="lb" data-page="18b.829" data-line="1" id="l18b.829.1"></span>ναρθήκων κράτησις ὑπὸ τοῦ πλήθους τῶν ὑποβεβλημένων
<span class="lb" data-page="18b.829" data-line="2" id="l18b.829.2"></span>ὀθονίων.
</p>
          </article>

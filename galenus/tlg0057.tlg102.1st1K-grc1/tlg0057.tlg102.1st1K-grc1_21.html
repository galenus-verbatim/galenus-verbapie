<article xmlns="http://www.w3.org/1999/xhtml" id="urn:cts:greekLit:tlg0057.tlg102.1st1K-grc1:21">
<span class="pb page1" data-page="18b.966" id="p18b.966"></span>


          <p>
Περὶ τῶν τὸ κατ’ ὦμον ἄρθρον κινούντων μυῶν.
</p>
          <p>
<span class="lb" data-page="18b.966" data-line="3" id="l18b.966.3"></span>Ἐπειδὰν ἀφέλῃς τούς τε κινοῦντας τὴν ὠμοπλάτην μύας
<span class="lb" data-page="18b.966" data-line="4" id="l18b.966.4"></span>καὶ μετ’ αὐτοὺς τὸν ἐν τοῖς σιμοῖς αὐτῆς, ὃν ἄρτι διῆλθον
<span class="lb" data-page="18b.966" data-line="5" id="l18b.966.5"></span>ἀφορώτατον ἤδη τὸν ἀριθμὸν ἁπάντων τῶν κινούντων τὸν
<span class="lb" data-page="18b.966" data-line="6" id="l18b.966.6"></span>βραχίονα μυῶν ἕξεις· ὄντων γὰρ ἁπάντων ἕνδεκα, τρεῖς
<span class="lb" data-page="18b.966" data-line="7" id="l18b.966.7"></span>μὲν ἀπὸ τοῦ στήθους ἐπ’ αὐτὸν ἀναφερομένους θεάσῃ, δύο
<span class="lb" data-page="18b.966" data-line="8" id="l18b.966.8"></span>δὲ ἐκ τῶν κατὰ τὰς λαγόνας χωρίων, πέντε δὲ ἐξ αὐτῆς
<span class="lb" data-page="18b.966" data-line="9" id="l18b.966.9"></span>τῆς ὠμοπλάτης ὁρμωμένους, ἑνδέκατον δὲ ἐπὶ τούτοις ἅπασι
<span class="lb" data-page="18b.966" data-line="10" id="l18b.966.10"></span>τὸν τὴν ἐπωμίδα κατειληφότα. καὶ γὰρ συμφυεῖς ἀλλήλοις
<span class="lb" data-page="18b.966" data-line="11" id="l18b.966.11"></span>εἰσὶν οὗτοι κατὰ τὴν τῆς ὠμιαίας φλεβὸς χώραν καὶ τὰς
<span class="lb" data-page="18b.966" data-line="12" id="l18b.966.12"></span>ἀπονευρώσεις ἐγγὺς ἀλλήλων εἰς τὸν βραχίονα καταφύουσι
<span class="lb" data-page="18b.966" data-line="13" id="l18b.966.13"></span>κατωτέρω τῆς κεφαλῆς εἰς τὸ πρόσθιον αὐτοῦ κατ’ εὐθεῖαν
<span class="lb" data-page="18b.966" data-line="14" id="l18b.966.14"></span>μάλιστα γραμμὴν ἄνωθεν κάτω τεταγμένην· ἰσχνοτέραν μὲν
<span class="pb" data-page="18b.967" id="p18b.967"></span>
<span class="lb" data-page="18b.967" data-line="1" id="l18b.967.1"></span>ὁ ἀπὸ τοῦ στέρνου, στρογγυλωτέραν δέ πως καὶ σαρκώδης
<span class="lb" data-page="18b.967" data-line="2" id="l18b.967.2"></span>κἀκ τῶν ἔξω τοῦδε μερῶν ὁ ἀπὸ τῆς ἐπωμίδος. ἡ δὲ ἀρχὴ
<span class="lb" data-page="18b.967" data-line="3" id="l18b.967.3"></span>τῆς ἐκφύσεως τούτων μὲν ἥ τε κλείς ἐστι καὶ ἡ ῥάχις τῆς
<span class="lb" data-page="18b.967" data-line="4" id="l18b.967.4"></span>ὠμοπλάτης καὶ τὰ ἐπιπολῆς χωρία τὰ μετὰ τὴν ὀλίγου δεῖν
<span class="lb" data-page="18b.967" data-line="5" id="l18b.967.5"></span>ἅπαντα τῆς ὠμοπλάτης, ὅσα πρὸς τὴν ταπεινὴν ἐν αὐτῇ
<span class="lb" data-page="18b.967" data-line="6" id="l18b.967.6"></span>ῥέπει πλευράν. τοῦ δὲ ἑτέρου τὸ τοῦ στέρνου ἅπαν ὀστοῦν,
<span class="lb" data-page="18b.967" data-line="7" id="l18b.967.7"></span>ἐντεῦθεν δὲ ὁρμηθέντες ὁ μὲν οἷον ἐσχισμένος ἀμφὶ τὸ
<span class="lb" data-page="18b.967" data-line="8" id="l18b.967.8"></span>ἀκρώμιον ἅπασαν κατείληφε τὴν κεφαλὴν τοῦ βραχίονος. ὁ
<span class="lb" data-page="18b.967" data-line="9" id="l18b.967.9"></span>δέ γε τῇ τε ὠμιαίᾳ φλεβὶ παρατέταται καὶ τὸ πρόσω τῆς
<span class="lb" data-page="18b.967" data-line="10" id="l18b.967.10"></span>μασχάλης τὸ μὴ ἐκφύειν αὐτὸς ἐργάζεται καὶ σχεδὸν ἅπαντα
<span class="lb" data-page="18b.967" data-line="11" id="l18b.967.11"></span>τὰ περὶ τὰ στήθη σαρκώδη ὁ μῦς οὗτός ἐστι· καὶ γὰρ καὶ
<span class="lb" data-page="18b.967" data-line="12" id="l18b.967.12"></span>ὅτι τῆς ὑπ’ αὐτοῦ τέτακται, ἄμεινον δὲ δύο μύας αὐτὸν
<span class="lb" data-page="18b.967" data-line="13" id="l18b.967.13"></span>οὐχ ἕνα τίθεσθαι. ὁ γοῦν ἀπὸ τῶν ἐκ τοῦ στέρνου πεφυκὼς
<span class="lb" data-page="18b.967" data-line="14" id="l18b.967.14"></span>ὁ μικρότερος τῶν ἐν αὐτῷ μυῶν ἀντεστραμμένας πως
<span class="lb" data-page="18b.967" data-line="15" id="l18b.967.15"></span>ἔχει τῇ ὠμοπλάτῃ τὰς ἶνας· εἰς γὰρ τὸ ἄνω μέρος ἀναφέρονται
<span class="lb" data-page="18b.967" data-line="16" id="l18b.967.16"></span>πρὸς τὴν ἰδίαν ἀπονεύρωσιν ἀρχόμενοι κάτωθεν. αἱ
<span class="lb" data-page="18b.967" data-line="17" id="l18b.967.17"></span>δὲ λοιπαὶ πᾶσαι τὴν μὲν ἔκφυσιν ἀνωτέρω τούτων ἔχουσιν
<span class="pb" data-page="18b.968" id="p18b.968"></span>
<span class="lb" data-page="18b.968" data-line="1" id="l18b.968.1"></span>ἐξ αὐτοῦ τοῦ στέρνου, φέρονται δὲ ἐπὶ τὴν ἀπονεύρωσιν,
<span class="lb" data-page="18b.968" data-line="2" id="l18b.968.2"></span>ἐγκάρσιαι μὲν αἱ τῶν ὑψηλῶν τοῦ στέρνου μερῶν ἀποφυόμεναι,
<span class="lb" data-page="18b.968" data-line="3" id="l18b.968.3"></span>λοξαὶ δὲ ἀτρέμα αἱ τῶν ταπεινῶν, τῶν δὲ ἄλλων
<span class="lb" data-page="18b.968" data-line="4" id="l18b.968.4"></span>δυοῖν ὁ μὲν ἕτερος ἀπὸ τῆς ἔξω τε καὶ κάτω τούτου τοῦ
<span class="lb" data-page="18b.968" data-line="5" id="l18b.968.5"></span>χώρας ὁρμώμενος κατὰ μὲν τὰ πλεῖστα μέρη συμφυής ἐστι
<span class="lb" data-page="18b.968" data-line="6" id="l18b.968.6"></span>τῷ προειρημένῳ τῷ διφυεῖ τε καὶ μεγάλῳ. τελευτῶν δὲ εἰς
<span class="lb" data-page="18b.968" data-line="7" id="l18b.968.7"></span>ὑμενώδη τένοντα καταφύεται τοῖς πρόσω τοῦ βραχίονος εἰς
<span class="lb" data-page="18b.968" data-line="8" id="l18b.968.8"></span>αὐτὴν μάλιστα τὴν προσθίαν ὀφρὺν τῆς κοιλότητος, ἧς κατείληφεν
<span class="lb" data-page="18b.968" data-line="9" id="l18b.968.9"></span>ἡ μείζων κεφαλὴ τοῦ κατὰ τὸν βραχίονα μυός τοῦ
<span class="lb" data-page="18b.968" data-line="10" id="l18b.968.10"></span>παρεκτεταμένου κατὰ τὴν ἔνδον χώραν τῇ προφανεῖ κατ’
<span class="lb" data-page="18b.968" data-line="11" id="l18b.968.11"></span>αὐτὸν φλεβί. ὁ δὲ ἕτερος μῦς ὃς οὐδὲ φαίνεται πρὶν ἀνατμηθῆναι
<span class="lb" data-page="18b.968" data-line="12" id="l18b.968.12"></span>τὸν μέγαν ἀπὸ τῶν ἄνω μερῶν γενόμενος, ἐμφύεται
<span class="lb" data-page="18b.968" data-line="13" id="l18b.968.13"></span>μὲν ἔκ τε τοῦ δευτέρου καὶ τρίτου καὶ τετάρτου καὶ
<span class="lb" data-page="18b.968" data-line="14" id="l18b.968.14"></span>πέμπτου καὶ ἕκτου τῶν ὀστῶν, ἀνέρχεται δὲ εἰς αὐτὸ τὸ
<span class="lb" data-page="18b.968" data-line="15" id="l18b.968.15"></span>ὑψηλότατον τῆς ἑτέρας κεφαλῆς τοῦ βραχίονος τὸ πρὸς τῇ
<span class="lb" data-page="18b.968" data-line="16" id="l18b.968.16"></span>κλειδὶ, κἀντεῦθεν ἐμφύεται τῷ περὶ τὸ ἄρθρον ὑμενώδει
<span class="pb" data-page="18b.969" id="p18b.969"></span>
<span class="lb" data-page="18b.969" data-line="1" id="l18b.969.1"></span>συνδέσμῳ πολὺ τοῦ προειρημένου μυὸς ἰσχυροτέραν ἔχων
<span class="lb" data-page="18b.969" data-line="2" id="l18b.969.2"></span>τὴν ἀπονεύρωσιν. δύο δὲ οἱ κάτωθεν ἀναφερόμενοι μύες,
<span class="lb" data-page="18b.969" data-line="3" id="l18b.969.3"></span>ὦν ὁ μὲν ἁπάντων ἁδρότατός τε καὶ μήκιστός ἐστι τῶν τὸν
<span class="lb" data-page="18b.969" data-line="4" id="l18b.969.4"></span>βραχίονα κινούντων μυῶν, ὁ δὲ ἰσχνότατος μὲν οὐχ ἥττων
<span class="lb" data-page="18b.969" data-line="5" id="l18b.969.5"></span>τε ἐκείνου τὸ μῆκος· οὗτος μὲν οὖν εἰκότως ἠγνόηται τοῖς
<span class="lb" data-page="18b.969" data-line="6" id="l18b.969.6"></span>ἀνατομικοῖς ἐναφανιζόμενος τῷ δέρματι κακῶς ὑποδερομένῳ.
<span class="lb" data-page="18b.969" data-line="7" id="l18b.969.7"></span>περὶ δὲ τοῦ μεγάλου πάντες ἔγραψαν οἱ μὲν μᾶλλον ἀκριβώσαντες
<span class="lb" data-page="18b.969" data-line="8" id="l18b.969.8"></span>αὐτοῦ τῷ λόγῳ τὴν φύσιν, οἱ δὲ ἧττον. ὁ μὲν
<span class="lb" data-page="18b.969" data-line="9" id="l18b.969.9"></span>οὖν ἰσχνὸς ἔκ τε τοῦ κατὰ τὴν λαγόνα καὶ τὰς νόθας πλευρὰς
<span class="lb" data-page="18b.969" data-line="10" id="l18b.969.10"></span>τοῦ δέρματος ἀναφερόμενος ἐξ αὐτῶν μάλιστα τῶν ὑμένων
<span class="lb" data-page="18b.969" data-line="11" id="l18b.969.11"></span>τῶν ὑπὸ τῷ δέρματι τὴν ἔκφυσιν ἔχει. ἀεὶ δὲ ἐν τῷ
<span class="lb" data-page="18b.969" data-line="12" id="l18b.969.12"></span>περὶ τὴν μασχάλην ἀναφέρεσθαι πάχος τι προσκτώμενος,
<span class="lb" data-page="18b.969" data-line="13" id="l18b.969.13"></span>κἀνταῦθα ἤδη σαφῶς μῦς φαινόμενος εἰς ὑμενώδη τένοντα
<span class="lb" data-page="18b.969" data-line="14" id="l18b.969.14"></span>τελευτᾷ, κατὰ δυοῖν ἐποχούμενος ἑτέρων, οἷς καὶ συμφύεται.
<span class="lb" data-page="18b.969" data-line="15" id="l18b.969.15"></span>γεννᾶται δὲ αὐτῶν ὁ μὲν ἐκ τοῦ ταπεινοτάτου τῶν ἀπὸ τοῦ
<span class="lb" data-page="18b.969" data-line="16" id="l18b.969.16"></span>στήθους μυῶν, ὁ δὲ ἐκ τῆς ἑτέρας μοίρας τοῦ διφυοῦς, ὁ
<span class="pb" data-page="18b.970" id="p18b.970"></span>
<span class="lb" data-page="18b.970" data-line="1" id="l18b.970.1"></span>δὲ ὑπόλοιπος τῶν κάτωθεν ἀναφερόμενος μυῶν ἐπὶ τὴν κατ’
<span class="lb" data-page="18b.970" data-line="2" id="l18b.970.2"></span>ὦμον διάρθρωσιν, ὅσπερ καὶ μέγιστός ἐστιν· ἄρχεται μὲν
<span class="lb" data-page="18b.970" data-line="3" id="l18b.970.3"></span>ἀπὸ τῶν κατὰ τὰς νόθας πλευρὰς σπονδύλων, ἐπιπεφυκὼς δὲ
<span class="lb" data-page="18b.970" data-line="4" id="l18b.970.4"></span>τῷ τε ῥαχίτῃ μυὶ καὶ τῷ πέρατι τῆς κατ’ ὠμοπλάτην, φέρεται
<span class="lb" data-page="18b.970" data-line="5" id="l18b.970.5"></span>πρόσω λοξὸς ἀτρέμα μέχρι τινὸς ἐπιπεφυκὼς τοῖς ἐπικειμένοις
<span class="lb" data-page="18b.970" data-line="6" id="l18b.970.6"></span>μυσὶ τῇ ταπεινῇ τῆς ὠμοπλάτης πλευρᾷ. κἀπειδὰν
<span class="lb" data-page="18b.970" data-line="7" id="l18b.970.7"></span>ἀφίκηται κατ’ εὐθὺ τῆς μασχάλης ὄρθιος ἐπ’ αὐτῆς
<span class="lb" data-page="18b.970" data-line="8" id="l18b.970.8"></span>ἀναφέρεται· κἀνταῦθα διὰ τένοντος οὐκ ἀγεννοῦς ἠρέμα
<span class="lb" data-page="18b.970" data-line="9" id="l18b.970.9"></span>πλατέος ἐμφυὼς τῷ βραχίονι κατὰ τὰ ἔνδον μέρη τῆς ἀπονευρώσεως
<span class="lb" data-page="18b.970" data-line="10" id="l18b.970.10"></span>τοῦ μεγίστου μυὸς τῶν ἀπὸ τοῦ στήθους τριῶν.
<span class="lb" data-page="18b.970" data-line="11" id="l18b.970.11"></span>οὗτος ὁ μῦς συμφύεται δύο μυσὶν, ἑνὶ μὲν ὑπερκειμένῳ κατὰ
<span class="lb" data-page="18b.970" data-line="12" id="l18b.970.12"></span>τὴν μασχάλην αὐτὴν, ἑτέρῳ δὲ ἐπὶ τὴν κατ’ ἀγκῶνα
<span class="lb" data-page="18b.970" data-line="13" id="l18b.970.13"></span>διάρθρωσιν ἀφικνουμένῳ, περὶ ὧν ἐν τοῖς ἐξῆς εἰρήσεται.
<span class="lb" data-page="18b.970" data-line="14" id="l18b.970.14"></span>οἱ δὲ ἀπ’ αὐτῆς τῆς ὠμοπλάτης ἐμφυόμενοι πέντε μύες
<span class="lb" data-page="18b.970" data-line="15" id="l18b.970.15"></span>εἰς εὖρος τοὺς τένοντας πλατὺ πάντες τελευτῶντες ἐμφύονται
<span class="lb" data-page="18b.970" data-line="16" id="l18b.970.16"></span>καὶ αὐτοὶ τῷ τοῦ βραχίονος μέρει, ὡς συμφυὴς μὲν τῷ
<span class="lb" data-page="18b.970" data-line="17" id="l18b.970.17"></span>προειρημένῳ μυὶ πλησίον τῆς ἀπονευρώσεως ὁ ἐκ τῶν κάτω
<span class="pb" data-page="18b.971" id="p18b.971"></span>
<span class="lb" data-page="18b.971" data-line="1" id="l18b.971.1"></span>τῆς ταπεινῆς πλευρᾶς ἀρχόμενος· εἶτα ἐκ τῶν ὀπίσω τε
<span class="lb" data-page="18b.971" data-line="2" id="l18b.971.2"></span>καὶ ἔνδον μερῶν ὑποδυόμενος τὸν βραχίονα, κἄπειτα καταφυόμενος
<span class="lb" data-page="18b.971" data-line="3" id="l18b.971.3"></span>εἰς αὐτὸν ὑψηλοτέρᾳ τε ἄμα καὶ μακροτέρᾳ καὶ
<span class="lb" data-page="18b.971" data-line="4" id="l18b.971.4"></span>ἰσχνοτέρᾳ καὶ συνεχεῖ καταφύσει τῇ τοῦ προειρημένου μυός·
<span class="lb" data-page="18b.971" data-line="5" id="l18b.971.5"></span>αὕτη μὲν οὖν ἐκ τῶν ἔνδον μερῶν ἐστι τοῦ βραχίονος ψαύουσα
<span class="lb" data-page="18b.971" data-line="6" id="l18b.971.6"></span>τῆς προειρημένης ἀπονευρώσεως, ἀνωτέρω δέ ἐστι ταύτης
<span class="lb" data-page="18b.971" data-line="7" id="l18b.971.7"></span>εἰς αὐτὴν ἤδη τὴν κεφαλὴν τοῦ βραχίονος ὁ ἐκ τῶν ἔνδον
<span class="lb" data-page="18b.971" data-line="8" id="l18b.971.8"></span>ἐμφύεται μερῶν τένων τοῦ κατειληφότος μυὸς τὸ σιμὸν τῆς
<span class="lb" data-page="18b.971" data-line="9" id="l18b.971.9"></span>ὠμοπλάτης εὔῤῥωστός τε καὶ πλατὺς ὑπάρχων. ἡ δὲ τοῦ
<span class="lb" data-page="18b.971" data-line="10" id="l18b.971.10"></span>τὴν μεταξὺ χώραν τῆς τε ῥάχεως καὶ τῆς ὠμοπλάτης καὶ
<span class="lb" data-page="18b.971" data-line="11" id="l18b.971.11"></span>τῆς ὑψηλοτέρας πλευρᾶς κατειληφότος ἀπονεύρωσις εἰς αὐτὸ
<span class="lb" data-page="18b.971" data-line="12" id="l18b.971.12"></span>τὸ ὑψηλότατον ἐμφύεται τῇ κεφαλῇ τοῦ βραχίονος οὐ κατὰ
<span class="lb" data-page="18b.971" data-line="13" id="l18b.971.13"></span>τὸ πρὸς τῇ κλειδὶ μόριον αὐτῆς, εἰς ὅπερ ὁ προειρημένος,
<span class="lb" data-page="18b.971" data-line="14" id="l18b.971.14"></span>ἀλλ’ ὅσον ἐκτὸς ἀποτέτμηκεν ἡ μείζων κεφαλὴ τοῦ κατιόντος
<span class="lb" data-page="18b.971" data-line="15" id="l18b.971.15"></span>μυὸς εἰς τὴν κατ’ ἀγκῶνα διάρθρωσιν. συνεχὴς δὲ τῇ
<span class="lb" data-page="18b.971" data-line="16" id="l18b.971.16"></span>προειρημένῃ καταφύσει καὶ ὁ ἐκ τῶν κάτω μερῶν τῆς ἐν
<span class="lb" data-page="18b.971" data-line="17" id="l18b.971.17"></span>ὠμοπλάτῃ ῥάχεως ὁ κατειληφὼς ἅπαν τὸ ἐν μέσῳ χωρίον.
<span class="pb" data-page="18b.972" id="p18b.972"></span>
<span class="lb" data-page="18b.972" data-line="1" id="l18b.972.1"></span>αὐτῆς τε καὶ τῆς ταπεινῆς πλευρᾶς ἀπονεύρωσιν ποιούμενος
<span class="lb" data-page="18b.972" data-line="2" id="l18b.972.2"></span>ἐμβάλλει τὸν τένοντα τῇ κεφαλῇ τοῦ βραχίονος ἤδη πως
<span class="lb" data-page="18b.972" data-line="3" id="l18b.972.3"></span>μᾶλλον ἔξωθεν. ὁ δὲ τοιούτῳ συνεχὴς μῦς καὶ τάχα ἂν
<span class="lb" data-page="18b.972" data-line="4" id="l18b.972.4"></span>τὸ μόριον αὐτοῦ δόξας εἰς τὰ ἐκτὸς ἀκριβῶς μέρη τοῦ βραχίονος
<span class="lb" data-page="18b.972" data-line="5" id="l18b.972.5"></span>ἐμβάλλει τὸν τένοντα ἐμφυόμενος ἀπὸ τῶν ἄνω μερῶν
<span class="lb" data-page="18b.972" data-line="6" id="l18b.972.6"></span>τῆς ταπεινῆς ἐν ὠμοπλάτῃ πλευρᾶς σχεδὸν ἐκ τοῦ ἡμίσεως
<span class="lb" data-page="18b.972" data-line="7" id="l18b.972.7"></span>αὐτῆς μέρους, κατὰ τὸ κυριώτατον καὶ ὀξύτατον αὐτῆς.
<span class="lb" data-page="18b.972" data-line="8" id="l18b.972.8"></span>αἱ κινήσεις δὲ αὐτοῦ τοῦ μὲν τὴν ἐπωμίδα κατειληφότος
<span class="lb" data-page="18b.972" data-line="9" id="l18b.972.9"></span>ἀνατείνειν ἄνω τὸν βραχίονα κατ’ εὐθεῖαν μάλιστα
<span class="lb" data-page="18b.972" data-line="10" id="l18b.972.10"></span>γραμμήν. τῶν δὲ ἑκατέρωθεν αὐτοῦ τῶν ἐξ αὐτῆς τῆς ὠμοπλάτης
<span class="lb" data-page="18b.972" data-line="11" id="l18b.972.11"></span>ἐκπεφυκότων ὁ μὲν κατὰ τὴν ὑψηλὴν πλευρὰν ἀνατείνει
<span class="lb" data-page="18b.972" data-line="12" id="l18b.972.12"></span>μὲν, ἀλλ’ ἐκκλίνων ἐπὶ τὰ ἔνδον, τῶν δὲ κατὰ τὴν
<span class="lb" data-page="18b.972" data-line="13" id="l18b.972.13"></span>ταπεινὴν ὁ μὲν μείζων ἀνατείνει μὲν καὶ αὐτὸν, ἀλλ’ ἐπὶ
<span class="lb" data-page="18b.972" data-line="14" id="l18b.972.14"></span>τὰ ἐκτός ὁ δὲ ὡς μόριον αὐτοῦ λοξὸν ἀπάγει πρὸς τὰ
<span class="lb" data-page="18b.972" data-line="15" id="l18b.972.15"></span>ἐκτὸς, διαδέχονται δὲ τὰς κινήσεις ταύτας, ἔνδοθεν μὲν οἱ
<span class="lb" data-page="18b.972" data-line="16" id="l18b.972.16"></span>ἀπὸ τοῦ στήθους ἀνιόντες, εἴτε τρεῖς ἐθέλοις λέγειν εἴτε
<span class="pb" data-page="18b.973" id="p18b.973"></span>
<span class="lb" data-page="18b.973" data-line="1" id="l18b.973.1"></span>τέτταρας. ἔξωθεν δὲ ὁ ἀπὸ τοῦ κάτω πέρατος τῆς ταπεινῆς
<span class="lb" data-page="18b.973" data-line="2" id="l18b.973.2"></span>πλευρᾶς ἀναφερόμενος· τῶν μὲν οὖν ἀπὸ τοῦ στήθους
<span class="lb" data-page="18b.973" data-line="3" id="l18b.973.3"></span>μυῶν ἁπάντων προσαγόντων ἔσω τὸν βραχίονα, τὴν μὲν
<span class="lb" data-page="18b.973" data-line="4" id="l18b.973.4"></span>κεφαλὴν αὐτοῦ μᾶλλον ὑψηλότατος ἐπὶ τὰ νῶτα, τὸ δ’ ὅλον
<span class="lb" data-page="18b.973" data-line="5" id="l18b.973.5"></span>κῶλον ὡς ἐπὶ τὸ στῆθος ὁ μέγιστος ὁ διφυὴς προσάγει.
<span class="lb" data-page="18b.973" data-line="6" id="l18b.973.6"></span>ταθέντων δ’ ἀμφοτέρων ὁμοῦ τῶν κατ’ αὐτὸν μυῶν ὁμοτόνως
<span class="lb" data-page="18b.973" data-line="7" id="l18b.973.7"></span>ἀνατείνεται, τῶν τε ἄνω καὶ τῶν κάτω ἡ μέση γίνεται
<span class="lb" data-page="18b.973" data-line="8" id="l18b.973.8"></span>κίνησις. εἰ δὲ ὁ ἕτερος ἐνεργήσειε μόνος, ὑψηλοτέραν
<span class="lb" data-page="18b.973" data-line="9" id="l18b.973.9"></span>τὴν προσαγωγὴν ὁ ὑψηλότερος ἐργάζεται, ταπεινοτέραν δὲ
<span class="lb" data-page="18b.973" data-line="10" id="l18b.973.10"></span>ὁ ταπεινότερος. ὁ δὲ παρὰ τὸν τιτθὸν προσάγει τῷ στήθει
<span class="lb" data-page="18b.973" data-line="11" id="l18b.973.11"></span>τὸν βραχίονα καὶ κατασπᾷ κάτω. ἐπὶ τούτοις δὲ ὁ
<span class="lb" data-page="18b.973" data-line="12" id="l18b.973.12"></span>μὲν ἐπιπολῆς ὁ λεπτὸς ἐπὶ τὰς λαγόνας ἀτρέμα πλάγιον, ὁ
<span class="lb" data-page="18b.973" data-line="13" id="l18b.973.13"></span>δ’ ὑπ’ αὐτῷ μέγιστος εὐθὺ ἀποτείνει παρὰ τὰς πλευρὰς
<span class="lb" data-page="18b.973" data-line="14" id="l18b.973.14"></span>τὸν βραχίονα. τούτων δὲ ἐφεξῆς οἱ λοιποὶ δύο μύες ἀπ’
<span class="lb" data-page="18b.973" data-line="15" id="l18b.973.15"></span>αὐτῆς τῆς ὠμοπλάτης ἐκδέχονται περιάγοντες ἔξω τε καὶ
<span class="lb" data-page="18b.973" data-line="16" id="l18b.973.16"></span>εἰς τοὐπίσω τὸ κῶλον· ὁ μὲν ἀπὸ τῶν σιμῶν ἐκπεφυκὼς
<span class="lb" data-page="18b.973" data-line="17" id="l18b.973.17"></span>τὴν κεφαλὴν αὐτοῦ περιστρέφων εἰς τοὐπίσω, ὁ δὲ ἀπό τε
<span class="pb" data-page="18b.974" id="p18b.974"></span>
<span class="lb" data-page="18b.974" data-line="1" id="l18b.974.1"></span>τοῦ κάτω πέρατος τῆς ταπεινῆς πλευρᾶς ἐκεῖνο μάλιστα τὸ
<span class="lb" data-page="18b.974" data-line="2" id="l18b.974.2"></span>μέρος, εἰς ὅπερ ἐμφύεσθαι λέγεται, πρὸς τοὐκτὸς ἐπάγων.
<span class="lb" data-page="18b.974" data-line="3" id="l18b.974.3"></span>ἀμφότεροι δὲ ἐνεργήσαντες ἅμα τὴν ἐν τῷ καλουμένῳ διπλασιασμῷ
<span class="lb" data-page="18b.974" data-line="4" id="l18b.974.4"></span>περιαγωγὴν ἐργάζονται τοῦ βραχίονος.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg102.1st1K-grc1:26">
<span class="pb page1" data-page="18b.991" id="p18b.991"></span>


          <p>
Περὶ τῶν ῥαχιτῶν μυῶν.
</p>
          <p>
<span class="lb" data-page="18b.991" data-line="6" id="l18b.991.6"></span>Οἱ ῥαχῖται μύες ἄρχονται μὲν ἀπὸ τοῦ δευτέρου σπονδύλου
<span class="lb" data-page="18b.991" data-line="7" id="l18b.991.7"></span>τῶν κατὰ τράχηλον, ἤτοι δὲ τοσοῦτοι τὸν ἀριθμόν
<span class="lb" data-page="18b.991" data-line="8" id="l18b.991.8"></span>εἰσιν, ὅσοιπερ οἱ ἀπὸ τοῦδε σπονδύλου συμφυεῖς ἀλλήλοις
<span class="lb" data-page="18b.991" data-line="9" id="l18b.991.9"></span>ὄντες ἢ εἷς μέγιστος ἑκατέρωθεν τῆς ἀκάνθης ἐκ πολλῶν
<span class="lb" data-page="18b.991" data-line="10" id="l18b.991.10"></span>μυῶν σύνθετος. ἁπάντων δὲ αἱ ἶνες ἀτρέμα τε λοξαὶ τυγχάνουσιν
<span class="lb" data-page="18b.991" data-line="11" id="l18b.991.11"></span>οὖσαι καὶ ταθεῖσαι βραχὺ παρεγκλίνουσιν ἐφ’ ἑαυτὰς
<span class="lb" data-page="18b.991" data-line="12" id="l18b.991.12"></span>ἕκαστον τῶν συνεχόντων σπονδύλων. ὅταν δ’ ἀμφότεροι
<span class="lb" data-page="18b.991" data-line="13" id="l18b.991.13"></span>ταθῶσιν ἔκ τε τῶν δεξιῶν καὶ ἀριστερῶν ἑκάστου
<span class="lb" data-page="18b.991" data-line="14" id="l18b.991.14"></span>σπονδύλων τηνικαῦτα ὀρθὸς καὶ ἀῤῥεπὴς μένων ἀνακλᾶται
<span class="lb" data-page="18b.991" data-line="15" id="l18b.991.15"></span>πρὸς τοὐπίσω. καὶ εἰ καθ’ ὅλην τὴν ῥάχιν οὕτω γένοιτο,
<span class="pb" data-page="18b.992" id="p18b.992"></span>
<span class="lb" data-page="18b.992" data-line="1" id="l18b.992.1"></span>μετὰ μὲν μετρίας τῆς τάσεως ἐκτείνεται πᾶσα, βιαιότερον
<span class="lb" data-page="18b.992" data-line="2" id="l18b.992.2"></span>δὲ ταθέντων ἀνακλᾶται πρὸς τοὐπίσω τὴν ἐναντίαν τῇ κυφώσει
<span class="lb" data-page="18b.992" data-line="3" id="l18b.992.3"></span>καλουμένην λαμβάνουσα διάθεσιν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg102.1st1K-grc1:35">
<span class="pb page1" data-page="18b.1014" id="p18b.1014"></span>


          <p>
<span class="lb" data-page="18b.1014" data-line="10" id="l18b.1014.10"></span>Περὶ τῶν κατὰ τὴν κνήμην ὑφ’ ὧν ὅ τε ποῦς ὅλος καὶ οἱ
<span class="lb" data-page="18b.1014" data-line="11" id="l18b.1014.11"></span>δάκτυλοι κινοῦνται.
</p>
          <p>
<span class="lb" data-page="18b.1014" data-line="12" id="l18b.1014.12"></span>Τεσσαρεσκαίδεκα μύες ἐν κύκλῳ περίκεινται τῇ κνήμῃ·
<span class="lb" data-page="18b.1014" data-line="13" id="l18b.1014.13"></span>ἑπτὰ μὲν ἐκ τῶν ὀπίσω μερῶν, ἑπτὰ δὲ ἐκ τῶν πρόσω.
<span class="lb" data-page="18b.1014" data-line="14" id="l18b.1014.14"></span>διὰ τί δὲ ὀκτὼ νομίζουσιν αὐτοὺς ὑπάρχειν οἱ μάλιστα ἀκριβῶς
<span class="lb" data-page="18b.1014" data-line="15" id="l18b.1014.15"></span>τὰ τοιαῦτα δοξάζοντες ἐν ταῖς ἀνατομικαῖς ἐγχειρήσεσι
<span class="lb" data-page="18b.1014" data-line="16" id="l18b.1014.16"></span>λέγεται. τῶν μὲν οὖν ὀπίσω τῆς κνήμης τεταγμένων μυῶν
<span class="lb" data-page="18b.1014" data-line="17" id="l18b.1014.17"></span>οἱ τρεῖς μὲν εἰς τὸ τῆς πτέρνης ὀστοῦν τελευτῶσιν, οἱ δὲ
<span class="pb" data-page="18b.1015" id="p18b.1015"></span>
<span class="lb" data-page="18b.1015" data-line="1" id="l18b.1015.1"></span>τρεῖς τοὺς δακτύλους κάμπτουσι καὶ τὴν διάρθρωσιν ὅλου
<span class="lb" data-page="18b.1015" data-line="2" id="l18b.1015.2"></span>τοῦ ποδὸς, ὁ δ’ ἕβδομος εἰς τένοντα τελευτήσας ὑποφύεται
<span class="lb" data-page="18b.1015" data-line="3" id="l18b.1015.3"></span>τῷ ψιλῷ καὶ ἀσάρκῳ τοῦ ποδὸς ἅπαντι πλατυνόμενος. τῶν
<span class="lb" data-page="18b.1015" data-line="4" id="l18b.1015.4"></span>μὲν οὖν εἰς τὴν πτέρναν ἐμφυομένων οἱ δύο μὲν ἀπὸ τῶν
<span class="lb" data-page="18b.1015" data-line="5" id="l18b.1015.5"></span>ὀπίσω μερῶν ἐκπεφύκασι τῶν ἐνταῦθα τοῦ μηροῦ κεφαλῶν,
<span class="lb" data-page="18b.1015" data-line="6" id="l18b.1015.6"></span>ὁ τρίτος δὲ ὑποκείμενος αὐτοῖς ἐκ τοῦ τῆς περόνης ὀστοῦ
<span class="lb" data-page="18b.1015" data-line="7" id="l18b.1015.7"></span>κατ’ αὐτὴν τὴν κορυφήν· οὗτος μὲν δὴ σαρκώδης ἄχρι πέρατος
<span class="lb" data-page="18b.1015" data-line="8" id="l18b.1015.8"></span>μένει καθήκων ἐπὶ τὸ τῆς πτέρνης ὀστοῦν ὄπισθεν,
<span class="lb" data-page="18b.1015" data-line="9" id="l18b.1015.9"></span>οἱ δύο δὲ ὅταν εἰς ταυτὸν ἀλλήλοις ἀφίκωνται καὶ διεξέλθωσι
<span class="lb" data-page="18b.1015" data-line="10" id="l18b.1015.10"></span>τὴν καλουμένην γαστροκνημίαν τένοντα γεννήσαντες
<span class="lb" data-page="18b.1015" data-line="11" id="l18b.1015.11"></span>εὔρωστον ἐμφύονται δι’ αὐτοῦ τῷ πέρατι τῆς πτέρνης ἐφεξῆς
<span class="lb" data-page="18b.1015" data-line="12" id="l18b.1015.12"></span>τῇ προειρημένῃ καταφύσει τῇ σαρκώδει τοῦ τῆς περόνης
<span class="lb" data-page="18b.1015" data-line="13" id="l18b.1015.13"></span>ἐκπεφυκότος μυός. ἄλλος δὲ τέταρτος μῦς τὴν αὐτὴν
<span class="lb" data-page="18b.1015" data-line="14" id="l18b.1015.14"></span>μὲν ἔχει κορυφὴν θατέρῳ τῶν προειρημένων μυῶν τῷ κατὰ
<span class="lb" data-page="18b.1015" data-line="15" id="l18b.1015.15"></span>τὸν ἔξω κόνδυλον ἐμφυομένῳ τοῦ μηροῦ, κατὰ δὲ τὴν γαστροκνημίαν
<span class="lb" data-page="18b.1015" data-line="16" id="l18b.1015.16"></span>ἀποχωρίζεται, σαφῶς αὐτοῦ καὶ τελευτήσας εἰς
<span class="lb" data-page="18b.1015" data-line="17" id="l18b.1015.17"></span>εὐρύτατον τένοντα· πρῶτον μὲν ὑποτείνεται τῷ τῆς πτέρνης
<span class="pb" data-page="18b.1016" id="p18b.1016"></span>
<span class="lb" data-page="18b.1016" data-line="1" id="l18b.1016.1"></span>ὀστῷ κάτωθεν πλατυνθεὶς, ἔπειτα δ’, ὡς εἶπον, ὅλῳ τῷ ποδί.
<span class="lb" data-page="18b.1016" data-line="2" id="l18b.1016.2"></span>τούτου μὲν ἡ χρεία δυσπερίτρεπτόν τε καὶ τεταμένον καὶ
<span class="lb" data-page="18b.1016" data-line="3" id="l18b.1016.3"></span>σκληρὸν, ἔτι τε καὶ ψιλὸν τριχῶν εὐαίσθητόν τε κατασκευάσαι
<span class="lb" data-page="18b.1016" data-line="4" id="l18b.1016.4"></span>τὸ καλούμενον πέλμα. τῶν δὲ εἰς τὴν πτέρναν ἐκβαλλόντων
<span class="lb" data-page="18b.1016" data-line="5" id="l18b.1016.5"></span>ἀπάγειν ὀπίσω μετ’ αὐτῆς ὅλον τὸν πόδα. τούτων
<span class="lb" data-page="18b.1016" data-line="6" id="l18b.1016.6"></span>τῶν τεττάρων δύο μὲν ἴσοι πώς εἰσι κατὰ τὸ πάχος, ἐξ
<span class="lb" data-page="18b.1016" data-line="7" id="l18b.1016.7"></span>ὧν συνιόντων ὁ καταφυόμενος εἰς τὴν πτέρναν ἐλέχθη γεννᾶσθαι
<span class="lb" data-page="18b.1016" data-line="8" id="l18b.1016.8"></span>τένων. ὁ δ’ ὑψηλοτέραν τε καὶ σαρκοειδῆ τὴν εἰς
<span class="lb" data-page="18b.1016" data-line="9" id="l18b.1016.9"></span>αὐτὴν κατάφυσιν λαχὼν ἥμισύ πως μέρος ἐστὶν ἑκατέρου
<span class="lb" data-page="18b.1016" data-line="10" id="l18b.1016.10"></span>τῶνδε, πελιδνὸς ὢν τὴν χρόαν· ὁ δὲ τὸν ὑποφυόμενον τῷ
<span class="lb" data-page="18b.1016" data-line="11" id="l18b.1016.11"></span>ποδὶ γεννῶν τένοντα τρίτον πως μέρος ἐστὶν αὐτῶν, τῶν δ’
<span class="lb" data-page="18b.1016" data-line="12" id="l18b.1016.12"></span>ὑπολοίπων τριῶν μυῶν τῶν ὄπισθεν· ὁ μὲν τῷ τῆς περόνης
<span class="lb" data-page="18b.1016" data-line="13" id="l18b.1016.13"></span>ὀστῷ παραφυόμενος ἐκ τῶν ταύτης μερῶν, ὅσπερ καὶ
<span class="lb" data-page="18b.1016" data-line="14" id="l18b.1016.14"></span>μείζων ἐστὶν εἰς εὔρωστόν πως τελευτήσας τένοντα μεταξὺ
<span class="lb" data-page="18b.1016" data-line="15" id="l18b.1016.15"></span>τοῦ τῆς πτέρνης ὀστοῦ καὶ τοῦ τῆς κνήμης πέρατος ἐπὶ τὰ
<span class="lb" data-page="18b.1016" data-line="16" id="l18b.1016.16"></span>κάτω τοῦ ποδὸς διεξέρχεται. παράκειται δ’ αὐτῷ κατὰ τοῦτο
<span class="lb" data-page="18b.1016" data-line="17" id="l18b.1016.17"></span>καὶ συνδιεξέρχεται κάτω τοῦ ποδὸς ἕτερος τένων ἀπὸ μυὸς γενόμενος
<span class="pb" data-page="18b.1017" id="p18b.1017"></span>
<span class="lb" data-page="18b.1017" data-line="1" id="l18b.1017.1"></span>ἐκ τῆς κνήμης ἐκπεφυκότος. οὗτοι μὲν οὖν οἱ δύο τένοντες
<span class="lb" data-page="18b.1017" data-line="2" id="l18b.1017.2"></span>εἰς τοὺς δακτύλους ἐμφύονται τοῦ ποδὸς ὁ μὲν πρότερος
<span class="lb" data-page="18b.1017" data-line="3" id="l18b.1017.3"></span>εἴς τε τὸν μέσον καὶ τὸν παράμεσον, ὁ δὲ δεύτερος εἴς τε τὸν
<span class="lb" data-page="18b.1017" data-line="4" id="l18b.1017.4"></span>μικρὸν καὶ τὸν οἷον λιχανόν. ὁ γὰρ μέγας δάκτυλος μόνος
<span class="lb" data-page="18b.1017" data-line="5" id="l18b.1017.5"></span>τῶν ἄλλων παρ’ ἀμφοτέρων ἀπόφυσιν λαμβάνει οὐ δυοῖν
<span class="lb" data-page="18b.1017" data-line="6" id="l18b.1017.6"></span>τενόντων εἰς αὐτὸν ἐμβαλλόντων, ἀλλ’ ἑνὸς ἐξ ἀμφοῖν γεννηθέντος.
<span class="lb" data-page="18b.1017" data-line="7" id="l18b.1017.7"></span>ἐνίοτε δὲ τοῦτο καὶ τῷ μέσῳ συμβαίνει δακτύλῳ.
<span class="lb" data-page="18b.1017" data-line="8" id="l18b.1017.8"></span>ἄλλος δέ τις τένων ἐξ ἑτέρου μυὸς μέσου τῶν εἰρημένων
<span class="lb" data-page="18b.1017" data-line="9" id="l18b.1017.9"></span>καταφερομένου τὴν ἔκφυσιν ἔχων μετὰ τὸ πλησίον ἀφικέσθαι
<span class="lb" data-page="18b.1017" data-line="10" id="l18b.1017.10"></span>τῆς πτέρνης ἀποχωρεῖ μόνος ἐπὶ τὰ πρόσω κατά τινος
<span class="lb" data-page="18b.1017" data-line="11" id="l18b.1017.11"></span>χώρας ἡρέμα κοῖλος ἐστηριγμένος ἐν τῇ τῆς κνήμης ἐπιφύσει
<span class="lb" data-page="18b.1017" data-line="12" id="l18b.1017.12"></span>κάτωθεν, εἶτα ἐντεῦθεν ἐπιστρεφόμενος αὖθις εἰς τὰ
<span class="lb" data-page="18b.1017" data-line="13" id="l18b.1017.13"></span>κάτω τοῦ ποδὸς κατ’ αὐτὸν μάλιστα τὸν ταρσὸν ἐμφύεται
<span class="lb" data-page="18b.1017" data-line="14" id="l18b.1017.14"></span>πλατυνόμενος ὡς πρὸς τὰ τοῦ μεγάλου δακτύλου μέρη μᾶλλον,
<span class="lb" data-page="18b.1017" data-line="15" id="l18b.1017.15"></span>ὀπίσω τε ἅμα καὶ πρὸς τοὐκτὸς ἐπιστρέφων ἠρέμα τὸν
<span class="lb" data-page="18b.1017" data-line="16" id="l18b.1017.16"></span>πόδα, καθάπερ οἱ εἰς τὴν πτέρναν ἐμβάλλοντες ὀπίσω τε
<span class="lb" data-page="18b.1017" data-line="17" id="l18b.1017.17"></span>ἅμα καὶ πρὸς τοὐκτὸς ἀπῆγον τὸν πόδα. καὶ δόξειεν ἂν ὁ
<span class="lb" data-page="18b.1017" data-line="18" id="l18b.1017.18"></span>μῦς οὗτος μέρος εἶναι τοῦ προειρημένου μυὸς, ὃν εἴς τε
<span class="lb" data-page="18b.1017" data-line="19" id="l18b.1017.19"></span>τὸν μικρὸν δάκτυλον καὶ τὸν οἷον λιχανὸν ἔλεγον ἐμφύεσθαι
<span class="pb" data-page="18b.1018" id="p18b.1018"></span>
<span class="lb" data-page="18b.1018" data-line="1" id="l18b.1018.1"></span>μέρος μικρὸν τοῦ προειρημένου τένοντος εἰς τὴν προειρημένην
<span class="lb" data-page="18b.1018" data-line="2" id="l18b.1018.2"></span>ἐμφύεται τοῦ μεγάλου δακτύλου φάλαγγα λοξὴν ἔκτασιν
<span class="lb" data-page="18b.1018" data-line="3" id="l18b.1018.3"></span>ἀτρέμα πρὸς τοὐκτὸς ἐργαζόμενον αὐτοῦ, αἱ δὲ ἄνωθεν ἐκφύσεις
<span class="lb" data-page="18b.1018" data-line="4" id="l18b.1018.4"></span>ὧδε ἔχουσι. τοῦ μὲν εἰς τοὺς δύο μέσους ἀφικνουμένου
<span class="lb" data-page="18b.1018" data-line="5" id="l18b.1018.5"></span>δακτύλου ἡ ἔκφυσις ἐκ τοῦ τῆς πτέρνης ἐστὶν ὀστοῦ
<span class="lb" data-page="18b.1018" data-line="6" id="l18b.1018.6"></span>κατὰ μῆκος ὅλης ἐκ τῶν ἄνω μερῶν ἀπὸ τῆς ἄνωθεν κορυφῆς
<span class="lb" data-page="18b.1018" data-line="7" id="l18b.1018.7"></span>ἄχρι τοῦ κάτω πέρατος. καὶ ἔστιν ἡ τοῦ τρίτου τῶν
<span class="lb" data-page="18b.1018" data-line="8" id="l18b.1018.8"></span>εἰς τὴν πτέρναν ἐμφυομένων μυῶν ἀρχὴ παρακειμένη τε καὶ
<span class="lb" data-page="18b.1018" data-line="9" id="l18b.1018.9"></span>ὑπερκειμένη τούτου κατὰ τὸ ὄπισθέν τε καὶ ἔνδον μᾶλλον·
<span class="lb" data-page="18b.1018" data-line="10" id="l18b.1018.10"></span>οὗτος γὰρ τὴν ἔκφυσιν ἔχει κατὰ τὰ ἔξω μᾶλλον τοῦ σκέλους.
<span class="lb" data-page="18b.1018" data-line="11" id="l18b.1018.11"></span>ἡ δὲ θατέρου μυὸς ἀρχὴ τοῦ τὸν μικρόν τε καὶ οἷον
<span class="lb" data-page="18b.1018" data-line="12" id="l18b.1018.12"></span>λιχανὸν κάμπτοντος ἐκ τῶν ὀπίσω τῆς κνήμης μερῶν ἐστι
<span class="lb" data-page="18b.1018" data-line="13" id="l18b.1018.13"></span>κατὰ τὴν κεφαλήν. ἔστι δὲ τῷ πάχει σχεδὸν ἥμισυς ὁ μῦς
<span class="lb" data-page="18b.1018" data-line="14" id="l18b.1018.14"></span>οὗτος τοῦ τοὺς μέσους δακτύλους κάμπτοντος, ὁ δὲ τρίτος
<span class="lb" data-page="18b.1018" data-line="15" id="l18b.1018.15"></span>μῦς ὁ τούτου μέρος νομιζόμενος, ὁ εἰς τὸν ταρσὸν ἐμβάλλων
<span class="lb" data-page="18b.1018" data-line="16" id="l18b.1018.16"></span>τοῦ ποδὸς οὐ δυνάμενος ὀφθῆναι πρὶν τούτους ἀνατμηθῆναι,
<span class="lb" data-page="18b.1018" data-line="17" id="l18b.1018.17"></span>κατείληφε τὴν μεταξὺ χώραν κνήμης τε καὶ περόνης
<span class="lb" data-page="18b.1018" data-line="18" id="l18b.1018.18"></span>ἀμφοτέροις τοῖς ὀστοῖς παραφυόμενος ἄνωθεν κάτω
<span class="pb" data-page="18b.1019" id="p18b.1019"></span>
<span class="lb" data-page="18b.1019" data-line="1" id="l18b.1019.1"></span>κατὰ τὸ μῆκος. ἔστι δὲ αὐτοῦ καὶ ἡ κορυφὴ κατὰ τὴν
<span class="lb" data-page="18b.1019" data-line="2" id="l18b.1019.2"></span>κεφαλὴν τῆς κνήμης εἰ συμβάλλει τῇ περόνῃ καὶ ὁ ἀποφυόμενος
<span class="lb" data-page="18b.1019" data-line="3" id="l18b.1019.3"></span>τένων σαφὴς ὑπάρχει καὶ πρὸ τῶν σφυρῶν ἐνταῦθα
<span class="lb" data-page="18b.1019" data-line="4" id="l18b.1019.4"></span>μὲν σφίγγονται δι’ ἐγκαρσίου συνδέσμου ῥωμαλέου
<span class="lb" data-page="18b.1019" data-line="5" id="l18b.1019.5"></span>συνδέοντος τὴν πτέρναν τῇ κνήμῃ. οἱ μὲν οὖν ὄπισθεν
<span class="lb" data-page="18b.1019" data-line="6" id="l18b.1019.6"></span>μύες τῆς κνήμης οὕτως ἔχουσιν, οἱ δὲ ἔμπροσθεν ὅσον μὲν
<span class="lb" data-page="18b.1019" data-line="7" id="l18b.1019.7"></span>ἐπὶ ταῖς πρώταις ἐκφύσεσι συνίημεν ἂν εἰκότως τρεῖς ἐνομίσθησαν
<span class="lb" data-page="18b.1019" data-line="8" id="l18b.1019.8"></span>ἐνίοις τῶν ἀνατομικῶν. ἄμεινον δ’ αὐτοὺς ἑπτὰ
<span class="lb" data-page="18b.1019" data-line="9" id="l18b.1019.9"></span>τίθεσθαι, καθάπερ ἀποδείκνυνται διὰ τῶν ἀνατομικῶν ἐγχειρήσεων.
<span class="lb" data-page="18b.1019" data-line="10" id="l18b.1019.10"></span>ὁ μὲν οὖν ἀνατείνων ὅλον τὸν πόδα καὶ καταφυόμενος
<span class="lb" data-page="18b.1019" data-line="11" id="l18b.1019.11"></span>εἰς τὸν ταρσὸν, ὅσπερ καὶ μέγιστός ἐστι τῶν
<span class="lb" data-page="18b.1019" data-line="12" id="l18b.1019.12"></span>προσθίων μυῶν ἄρχεται μὲν ἐκ τῶν ἔξω μερῶν τῆς κνήμης
<span class="lb" data-page="18b.1019" data-line="13" id="l18b.1019.13"></span>ἀπ’ αὐτῆς τῆς κεφαλῆς, ὅλη δὲ αὐτῇ κατὰ μῆκος περιφύεται.
<span class="lb" data-page="18b.1019" data-line="14" id="l18b.1019.14"></span>ὁ δὲ παρακείμενος αὐτῷ καὶ μέρος αὐτοῦ νομιζόμενος
<span class="lb" data-page="18b.1019" data-line="15" id="l18b.1019.15"></span>εἶναι τὴν μὲν αὐτὴν ἔκφυσιν πεποίηται τὸ ἄνω, τῷ δ’ ἄλλῳ
<span class="lb" data-page="18b.1019" data-line="16" id="l18b.1019.16"></span>παντὶ κατὰ τοῦ προειρημένου μυὸς ἔξωθεν ἐπιβέβληται,
<span class="lb" data-page="18b.1019" data-line="17" id="l18b.1019.17"></span>μὴ καθαπτόμενος μηδαμόθεν τῆς κνήμης. οὗτος ὁ μῦς εἰς
<span class="pb" data-page="18b.1020" id="p18b.1020"></span>
<span class="lb" data-page="18b.1020" data-line="1" id="l18b.1020.1"></span>τὸ πρῶτον ὀστοῦν ἐμφύεται τοῦ μεγάλου δακτύλου ἀνατείνων
<span class="lb" data-page="18b.1020" data-line="2" id="l18b.1020.2"></span>αὐτὸν ἀτρέμα λοξόν· ἐφεξῆς δὲ τούτων ἐστὶν ἀπονεύρωσις
<span class="lb" data-page="18b.1020" data-line="3" id="l18b.1020.3"></span>εἰς ὅλον τὸν μέγαν δάκτυλον ἐμβάλλουσα κατὰ μῆκος,
<span class="lb" data-page="18b.1020" data-line="4" id="l18b.1020.4"></span>ὑφ’ ἧς ἐκτείνεται. ποιεῖται δὲ τὴν ἔκφυσιν ὁ τῆς ἀπονευρώσεως
<span class="lb" data-page="18b.1020" data-line="5" id="l18b.1020.5"></span>ταύτης μῦς ἰσχνὸς ὢν ἱκανῶς ἐκ τῆς μεταξὺ χώρας
<span class="lb" data-page="18b.1020" data-line="6" id="l18b.1020.6"></span>κνήμης τε καὶ περόνης ἀμφοτέρων ἀντιλαμβανόμενος τῶν
<span class="lb" data-page="18b.1020" data-line="7" id="l18b.1020.7"></span>ὀστῶν. ὅταν δὲ ἐγγὺς ᾖ τῷ μεγάλῳ δακτύλῳ σύνδεσμόν τινα
<span class="lb" data-page="18b.1020" data-line="8" id="l18b.1020.8"></span>διεξέρχεται τοιαύτην ἔχοντα χρείαν, οἵαν ἐπὶ τῶν ἁρμάτων
<span class="lb" data-page="18b.1020" data-line="9" id="l18b.1020.9"></span>οἱ κυκλίσκοι, δι’ ὧν τὰς ἡνίας διεκβάλλουσι καὶ δύναιτ’ ἄν
<span class="lb" data-page="18b.1020" data-line="10" id="l18b.1020.10"></span>τις τοὺς τρεῖς μῦς τούτους ἕνα νομίζειν, ὁ δὲ μετ’ αὐτὸν ὁ
<span class="lb" data-page="18b.1020" data-line="11" id="l18b.1020.11"></span>τοὺς δακτύλους ἐκτείνων, ἄρχεταί τε ἀπὸ τῆς κεφαλῆς τῆς
<span class="lb" data-page="18b.1020" data-line="12" id="l18b.1020.12"></span>περόνης καθὰ συνάπτεται τῇ κνήμῃ καὶ συμπάσῃ παραπέφυκεν
<span class="lb" data-page="18b.1020" data-line="13" id="l18b.1020.13"></span>αὐτῇ μακρὸς πάντων, μέσος κείμενος τῶν ἔμπροσθεν
<span class="lb" data-page="18b.1020" data-line="14" id="l18b.1020.14"></span>μυῶν. ἡ δὲ ἄνωθεν ἔκφυσις ἡ πρώτη τοῦ μυὸς τούτου σύνδεσμός
<span class="lb" data-page="18b.1020" data-line="15" id="l18b.1020.15"></span>ἐστιν ἐκ τῶν δεξιῶν μερῶν τῆς κνήμης ἐκπεφυκὼς
<span class="lb" data-page="18b.1020" data-line="16" id="l18b.1020.16"></span>παρ’ αὐτὴν ἀκριβῶς τὴν κεφαλὴν τῆς περόνης, μετὰ δὲ
<span class="lb" data-page="18b.1020" data-line="17" id="l18b.1020.17"></span>τούτους τρεῖς ἄλλοι μύες εἰσὶν ἐκ τοῦ τῆς περόνης ὀστοῦ
<span class="lb" data-page="18b.1020" data-line="18" id="l18b.1020.18"></span>τὴν ἔκφυσιν ἔχοντες· εἶς μὲν τὸν μέγαν δάκτυλον κάμπτων
<span class="pb" data-page="18b.1021" id="p18b.1021"></span>
<span class="lb" data-page="18b.1021" data-line="1" id="l18b.1021.1"></span>τοῦ ποδὸς, ἕτερος δὲ ἰσχνὸς τὸν μικρὸν ἑκτὸς ἀπάγων, ὁ δὲ
<span class="lb" data-page="18b.1021" data-line="2" id="l18b.1021.2"></span>τρίτος ἀνατείνων ὅλον τὸν πόδα. τὴν δὲ ἔκρυσιν ὁ μὲν
<span class="lb" data-page="18b.1021" data-line="3" id="l18b.1021.3"></span>πρῶτος ῥηθεὶς ἐξ αὐτῆς τῆς κεφαλῆς ἔχει τῆς περόνης ἐπιπολῆς
<span class="lb" data-page="18b.1021" data-line="4" id="l18b.1021.4"></span>ἐπὶ τῷ δέρματι τεταμένος· ἀφικνεῖται δ’ ἐντεῦθεν
<span class="lb" data-page="18b.1021" data-line="5" id="l18b.1021.5"></span>ὡς ἐπὶ τὴν πρὸ τοῦ μικροῦ δακτύλου χώραν τοῦ ποδὸς
<span class="lb" data-page="18b.1021" data-line="6" id="l18b.1021.6"></span>παρεχόμενος ἐκ τῶν ἔξω μερῶν τὸν ἀστράγαλον, ἵνα περ καὶ
<span class="lb" data-page="18b.1021" data-line="7" id="l18b.1021.7"></span>τελευτήσας εἰς τένοντα στρογγύλον διὰ τῶν κάτω μερῶν τοῦ
<span class="lb" data-page="18b.1021" data-line="8" id="l18b.1021.8"></span>ποδὸς ἐπὶ τὸ πρῶτον ἄρθρον ἀφικνεῖται τοῦ μεγάλου δακτύλου.
<span class="lb" data-page="18b.1021" data-line="9" id="l18b.1021.9"></span>ἔνθα δὴ τούτου τοῦ μυὸς ἔκφυσις παύεται τοῦ
<span class="lb" data-page="18b.1021" data-line="10" id="l18b.1021.10"></span>δευτέρου τῶν εἰρημένων μυῶν ἐστιν ἡ κεφαλὴ καὶ οὐ μετὰ
<span class="lb" data-page="18b.1021" data-line="11" id="l18b.1021.11"></span>πολύ γε τῆς ἀρχῆς ὁ μῦς οὗτος εἰς τένοντα τελευτᾷ στρογγύλον,
<span class="lb" data-page="18b.1021" data-line="12" id="l18b.1021.12"></span>ἰσχνὸς ὑπάρχων ὅλος. ἐφεξῆς δ’ αὐτῶν σχεδὸν ἤδη
<span class="lb" data-page="18b.1021" data-line="13" id="l18b.1021.13"></span>πλησίον ἐστὶ τὸ μέσον τῆς περόνης. ὅθεν ὁ τρίτος ἐκφύεται
<span class="lb" data-page="18b.1021" data-line="14" id="l18b.1021.14"></span>μῦς ὁ σείων τὸν πόδα, καθήκει τε καὶ οὗτος ἐπὶ τὰ
<span class="lb" data-page="18b.1021" data-line="15" id="l18b.1021.15"></span>ἐκτὸς μέρη τὰ παρὰ τὸν σφυρὸν καὶ τὸν ἀστράγαλον εἰς
<span class="lb" data-page="18b.1021" data-line="16" id="l18b.1021.16"></span>τένοντα τελευτῶν ἕνα καταφυόμενον εἰς τὸ προτεταγμένον
<span class="lb" data-page="18b.1021" data-line="17" id="l18b.1021.17"></span>ὀστοῦν τοῦ μικροῦ δακτύλου. δισχιδὴς δ’ οὗτος κατὰ τὴν
<span class="lb" data-page="18b.1021" data-line="18" id="l18b.1021.18"></span>ἔκφυσιν γίνεται τοὐπίπαν ἀνίσοις μέρεσι καὶ διεξέρχεταί τε
<span class="lb" data-page="18b.1021" data-line="19" id="l18b.1021.19"></span>αὐτὸν μέσος ὁ τὸν μικρὸν δάκτυλον ἐκτὸς ἀπάγων. οἱ τρεῖς
<span class="pb" data-page="18b.1022" id="p18b.1022"></span>
<span class="lb" data-page="18b.1022" data-line="1" id="l18b.1022.1"></span>οὗτοι μύες εἶς ἐνομίσθησαν ἐνίοις διὰ τὴν κοινωνίαν τῆς
<span class="lb" data-page="18b.1022" data-line="2" id="l18b.1022.2"></span>πρώτης ἐκφύσεως· τούτων τῶν ἑπτά μυῶν μέγιστος μέν ἐστι
<span class="lb" data-page="18b.1022" data-line="3" id="l18b.1022.3"></span>καὶ παχύτατος ὁ πρῶτος εἰρημένος. ἴσοι δέ πως ἀλλήλοις
<span class="lb" data-page="18b.1022" data-line="4" id="l18b.1022.4"></span>ὁ δεύτερος καὶ ὁ πέμπτος ἄμφω καθήκοντες εἰς τὴν ἀρχὴν
<span class="lb" data-page="18b.1022" data-line="5" id="l18b.1022.5"></span>τοῦ πρώτου κατὰ τὸν μέγαν δάκτυλον ὀστοῦ· ὁ μὲν δεύτερος
<span class="lb" data-page="18b.1022" data-line="6" id="l18b.1022.6"></span>ἐκ τῶν ἄνωθέν τε καὶ ἔσωθεν τοῦ ποδὸς, ὁ δὲ πέμπτος ἐκ
<span class="lb" data-page="18b.1022" data-line="7" id="l18b.1022.7"></span>τῶν ὑποκάτω μερῶν· μετὰ δὲ τοὺς εἰρημένους ὅ τε μέσος
<span class="lb" data-page="18b.1022" data-line="8" id="l18b.1022.8"></span>ἁπάντων ὁ τοὺς δακτύλους ἐκτείνων καὶ ὁ ὕστατος εἰρημένος
<span class="lb" data-page="18b.1022" data-line="9" id="l18b.1022.9"></span>ὁ τὴν διάρθρωσιν κινῶν ὅλην. ἴσοι μέν πώς εἰσι τὸ
<span class="lb" data-page="18b.1022" data-line="10" id="l18b.1022.10"></span>πάχος, οὐκ ἴσοι δὲ τὸ μῆκος, ἀλλ’ ὁ τοὺς δακτύλους ἐκτείνων
<span class="lb" data-page="18b.1022" data-line="11" id="l18b.1022.11"></span>μακρότερος. λοιποὶ δὲ δύο μύες ὁ μικρὸς, ὅ τε τρίτος
<span class="lb" data-page="18b.1022" data-line="12" id="l18b.1022.12"></span>εἰρημένον ἐπὶ τὸν μέγαν δάκτυλον ὅλον καθήκων ἄνωθεν
<span class="lb" data-page="18b.1022" data-line="13" id="l18b.1022.13"></span>καὶ ὁ ἕκτος ἐπὶ τὸν μικρὸν ἔξωθεν, οὐδ’ αὐτοὶ κατὰ τὸ
<span class="lb" data-page="18b.1022" data-line="14" id="l18b.1022.14"></span>πάχος αὐτοῖς ὑπάρχουσιν ἴσοι· ἀλλ’ ἔστιν ὁ ἐπὶ τὸν μέγαν
<span class="lb" data-page="18b.1022" data-line="15" id="l18b.1022.15"></span>καθήκων δάκτυλον τριπλάσιος καὶ τετραπλάσιος τὸ πάχος·
<span class="lb" data-page="18b.1022" data-line="16" id="l18b.1022.16"></span>πάνυ γὰρ ἰσχνός ἐστιν ὁ ἐπὶ τὸν μικρὸν καθήκων δάκτυλον,
<span class="lb" data-page="18b.1022" data-line="17" id="l18b.1022.17"></span>τῷ μήκει δὲ ἴσοι ἀλλήλοις πως τυγχάνουσιν ὄντες. ἐν τούτοις
<span class="pb" data-page="18b.1023" id="p18b.1023"></span>
<span class="lb" data-page="18b.1023" data-line="1" id="l18b.1023.1"></span>μὲν οὖν πᾶσι τοῖς μυσὶν, εἰ καὶ παραλέλειπον τοῖς ἀνατομικοῖς
<span class="lb" data-page="18b.1023" data-line="2" id="l18b.1023.2"></span>ἀνδράσι καὶ ψεῦδος εἴρηται παρεωραμένον, ἀλλ’ οὐ
<span class="lb" data-page="18b.1023" data-line="3" id="l18b.1023.3"></span>τί γε μῦς ὅλως ὑπ’ αὐτῶν παρῶπται. τὸν δὲ κατὰ τὴν
<span class="lb" data-page="18b.1023" data-line="4" id="l18b.1023.4"></span>ἰγνύαν μῦν οὐκ οἶδ’ ὅπως ἅπαντες παρέλιπεν ὄντα μὲν τῷ
<span class="lb" data-page="18b.1023" data-line="5" id="l18b.1023.5"></span>μήκει βραχὺν, οὐ μὴν ἄῤῥωστόν γε καὶ μάλιστα κατὰ τὴν
<span class="lb" data-page="18b.1023" data-line="6" id="l18b.1023.6"></span>κεφαλὴν, ἥτις ἐστὶ σύνδεσμος ἰσχυρότατος ἐκφυόμενος τοῦ
<span class="lb" data-page="18b.1023" data-line="7" id="l18b.1023.7"></span>ἔξω κονδύλου τοῦ μηροῦ. κατακρύπτει δὲ αὐτὸν ἥ τε διάρθρωσις
<span class="lb" data-page="18b.1023" data-line="8" id="l18b.1023.8"></span>αὕτη καὶ ὁ σύνδεσμος ὁ παρατεταμένος ἔξωθεν ἐκ
<span class="lb" data-page="18b.1023" data-line="9" id="l18b.1023.9"></span>τοῦ μηροῦ εἰς τὴν κνήμην. ἔστι δὲ ἀτρέμα πως λοξὸς ὁ
<span class="lb" data-page="18b.1023" data-line="10" id="l18b.1023.10"></span>μῦς οὗτος· καὶ διὰ τοῦτο καὶ τὴν τῆς κνήμης καμπὴν οὐκ
<span class="lb" data-page="18b.1023" data-line="11" id="l18b.1023.11"></span>ἀκριβῶς εὐθεῖαν, ἀλλ’ ἐκκλίνουσαν ἠρέμα πρὸς τοὐκτὸς ἐργάζεται.
<span class="lb" data-page="18b.1023" data-line="12" id="l18b.1023.12"></span>πεντεκαιδέκατος οὗτος ἡμῖν ἀριθμείσθω μῦς τῶν
<span class="lb" data-page="18b.1023" data-line="13" id="l18b.1023.13"></span>κατὰ τὴν κνήμην ἔσχατος εἰρημένος ἐν τοῖς κινοῦσι τὴν κατὰ
<span class="lb" data-page="18b.1023" data-line="14" id="l18b.1023.14"></span>γόνυ διάρθρωσιν.
</p>
        </article>

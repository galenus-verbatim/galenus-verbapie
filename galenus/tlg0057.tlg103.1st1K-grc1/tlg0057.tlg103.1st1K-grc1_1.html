<article xmlns="http://www.w3.org/1999/xhtml" id="urn:cts:greekLit:tlg0057.tlg103.1st1K-grc1:1">
<span class="pb page1" data-page="5" id="p5"></span>
<span class="milestone ed1page page1" data-n="105" data-unit="ed1page" id="ed1page.106"></span>

          <h1>ΓΑΛΗΝΟΥ ΠΕΡΙ ΕΘΩΝ.
</h1>
          <p>
<span class="lb" data-page="5" data-line="1" id="l5.1"></span><span class="milestone ed1page" data-n="106" data-unit="ed1page" id="ed1page.106"></span>Τῶν θεραπευτικῶν σκοπῶν ἕνα καὶ τὸν ἀπὸ τῶν ἐθῶν ἡγουμένων ὑπάρχειν οὐ
<span class="lb" data-page="5" data-line="2" id="l5.2"></span>μόνον τῶν ἀρίστων ἰατρῶν ἀλλὰ καὶ πάντων ἀνθρώπων ἔνιοι τῶν ἅπασι τοῖς καλοῖς
<span class="lb" data-page="5" data-line="3" id="l5.3"></span>λυμαινομένων ἐπιχειροῦσι διαβάλλειν ἐρωτῶντες ἡμᾶς, διὰ τί βλαβείς τις, εἰ οὕτως
<span class="lb" data-page="5" data-line="4" id="l5.4"></span>ἔτυχε, κατὰ τὴν πρώτην χρῆσιν ὑπὸ βοείων κρεῶν ἐδωδῆς, εἶτ’ ἀναγκασθεὶς καθ’
<span class="lb" data-page="5" data-line="5" id="l5.5"></span>ἑκάστην ἡμέραν ἐσθίειν ταῦτα δι’ ὅλου τοῦ ἔτους ἢ οὐδὲν οὐκέτι βλάπτοιτ’ ἂν ἢ τῶν
<span class="lb" data-page="5" data-line="6" id="l5.6"></span>ἀήθων ἧττον· εἶθ’, ὅ τι ἂν εἴπωμεν, ἀνατρέποντες λόγῳ νομίζουσιν ἅμα τούτῳ καὶ τὴν
<span class="lb" data-page="5" data-line="7" id="l5.7"></span>τοῦ πράγματος ὕπαρξιν ἀνῃρηκέναι, καθάπερ εἴ τις ἁπάσαις ἀντειπὼν ταῖς περὶ τοῦ
<span class="lb" data-page="5" data-line="8" id="l5.8"></span>πῶς ὁρῶμεν δόξαις οὐδ’ ὁρᾶν ἡμᾶς συγχωροίη. ὅτι μὲν οὖν μεγίστη μοῖρα πρὸς τὴν
<span class="lb" data-page="5" data-line="9" id="l5.9"></span>τῶν ἰαμάτων εὕρεσιν ἡ ἀπὸ τῶν ἐθῶν ἐστιν, ἐναργῶς φαίνεται καὶ διὰ τοῦθ’ <span class="milestone ed1page" data-n="107" data-unit="ed1page" id="ed1page.107"></span> Ἱπποκράτης
<span class="lb" data-page="5" data-line="10" id="l5.10"></span>μὲν ἐν ἀφορισμοῖς ἔγραψεν ,,οἱ εἰθισμένοι τοὺς ξυνήθεας πόνους φέρειν, κἢν
<span class="lb" data-page="5" data-line="11" id="l5.11"></span>ὦσιν ἀσθενέες ἢ γέροντες, τῶν ἀξυνηθέων ἰσχυρῶν τε καὶ νέων ῥᾷον φέρουσιν“ ἐπὶ
<span class="lb" data-page="5" data-line="12" id="l5.12"></span>πλέον τε διῆλθεν ἐν τῷ περὶ διαίτης ὀξέων τάς τ’ ἐκ τῆς ἀήθους διαίτης βλάβας καὶ
<span class="lb" data-page="5" data-line="13" id="l5.13"></span>τὰς ἐκ τῆς συνήθους ὠφελείας, Ἐρασίστρατος δ’ ὁμοίως ἐν τῷ δευτέρῳ περὶ παραλύσεως
<span class="lb" data-page="5" data-line="14" id="l5.14"></span>ὑπὲρ ἁπάντων ἐθῶν ὡσαύτως Ἱπποκράτει φαίνεται γινώσκων . . . καὶ πρὸς τούτοις γε
<span class="lb" data-page="5" data-line="15" id="l5.15"></span>τῶν παλαιῶν ἰατρῶν οὐκ ἔστιν ὅστις ὁμολογουμένην τε καὶ ἀναντίλεκτον αἰτίαν [οὔτε
<span class="lb" data-page="5" data-line="16" id="l5.16"></span>τούτων τις οὔτε τῶν ἄλλων] εἰρηκέναι δοκεῖ. καὶ γὰρ οἱ πιθανὴν δόξαντες εὑρηκέναι
<span class="lb" data-page="5" data-line="17" id="l5.17"></span>κατὰ μίαν ὕλην ἄλλοι ἄλλην εὑρήκασιν, ἔνιοι μὲν ἐπ’ ἐδεσμάτων μόνων, ἔνιοι δ’ ἐπὶ
<span class="lb" data-page="5" data-line="18" id="l5.18"></span>γυμνασίων ἢ ἐπιτηδευμάτων, ἐπὶ πασῶν δὲ τῶν ὑλῶν οὐδείς. ἀμέλει καὶ περὶ τῆς τοῦ
<span class="lb" data-page="5" data-line="19" id="l5.19"></span>ψυχροῦ δόσεως, ἢν ἐπὶ τῶν ὀξέως νοσούντων ποιούμεθα πολλάκις, ἀντιπράττουσιν
<span class="pb" data-page="6" id="p6"></span>
<span class="lb" data-page="6" data-line="1" id="l6.1"></span>ἡμῖν ἔνιοι κωλύοντες μὲν διδόναι τοῖς πυρέττουσι, κελεύοντες δ’ ἡμᾶς ἀρκεῖσθαι ταῖς
<span class="lb" data-page="6" data-line="2" id="l6.2"></span>ἀπὸ τῶν ἄλλων σκοπῶν ἐνδείξεσιν, ὡς ἀπό τε τῶν πεπονθότων τόπων καὶ τῆς ἐν
<span class="lb" data-page="6" data-line="3" id="l6.3"></span>αὐτοῖς διαθέσεως ἡλικίας τε καὶ χώρας καὶ ὥρας ἔτι τε τῆς τοῦ κάμνοντος <span class="milestone ed1page" data-n="108" data-unit="ed1page" id="ed1page.108"></span> αὐτοῦ
<span class="lb" data-page="6" data-line="4" id="l6.4"></span>κράσεως καὶ δυνάμεως, αἷς εἰώθαμεν χρῆσθαι, γελοῖον εἶναι φάσκοντες, εἰ φλεγμαίνοντος
<span class="lb" data-page="6" data-line="5" id="l6.5"></span>ἥπατος ἢ πνεύμονος ἢ γαστρὸς ἤ τινος ἑτέρου τῶν οὕτως ἐπικαίρων μορίων ἐπιτρέψομεν
<span class="lb" data-page="6" data-line="6" id="l6.6"></span>τῷ ψυχροπότῃ ψυχρὸν προσφέρεσθαι πόμα δι’ οὐδὲν ἄλλ’ ἢ τὸ ἔθος (ὅμοιον
<span class="lb" data-page="6" data-line="7" id="l6.7"></span>γὰρ τοῦτ’ εἶναί φασιν ὡς εἰ ἐπιτρέποιμεν λούεσθαι ψυχρῷ τοὺς οὕτως εἰθικότας, εἰ
<span class="lb" data-page="6" data-line="8" id="l6.8"></span>πυρέττοιεν), ὥσπερ ἂν ἡμῶν ἅπασι τοῖς ὁπωσοῦν νοσοῦσι τὰ συνήθη πάντα πράττειν
<span class="lb" data-page="6" data-line="9" id="l6.9"></span>ἐπιτρεπόντων, ἀλλ’ οὐχὶ πρὸς τοῖς ἄλλοις ἅπασι σκοποῖς καὶ τὸν ἀπὸ τῶν ἐθῶν παραλαμβανόντων.
<span class="lb" data-page="6" data-line="10" id="l6.10"></span>Ἀριστοτέλης γοῦν ὁ Μιτυληναῖος, ἀνὴρ πρωτεύσας ἐν τῇ Περιπατητικῇ
<span class="lb" data-page="6" data-line="11" id="l6.11"></span>θεωρίᾳ, νοσήματι περιπεσὼν ὑπὸ ψυχροῦ πόσεως ὠφεληθῆναι δυναμένῳ, διότι μηδέποτε
<span class="lb" data-page="6" data-line="12" id="l6.12"></span>τοιοῦτο προσενήνεγκτο πόμα, διεκώλυσε τοὺς συμβουλεύοντας αὐτῷ πιεῖν ἐπίστασθαι
<span class="lb" data-page="6" data-line="13" id="l6.13"></span>σαφῶς εἰπών, ὅτι σπασθήσοιτο γευσάμενος ψυχροῦ· καὶ γὰρ ἐπ’ ἄλλου τοῦτ’
<span class="lb" data-page="6" data-line="14" id="l6.14"></span>ἔφασκεν ἑωρακέναι τήν τε τοῦ σώματος ἕξιν καὶ κρᾶσιν ὁμοίαν ἑαυτῷ καὶ τὸ τῆς
<span class="lb" data-page="6" data-line="15" id="l6.15"></span>θερμοποσίας ἔθος ἐσχηκότος· <span class="milestone ed1page" data-n="109" data-unit="ed1page" id="ed1page.109"></span> εἰ δ’ ἦν ἔθος ὥσπερ ἐνίοις πόματος τοιούτου, μάλιστα
<span class="lb" data-page="6" data-line="16" id="l6.16"></span>μὲν ἂν οὐδ’ αὐτὸς ἔδεισεν αὐτοῦ τὴν προσφοράν· ἐπειδὴ δὲ καὶ τοῦτ’ ἔπαθεν, ἐασάτωσαν
<span class="lb" data-page="6" data-line="17" id="l6.17"></span>οἱ παρόντες ἰατροὶ πάντως αὐτόν. ἐκεῖνος μὲν οὖν οὕτως ἀπέθανεν, ὡς ἐπυθόμην·
<span class="lb" data-page="6" data-line="18" id="l6.18"></span>ἐρομένων δέ με τῶν παραγενομένων αὐτῷ τελευτῶντι, πότερον, ὡς ἐπ’ ἄλλων
<span class="lb" data-page="6" data-line="19" id="l6.19"></span>ἐτόλμησα τοῖς μὲν δι’ ὅλης τῆς νόσον, τοῖς δ’ ἔν τινι καιρῷ δοῦναι ψυχρὸν εὐλαβουμένων
<span class="pb" data-page="7" id="p7"></span>
<span class="lb" data-page="7" data-line="1" id="l7.1"></span>τῶν ἰατρῶν, οὕτως ἂν ἐτόλμησα καὶ ἐπ’ ἐκείνου ἢ καλῶς ἐστοχάσατο τῆς ἑαυτοῦ
<span class="lb" data-page="7" data-line="2" id="l7.2"></span>φύσεως ὁ ἀνήρ, ἀπεκρινάμην αὐτοῖς ἀκριβῶς αὐτὸν ἐστοχάσθαι. πάνυ γὰρ ἦν ἰσχνὸς
<span class="lb" data-page="7" data-line="3" id="l7.3"></span>καὶ τὸ στόμα τῆς κοιλίας ψυχρότατον εἶχεν ἐξ ἀρχῆς, ὡς λύζειν εὐθέως, εἴ ποτε βραχέως
<span class="lb" data-page="7" data-line="4" id="l7.4"></span>ψυχθείη. ἀλλ’ ὥσπερ οὗτος οὐκ ἂν ἤνεγκε τὸ ψυχρὸν πόμα διά τε τὸ ἔθος καὶ τὴν
<span class="lb" data-page="7" data-line="5" id="l7.5"></span>τοῦ σώματος φύσιν καίτοι τοῦ νοσήματος ἐνδεικνυμένου, οὕτως ἑτέροις ἔδωκα πάνυ
<span class="lb" data-page="7" data-line="6" id="l7.6"></span>θαρρῶν, εἰ καὶ καυσούμενος ἀκριβῶς ὁ πιὼν εἴη, μηδενὸς ἐπιφανῶς σπλάγχνου φλεγμήναντος,
<span class="lb" data-page="7" data-line="7" id="l7.7"></span>οὐ πάνυ δ’ ἔτι θαρρῶν . . ἀλλὰ μετὰ τὸ προειπεῖν τοῖς οἰκείοις τοῦ κάμνοντος,
<span class="lb" data-page="7" data-line="8" id="l7.8"></span>εἰ μέν μὴ πίοι ψυχροῦ, τεθνήξεσθαι πάντως τὸν ἄνθρωπον, <span class="milestone ed1page" data-n="110" data-unit="ed1page" id="ed1page.110"></span> εἰ δὲ πίοι, πολλὰς
<span class="lb" data-page="7" data-line="9" id="l7.9"></span>ἐλπίδας ἕξειν σωτηρίας, οὕτως ἔδωκα καὶ σὺν θεῷ φάναι πάντες ἐσώθησαν οἱ λαβόντες.
<span class="lb" data-page="7" data-line="10" id="l7.10"></span>ὥστε πολυχρονίῳ πείρᾳ κεκριμένου τοῦ βοηθήματος ἐπὶ τὴν τῆς αἰτίας ζήτησιν ἰτέον
<span class="lb" data-page="7" data-line="11" id="l7.11"></span>ἀναμνήσαντας πρότερον ὦν ἔγραψαν ὁ μὲν Ἱπποκράτης ἐν τῷ περὶ διαίτης ὀξέων, ὁ
<span class="lb" data-page="7" data-line="12" id="l7.12"></span>δ’ Ἐρασίστρατος ἐν τῷ δευτέρῳ περὶ παραλύσεως. ἡ μὲν οὖν Ἱπποκράτους ῥῆσις οὕτως
<span class="lb" data-page="7" data-line="13" id="l7.13"></span>ἔχει· ,,ἀλλὰ μὴν εὐκαταμάθητόν γε ἐστίν, ὅτι φαύλη δίαιτα βρώσιός τε καὶ πόσιος αὐτὴ
<span class="lb" data-page="7" data-line="14" id="l7.14"></span>ἑωυτῇ ἐμφερὴς αἰεὶ ἀσφαλεστέρη ἐστὶ τὸ ἐπίπαν ἐς ὑγείην ἢ εἴ τις ἐξαπίνης μέγα μεταβάλλοι
<span class="lb" data-page="7" data-line="15" id="l7.15"></span>ἐς ἄλλο κρεῖσσον, ἐπεὶ καὶ τοῖσι δὶς σιτεομένοισι τῆς ἡμέρης καὶ τοῖσι μονοσιτέουσιν
<span class="lb" data-page="7" data-line="16" id="l7.16"></span>αἱ ἐξαπίναιοι μεταβολαὶ βλάβας καὶ ἀρρωστίην παρέχουσι. καὶ τοὺς μέν γε μὴ
<span class="lb" data-page="7" data-line="17" id="l7.17"></span>μεμαθηκότας ἀριστᾶν, ἢν ἀριστήσωσιν, εὐθέως ἀρρώστους ποιέει καὶ βαρέας ὅλον τὸ
<span class="lb" data-page="7" data-line="18" id="l7.18"></span>σῶμα καὶ ἀσθενέας καὶ ὀκνηρούς· ἢν δὲ καὶ ἐπιδειπνήσωσιν, ὀξυρεγμιώδεας· ἐνίοισι δὲ
<span class="lb" data-page="7" data-line="19" id="l7.19"></span>ἂν καὶ <span class="milestone ed1page" data-n="111" data-unit="ed1page" id="ed1page.111"></span> σπατίλη γένοιτο, ὁκόταν παρὰ τὸ ἔθος ἠχθοφορήκῃ ἡ κοιλίη εἰθισμένη ἐπιξηραίνεσθαι
<span class="lb" data-page="7" data-line="20" id="l7.20"></span>καὶ μὴ δὶς διογκοῦσθαι μηδὲ δὶς ἕψειν τὰ σιτία“. εἶτα μεταξὺ παρενθεὶς
<span class="pb" data-page="8" id="p8"></span>
<span class="lb" data-page="8" data-line="1" id="l8.1"></span>ὅπως ἂν τις τὴν βλάβην τούτων ἰάσαιτο, συνάπτων αὖθις ὑπὲρ τῶν παραβάντων τὸ
<span class="lb" data-page="8" data-line="2" id="l8.2"></span>ἔθος οὕτω γράφει· ,,ἔτι δὲ μᾶλλον ἂν πονήσειεν ὁ τοιοῦτος, εἰ τρὶς σιτέοιτο τῆς ἡμέρης
<span class="lb" data-page="8" data-line="3" id="l8.3"></span>ἐς κόρον, ἔτι δὲ μᾶλλον, εἰ πλεονάκις· καίτοι γε πολλοί εἰσιν, οἳ εὐφόρως φέρουσι τρὶς
<span class="lb" data-page="8" data-line="4" id="l8.4"></span>σιτεόμενοι τῆς ἡμέρης ἐς πλῆθος, οἳ ἂν οὕτως ἐθισθῶσιν. ἀλλὰ μὴν καὶ οἱ δὶς μεμαθηκότες
<span class="lb" data-page="8" data-line="5" id="l8.5"></span>σιτέεσθαι τῆς ἡμέρης, ἢν μὴ ἀριστήσωσιν, ἀσθενέες τε καὶ ἄρρωστοί εἰσι καὶ
<span class="lb" data-page="8" data-line="6" id="l8.6"></span>δειλοὶ ἐς πᾶν ἔργον καὶ καρδιαλγέες. κρέμασθαι γὰρ τὰ σπλάγχνα δοκέει αὐτέοισι καὶ
<span class="lb" data-page="8" data-line="7" id="l8.7"></span>οὐρέουσι θερμὸν καὶ χλωρὸν καὶ ἡ ἄφοδος ξυγκαίεται· ἔστι δὲ οἷσι καὶ τὸ στόμα πικραίνεται
<span class="lb" data-page="8" data-line="8" id="l8.8"></span>καὶ οἱ ὀφθαλμοὶ κοιλαίνονται καὶ οἱ κρόταφοι πάλλονται καὶ τὰ ἄκρα διαψύχονται·
<span class="lb" data-page="8" data-line="9" id="l8.9"></span>καὶ οἱ μὲν πλεῖστοι τῶν ἀνηριστηκότων οὐ δύνανται κατεσθίειν τὸ δεῖπνον·
<span class="lb" data-page="8" data-line="10" id="l8.10"></span>δειπνήσαντες δὲ βαρύνουσι τὴν κοιλίην καὶ δυσκοιτέουσι πολὺ μᾶλλον ἢ εἰ καὶ προηριστήκεσαν.
<span class="lb" data-page="8" data-line="11" id="l8.11"></span>ὁκότε οὖν τὰ τοιαῦτα τοῖς ὑγιαίνουσι γίγνεται εἵνεκα ἡμίσεος ἡμέρης
<span class="lb" data-page="8" data-line="12" id="l8.12"></span>διαίτης μεταβολῆς παρὰ τὸ ἔθος, <span class="milestone ed1page" data-n="112" data-unit="ed1page" id="ed1page.112"></span> οὔτε προσθεῖναι λυσιτελὲς φαίνεται οὔτε ἀφελέειν.
<span class="lb" data-page="8" data-line="13" id="l8.13"></span>εἰ τοίνυν οὗτος ὁ παρὰ τὸ ἔθος μονοσιτήσας ὅλην τὴν ἡμέρην κενεαγγήσας δειπνήσειεν,
<span class="lb" data-page="8" data-line="14" id="l8.14"></span>ὁκόσον εἴθιστο, εἰκὸς αὐτόν, εἰ τότε ἀνάριστος ἐὼν ἐπόνεε καὶ ἠρρώστει, δειπνήσας
<span class="lb" data-page="8" data-line="15" id="l8.15"></span>δὲ τότε βαρὺς ἢν, πολὺ μᾶλλον βαρύνεσθαι· εἰ δέ γε ἐπὶ πλείονα χρόνον κενεαγγήσας
<span class="lb" data-page="8" data-line="16" id="l8.16"></span>ἐξαπίνης μεταδειπνήσειεν, ἔτι μᾶλλον ἂν βαρύνοιτο“. Μετὰ ταῦτα δὲ πάλιν ὁ Ἱπποκράτης,
<span class="lb" data-page="8" data-line="17" id="l8.17"></span>ὥσπερ καὶ πρόσθεν, ἐπανορθώσεις τινὰς τῆς γινομένης βλάβης ἐπὶ τοῖς κενεαγγήσασι
<span class="lb" data-page="8" data-line="18" id="l8.18"></span>παρὰ τὸ ἔθος γράψας ἐφεξῆς πάλιν οὕτω φησί· ,,πολλὰ δὲ ἄν τις ἠδελφισμένα
<span class="lb" data-page="8" data-line="19" id="l8.19"></span>τουτέοισι τῶν ἐς κοιλίην καὶ ἄλλα εἴποι, ὡς εὐφόρως μὲν φέρουσι τὰ βρώματα,
<span class="lb" data-page="8" data-line="20" id="l8.20"></span>ἃ εἰθίδαται, ἢν καὶ μὴ ἀγαθὰ ᾖ φύσει, ὡσαύτως δὲ καὶ τὰ ποτά· δυσφόρως δὲ φέρουσι
<span class="pb" data-page="9" id="p9"></span>
<span class="lb" data-page="9" data-line="1" id="l9.1"></span>τὰ βρώματα, ἃ μὴ εἰθίδαται, καὶ ἢν μὴ κακὰ ᾖ, ὡσαύτως δὲ καὶ τὰ ποτά. καὶ ὅσα
<span class="lb" data-page="9" data-line="2" id="l9.2"></span>μὲν κρεηφαγίη πολλὴ παρὰ τὸ ἔθος βρωθεῖσα ποιέει ἢ σκόροδα ἢ σίλφιον ἢ ὀπὸς ἢ
<span class="lb" data-page="9" data-line="3" id="l9.3"></span>καυλὸς ἢ ἄλλα ὅσα τοιουτότροπα μεγάλας δυνάμιας ἔχοντα ἰδίας, ἧσσον ἄν τις θαυμάσειεν,
<span class="lb" data-page="9" data-line="4" id="l9.4"></span>εἰ τὰ <span class="milestone ed1page" data-n="113" data-unit="ed1page" id="ed1page.113"></span> τοιαῦτα πόνους ἐμποιέει τῇσι κοιλίῃσι μᾶλλον τῶν ἄλλων· ἀλλὰ εἰ
<span class="lb" data-page="9" data-line="5" id="l9.5"></span>καταμάθοις, ὅσον μᾶζα ὄχλον καὶ ὄγκον καὶ στρόφον καὶ φῦσαν τῇ κοιλίῃ παρέχει
<span class="lb" data-page="9" data-line="6" id="l9.6"></span>παρὰ τὸ ἔθος βρωθεῖσα τῷ ἀρτοφαγέειν εἰθισμένῳ ἢ οἷον ἄρτος βάρος καὶ τάσιν
<span class="lb" data-page="9" data-line="7" id="l9.7"></span>κοιλίης τῷ μαζοφαγέειν εἰθισμένῳ ἢ αὐτός γε ὁ ἄρτος θερμὸς βρωθεὶς οἵην δίψην
<span class="lb" data-page="9" data-line="8" id="l9.8"></span>παρέχει καὶ ἐξαπιναίην πληθώρην διὰ τὸ ξηραντικόν τε καὶ βραδύπορον· καὶ οἱ ἄγαν
<span class="lb" data-page="9" data-line="9" id="l9.9"></span>καθαροί τε καὶ ξυγκομιστοὶ παρὰ τὸ ἔθος βρωθέντες οἷα διαφέροντα ἀλλήλων ποιέουσι·
<span class="lb" data-page="9" data-line="10" id="l9.10"></span>καὶ μᾶζά γε ξηρὴ παρὰ τὸ ἔθος ἢ ὑγρὴ ἢ γλίσχρη· καὶ τὰ ἄλφιτα οἷόν τι ποιέει
<span class="lb" data-page="9" data-line="11" id="l9.11"></span>τὰ ποταίνια τοῖσι μὴ εἰωθόσι καὶ τὰ ἑτεροῖα τοῖσι τὰ ποταίνια εἰωθόσι καὶ οἰνοποσίη
<span class="lb" data-page="9" data-line="12" id="l9.12"></span>καὶ ὑδροποσίη παρὰ τὸ ἔθος ἐς θάτερα μεταβληθέντα ἐξαπίνης, καὶ ὑδαρής τε οἶνος
<span class="lb" data-page="9" data-line="13" id="l9.13"></span>καὶ ἄκρητος ἐξαπίνης ποθείς· ὁ μὲν γὰρ πλάδον τε ἐν τῇ ἄνω κοιλίῃ ἐμποιήσει καὶ
<span class="lb" data-page="9" data-line="14" id="l9.14"></span>φῦσαν ἐν τῇ κάτω, ὁ δὲ παλμόν τε φλεβῶν καὶ καρηβαρίην καὶ δίψην· καὶ λευκός τε
<span class="lb" data-page="9" data-line="15" id="l9.15"></span>καὶ μέλας οἶνος παρὰ τὸ ἔθος μεταβάλλουσιν, εἰ καὶ ἄμφω οἰνώδεες εἶεν, ὅμως <span class="milestone ed1page" data-n="114" data-unit="ed1page" id="ed1page.114"></span> πολλὰ
<span class="lb" data-page="9" data-line="16" id="l9.16"></span>ἂν ἑτεροιώσειαν κατὰ τὸ σῶμα, ὡς δὴ γλυκύν τε καὶ οἰνώδεα ᾖσσον ἄν τις φαίη θαυμαστὸν
<span class="lb" data-page="9" data-line="17" id="l9.17"></span>εἶναι μὴ τωὐτὸ δύνασθαι ἐξαπίνης μεταβληθέντα“. Παρὰ μὲν Ἱπποκράτους ἀρκεῖ τὰ
<span class="lb" data-page="9" data-line="18" id="l9.18"></span>δεῦρο τοῦδε γεγραμμένα παραδείγματα περὶ τῆς τῶν ἐθῶν δυνάμεως, Ἐρασίστρατος
<span class="lb" data-page="9" data-line="19" id="l9.19"></span>δ’ ἐν τῷ δευτέρῳ περὶ παραλύσεως ὧδέ πως ἔγραψεν· ,,δεῖ δὲ πολλὴν πάνυ ἐπίσκεψιν
<span class="lb" data-page="9" data-line="20" id="l9.20"></span>ποιήσασθαι περὶ συνηθείας καὶ ἀσυνηθείας καὶ ἀσυνηθείας τὸν μέλλοντα κατὰ τρόπον ἰατρεύειν· λέγω
<span class="lb" data-page="9" data-line="21" id="l9.21"></span>δὴ τὸ τοιοῦτο· πόνους τοὺς μὲν συνήθεις πολλοὺς πονοῦντες ἄκοποι διατελοῦσιν ὄντες,
<span class="lb" data-page="9" data-line="22" id="l9.22"></span>τοὺς δὲ ἀσυνήθεις ὀλίγους πονήσαντες ὑπόκοποι γίνονται· βρώματά τε ὅσα συνήθη
<span class="pb" data-page="10" id="p10"></span>
<span class="lb" data-page="10" data-line="1" id="l10.1"></span>δυσπεπτότερα ὄντα ἔνιοι ῥᾷον πέττουσιν ἢ τὰ ἀσυνήθη εὐπεπτότερα ὄντα· ἐκκρίσεις
<span class="lb" data-page="10" data-line="2" id="l10.2"></span>δὲ τὰς συνήθεις, κἂν ἀλυσιτελεῖς ὦσιν, εἰς συνήθειαν δὲ ἥκωσιν, ἐπιζητεῖ τὸ σῶμα
<span class="lb" data-page="10" data-line="3" id="l10.3"></span>καὶ ἀποστερούμενον τούτων εἰς νόσους ἐμπίπτει, οἷον γίνεται περί τε τὰς τῶν αἱμορροΐδων
<span class="lb" data-page="10" data-line="4" id="l10.4"></span>φορὰς καὶ καθάρσεις, ἃς ἔνιοι αὑτοῖς συνήθεις ποιοῦνται, καὶ δὴ ἑλκῶν κατὰ
<span class="lb" data-page="10" data-line="5" id="l10.5"></span>χρόνον ἐκπιπτόντων καὶ ἰχωρροούντων, καὶ ὡς ἐνίοις κατὰ τινας καιροὺς χολέραι γίνονται.
<span class="lb" data-page="10" data-line="6" id="l10.6"></span>ἁπάσας γὰρ τὰς τοιαύτας ἐκκρίσεις ἀλυσιτελεῖς οὔσας ἐπιζητεῖ τὸ σῶμα καὶ
<span class="lb" data-page="10" data-line="7" id="l10.7"></span>μὴ γινομένων αὐτῶν κατὰ τοὺς εἰθισμένους <span class="milestone ed1page" data-n="115" data-unit="ed1page" id="ed1page.115"></span> καιροὺς εἰς πάθη οὐ σμικρὰ ἐμπίπτουσιν,
<span class="lb" data-page="10" data-line="8" id="l10.8"></span>οἷς συνήθη τὰ τοιαῦτα. φαίνεται δὲ καί τινα τοιαῦτα γινόμενα κατὰ τὰς συνηθείας
<span class="lb" data-page="10" data-line="9" id="l10.9"></span>ὧν ἐπιστάμεθα ἐπῶν ἰάμβων· εἴ τις κελεύσειεν ἡμᾶς εἰπεῖν ἐκ μέσου στίχους δύο ἢ
<span class="lb" data-page="10" data-line="10" id="l10.10"></span>τρεῖς ἀσυνήθεις ὄντας τοῦ τοιούτου, οὐκ ἂν εὐπόρως δυναίμεθα· κατὰ δὲ τὴν ἐφεξῆς
<span class="lb" data-page="10" data-line="11" id="l10.11"></span>ἀρίθμησιν ἐπὶ τοὺς αὐτοὺς τούτους ἐλθόντες στίχους ἐξ ἑτοίμου ῥᾳδίως ἐροῦμεν, συνεθιζόμενοι
<span class="lb" data-page="10" data-line="12" id="l10.12"></span>δὲ καὶ τὸ πρότερον εἰρημένον εὐπόρως ποιοῦμεν. συμβαίνει δὲ καὶ τοιοῦτόν
<span class="lb" data-page="10" data-line="13" id="l10.13"></span>τι· οἱ μὲν ἀσυνήθεις τοῦ μανθάνειν βραδέως τε καὶ ὀλίγον μανθάνουσι, συνηθέστεροι
<span class="lb" data-page="10" data-line="14" id="l10.14"></span>δὲ γενόμενοι πολὺ πλεῖον καὶ ῥᾷον τοῦτο ποιοῦσι. γίνεται δὲ καὶ περὶ τὰς ζητήσεις
<span class="lb" data-page="10" data-line="15" id="l10.15"></span>ὅμοιον· οἱ μὲν γὰρ ἀσυνήθεις τὸ παράπαν τοῦ ζητῆσαι ἐν ταῖς πρώταις κινήσεσι τῆς
<span class="lb" data-page="10" data-line="16" id="l10.16"></span>διανοίας τυφλοῦνται καὶ ἀποσκοτοῦνται καὶ εὐθέως ἀφίστανται τοῦ ζητεῖν κοπιῶντες
<span class="lb" data-page="10" data-line="17" id="l10.17"></span>τῇ διανοίᾳ καὶ ἐξαδυνατοῦντες οὐχ ἧττον ἢ ὅσοι πρὸς δρόμους ἀσυνήθεις ὄντες προσέρχονται·
<span class="lb" data-page="10" data-line="18" id="l10.18"></span>ὁ δὲ συνήθης τῷ ζητεῖν πάντη διαδυόμενός τε καὶ ζητῶν τῇ διανοίᾳ καὶ
<span class="lb" data-page="10" data-line="19" id="l10.19"></span>μεταφερόμενος ἐπὶ πολλοὺς τόπους οὐκ ἀφίσταται τῆς ζητήσεως, οὐχ ὅτι ἐν μέρει
<span class="lb" data-page="10" data-line="20" id="l10.20"></span>ἡμέρας ἀλλ’ οὐδὲ ἐν παντὶ βίῳ ἀναπαύων τὴν ζήτησιν· καὶ μεταφέρων ἐπ’ ἄλλας
<span class="lb" data-page="10" data-line="21" id="l10.21"></span>ἐννοίας τὴν διάνοιαν οὐκ ἀλλοτρίας <span class="milestone ed1page" data-n="116" data-unit="ed1page" id="ed1page.116"></span> τοῦ ζητουμένου προβάλλει ἕως ἐπὶ τὸ προκείμενον
<span class="lb" data-page="10" data-line="22" id="l10.22"></span>ἐλθεῖν. οὕτω φαίνεται ἄχρι νῦν τὰ τῆς συνηθείας ἰσχύειν ἐν ἅπασι τοῖς ἡμετέροις
<span class="lb" data-page="10" data-line="23" id="l10.23"></span>πάθεσιν ὁμοίως τοῖς τε ψυχικοῖς καὶ τοῖς σωματικοῖς. περὶ μὲν δὴ τούτων εἰς τὸ παρὸν
<span class="lb" data-page="10" data-line="24" id="l10.24"></span>ἱκανῶς εἰρήσθω· ἐν δὲ τοῖς καθόλου λόγοις ὑπὲρ ἰατρικῆς λεγομένοις ἐπὶ πλέον ἐξηρίθμηται
<span class="lb" data-page="10" data-line="25" id="l10.25"></span>ἀναγκαίαν ἔχοντα τὴν ἐπίσκεψιν, εἰ μέλλοι μὴ πολλὰ τῶν κατ’ ἰατρικὴν
<span class="lb" data-page="10" data-line="26" id="l10.26"></span>χωλεύειν.“ Ταῦτα μὲν οἱ ἐνδοξότατοι τῶν ἰατρῶν, Ἐρασίστρατος καὶ Ἱπποκράτης,
<span class="lb" data-page="10" data-line="27" id="l10.27"></span>εἰρήκασι περὶ δυνάμεως ἐθῶν, οὐ λόγῳ τὴν εὕρεσιν αὐτῶν ἀνατιθέντες, ἀλλ’ ἐκ τῶν
<span class="lb" data-page="10" data-line="28" id="l10.28"></span>ἐναργῶς φαινομένων διδαχθέντες, ὅπερ ἀμέλει καὶ τῶν ἄλλων ἀνθρώπων ὅσοι μὴ καθάπερ
<span class="pb" data-page="11" id="p11"></span>
<span class="lb" data-page="11" data-line="1" id="l11.1"></span>ὕες ἢ ὄνοι ζῶσιν, ἀλλὰ παρακολουθοῦσιν ὑφ’ ὧν ὠφελοῦνταί τε καὶ βλάπτονται.
<span class="lb" data-page="11" data-line="2" id="l11.2"></span>πάρεστι γοῦν αὐτῶν ἀκούειν ὁσημέραι λεγόντων εἰθίσθαι τῷδε τῷ βρώματι καὶ τῷδε
<span class="lb" data-page="11" data-line="3" id="l11.3"></span>τῷ πόματι καὶ διὰ τοῦτο μὴ δύνασθαι καταλιπεῖν αὐτά· καὶ γὰρ καὶ βλάπτεσθαι κατὰ
<span class="lb" data-page="11" data-line="4" id="l11.4"></span>τὰς μεταβολάς. ὁμοίως δὲ καὶ περὶ τῶν ἐπιτηδευμάτων λέγουσιν, οἷον ἀλουσίας λουτρῶν,
<span class="lb" data-page="11" data-line="5" id="l11.5"></span>ἱππασίας κυνηγεσίων, δρόμου πάλης, ἀγρυπνιῶν ὕπνων, ἡλιώσεως ψύξεως, φροντίδων
<span class="lb" data-page="11" data-line="6" id="l11.6"></span>ὅσα τ’ ἄλλα τοιαῦτα.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg105.verbatim-grc1:1">
<span class="pb page1" data-page="19.49" id="p19.49"></span>
<span class="milestone ed1page page1" data-n="3.369" data-unit="ed1page" id="ed1page.4.369"></span>
<span class="milestone ed2page page1" data-n="0.29" data-unit="ed2page" id="ed2page.1.29"></span>
          <h1>ΓΑΛΗΝΟΥ ΠΕΡΙ ΤΗΣ ΤΑΞΕΩΣ
<br></br>ΤΩΝ ΙΔΙΩΝ ΒΙΒΛΙΩΝ ΠΡΟΣ
<br></br>ΕΥΓΕΝΙΑΝΟΝ.
</h1>
          <p>
<span class="lb" data-page="19.49" data-line="1" id="l19.49.1"></span><span class="milestone ed2page" data-n="1.29" data-unit="ed2page" id="ed2page.1.29"></span> Καλῶς μοι δοκεῖς, ὦ Εὐγενιανὲ, γενέσθαι τι βιβλίον
<span class="lb" data-page="19.49" data-line="2" id="l19.49.2"></span>ἠξιωκέναι τὴν τάξιν τῶν ὑπ᾽ ἐμοῦ γεγραμμένων
<span class="lb" data-page="19.49" data-line="3" id="l19.49.3"></span>ἒξηγούμενον · οὔτε γὰρ εἶς αὐτῶν ἀπάντων ὁ σκοπὸς οὔτε
<span class="lb" data-page="19.49" data-line="4" id="l19.49.4"></span>δύναμις οὔτ᾽ ἐπαγγελία. τὰ μὲν γὰρ φίλων, ὡς οἶσθα,
<span class="lb" data-page="19.49" data-line="5" id="l19.49.5"></span>δεηθέντων ἐγράφη τῆς ἐκείνων μόνον ἕξεως στοχαζόμενα,
<span class="lb" data-page="19.49" data-line="6" id="l19.49.6"></span>τινὰ δὲ μειρακίοις εἰσαγομένοις ὑπηγορεύθη σκοπὸν ἐπ᾽ οὐδετέρων 
<span class="pb" data-page="19.50" id="p19.50"></span>
<span class="lb" data-page="19.50" data-line="1" id="l19.50.1"></span>ἔχοντος μου διαδοθῆναι τοῖς ἀνθρώποις αὐτὰ , φυλαχθῆναί
<span class="lb" data-page="19.50" data-line="2" id="l19.50.2"></span>τε τῷ μετ ἐμὲ χρόνῳ, διὰ τὸ θεασασθαί με καὶ
<span class="lb" data-page="19.50" data-line="3" id="l19.50.3"></span>τῶν ἐν τοῖς ἔμπροσθεν γεγραμμένων βιβλίων ὀλίγους πάνυ
<span class="lb" data-page="19.50" data-line="4" id="l19.50.4"></span>τῶν ἀνθρώπων αἰσθανομένους · θαυμάζουσι γοῦν ἄλλος ἅτλον
<span class="lb" data-page="19.50" data-line="5" id="l19.50.5"></span>ἰατρῶν τε καὶ φιλοσόφων οὔτε τὰ ἑαυτῶν μεμαθηκότες
<span class="lb" data-page="19.50" data-line="6" id="l19.50.6"></span>οὔτε ἐπιστήμην ἀσκήσαντες ἀποδεικτικὴν, ᾗ διακρῖναι δυνήσονται
<span class="lb" data-page="19.50" data-line="7" id="l19.50.7"></span>τούς ψευδεῖς λόγους τῶν ἀληθῶν, ἀλλ᾽ ἔνιοι μὲν ὅτι
<span class="lb" data-page="19.50" data-line="8" id="l19.50.8"></span>πατέρας ἔσχον ἤτοι γ᾽ ἐμπειρικοὺς ἢ δογματικοὺς ἢ μεθοδικοὺς,
<span class="lb" data-page="19.50" data-line="9" id="l19.50.9"></span>ἔνιοι δὲ ὅτι διδασκάλους, ἄλλοι δ᾽ ὅτι φίλους, ἢ
<span class="lb" data-page="19.50" data-line="10" id="l19.50.10"></span>διότι κατὰ τὴν πόλιν αὐτῶν ἐθαυμάσθη τις ἀπὸ τῆσδε τῆς
<span class="lb" data-page="19.50" data-line="11" id="l19.50.11"></span>αἱρέσεως · οὕτω δὲ καὶ τῶν κατὰ τὴν φιλοσοφίαν αἱρέσεων
<span class="lb" data-page="19.50" data-line="12" id="l19.50.12"></span>ἄλλος κατ᾽ ἄλλην αἰτίαν ἤτοι Πλατωνικὸς ἢ Περιπατητικὸς
<span class="lb" data-page="19.50" data-line="13" id="l19.50.13"></span>ἢ Στωικὸς ἢ Ἐπικούρειος ἐγένετο. νυνὶ δὲ ὰφ᾽ οὖ καὶ
<span class="lb" data-page="19.50" data-line="14" id="l19.50.14"></span>διαδοχαὶ αἱρέσεών. εἰσιν, οὐκ ὀλίγοι κατὰ τήνδε τὴν πρόφασιν
<span class="lb" data-page="19.50" data-line="15" id="l19.50.15"></span>ἀναγορεύουσιν ἑαυτοὺς ἀπὸ τῆς αἱρέσεως, ὅθεν ἀνατρέφονται
<span class="lb" data-page="19.50" data-line="16" id="l19.50.16"></span>· μάλισθ᾽ ὅῖαν ἀπορῶσιν ἀφσρμῆς ἑτέρας βίου · ἐγὼ
<span class="lb" data-page="19.50" data-line="17" id="l19.50.17"></span>μὲν δή μοι πεπεικὼς ἐμαυτὸν, ὡς οὐδ᾽ ἂν ὑπὸ τῶν Μουσῶν
<span class="lb" data-page="19.50" data-line="18" id="l19.50.18"></span>αὐτῶν γραφῇ τι βιβλίον, ἐντιμότερον ἔσται τοῦτο τῶν 
<span class="pb" data-page="19.51" id="p19.51"></span>
<span class="lb" data-page="19.51" data-line="1" id="l19.51.1"></span>τοῖς ἀμαθεστάτοις γεγραμμένων, οὐκ ὠρέχθην οὐδεπώποτε
<span class="lb" data-page="19.51" data-line="2" id="l19.51.2"></span>τῶν ἐμῶν ὑπομνηματων οὐδὲν ἐν ἀνθρωποις εἶναι · διαδοθέντων
<span class="lb" data-page="19.51" data-line="3" id="l19.51.3"></span>δ᾽ εἰς πολλούς αὐτῶν ἄκοντος ἐμοῦ, καθάπερ οἶσθα,
<span class="lb" data-page="19.51" data-line="4" id="l19.51.4"></span>πρὸς τὸ διδόναι τι τοῦ λοιποῦ τοῖς φίλοις ὑπόμνημα,
<span class="lb" data-page="19.51" data-line="5" id="l19.51.5"></span>λίαν ὀκνηρῶς ἔσχον. ἠναγκάσθην δὲ διὰ τοῦτο καὶ βιβλίον
<span class="lb" data-page="19.51" data-line="6" id="l19.51.6"></span>τι γράψαι περὶ τῆς ἀρίστης αἱρέσεως , οὐ τοιοῦτον οἶον
<span class="lb" data-page="19.51" data-line="7" id="l19.51.7"></span>πολλοὶ τῶν ἔμπροσθεν ἔγραψαν ἰατρῶν τε καὶ φιλοσόφων,
<span class="lb" data-page="19.51" data-line="8" id="l19.51.8"></span>ὀνομαστὶ τὴν ἑαυτῶν αἵρεσιν ἐπαινοῦντες, ἀλλὰ τὴν ὀδὸν
<span class="lb" data-page="19.51" data-line="9" id="l19.51.9"></span>αὐτὴν μόνην ἐνδεικνύμενος , ᾗ τις ἀν χρώμενος ἀρίστην αἵρεσιν
<span class="lb" data-page="19.51" data-line="10" id="l19.51.10"></span>συστήσαιτο ἢ κατ ᾽ ἰατρικὴν ἢ φιλοσοφίαν ἤ τινα ἄλλην
<span class="lb" data-page="19.51" data-line="11" id="l19.51.11"></span>τέχνην. εἴρηται δ᾽ ἐν αὐτῷ καὶ δέδεικται τὸ λεγόμενον
<span class="lb" data-page="19.51" data-line="12" id="l19.51.12"></span>ὀλίγον ἔμπροσθεν, ὡς ἀποδείξεως ἐπιστήμονα χρὴ γε-
<span class="lb" data-page="19.51" data-line="13" id="l19.51.13"></span><span class="milestone ed2page" data-n="1.30" data-unit="ed2page" id="ed2page.1.30"></span>γονέναι πρότερον ὅστις ἀν μέλλῃ κριτής ὀρθὸς ἔσεσθαι τῶν
<span class="lb" data-page="19.51" data-line="14" id="l19.51.14"></span>αἱρέσεων. οὐκ ἀρκεῖ δ᾽ οὐδὲ τοῦτο μόνον, ἀλλὰ καὶ πάθους
<span class="lb" data-page="19.51" data-line="15" id="l19.51.15"></span>ἀπηλλάχθαι, καθὸ φιλοῦντες ἢ μισοῦντες τὰς αἱρέσεις · οὐχ
<span class="lb" data-page="19.51" data-line="16" id="l19.51.16"></span>ὡς οἱ πολλοὶ τυφλώττουσιν ἀμφ᾽ αὐτας. εἰ γὰρ μὴ τοῦτ᾽
<span class="lb" data-page="19.51" data-line="17" id="l19.51.17"></span>ἔχων ἐθελήσειεν ἤτοι κατὰ μέθοδον ἐπιστημονικὴν αὐτὸ
<span class="lb" data-page="19.51" data-line="18" id="l19.51.18"></span>ζητῆσαι τὸ ἀληθὲς ἢ τὰ τοῖς ἄλλοις εἰρημένα κρῖναι, μόνος 
<span class="pb" data-page="19.52" id="p19.52"></span>
<span class="lb" data-page="19.52" data-line="1" id="l19.52.1"></span>ἂν οὗτος ἐξεύροι τὴν ἀρίστην αἵρεσιν · ἐπίστασαι δὲ καὶ σύ
<span class="lb" data-page="19.52" data-line="2" id="l19.52.2"></span>τοὺς πολλούς τῶν ἰατρῶν τε καὶ φιλοσόφων, ὅταν ἐξελέγχωνται,
<span class="lb" data-page="19.52" data-line="3" id="l19.52.3"></span>ὡς μηδέν <span class="milestone ed1page" data-n="4.369" data-unit="ed1page" id="ed1page.4.369"></span> ἀποδεικτικὴν μέθοδον ἠσκηκότας ἐπ·
<span class="lb" data-page="19.52" data-line="4" id="l19.52.4"></span>ἐναντίας ὁδοὺς ἐκτρεπομένους · καὶ τοὺς μὲν αὐτῶν μηδ᾽
<span class="lb" data-page="19.52" data-line="5" id="l19.52.5"></span>εἶναι φάσκοντας ἀπόδειξιν, ἐνίους δ᾽ οὐ μόνον ὑπάρχειν
<span class="lb" data-page="19.52" data-line="6" id="l19.52.6"></span>ἀπόδειξιν, ἀλλὰ καὶ γινώσκεσθαι φύσει πᾶσιν, ὡς μηδὲν εἰς
<span class="lb" data-page="19.52" data-line="7" id="l19.52.7"></span>τοῦτο μήτε μαθήσεως δεῖσθαί τινα μητ᾽ ἀσκήσεως · οἶς πῶς
<span class="lb" data-page="19.52" data-line="8" id="l19.52.8"></span>ἂν ἔτι διαλέγοιτό τις, εἰς τοσοῦτον ἐμπληξίας ἥκουσιν ,· ἀλλά
<span class="lb" data-page="19.52" data-line="9" id="l19.52.9"></span>τις ἴσως αὐτῶν ἐρεῖ, καὶ γὰρ τολμηρότατοί πώς εἰσι περὶ
<span class="lb" data-page="19.52" data-line="10" id="l19.52.10"></span>ὧν οὐκ ἴσασιν ἀποφαίνεσθαι, τὴν τολμαν ἐν ἐμοὶ μᾶλλον
<span class="lb" data-page="19.52" data-line="11" id="l19.52.11"></span>εἶναι. ἴνα οὖν μήτ᾽ αὐτὸς ἀκούω ταῦτα μήτε πρός ἑτέρους
<span class="lb" data-page="19.52" data-line="12" id="l19.52.12"></span>ἀναγκάζωμεν λέγειν, ἐγνώκειν μηδὲν ἐκδιδόναι βιβλίον. ἀλλὰ
<span class="lb" data-page="19.52" data-line="13" id="l19.52.13"></span>τῶν γε τοῖς φίλοις δοθέντων ἐκπεσόντων εἰς πολλοὺς ἐγράφη
<span class="lb" data-page="19.52" data-line="14" id="l19.52.14"></span>μὲν ἐξ ἀνάγκης δι᾽ ἐκεῖνα καὶ τὸ περὶ τῆς ἀρίστης αἱρέσεως·
<span class="lb" data-page="19.52" data-line="15" id="l19.52.15"></span>εἴρηται δ᾽ ἐν αὐτῷ καὶ ἡ τῆς γραφῆς αἰτία. ταῦτά
<span class="lb" data-page="19.52" data-line="16" id="l19.52.16"></span>τε οὖν εἴ τις ἀναγινώσκειν ἐθέλοι πρῶτα πάντων, ὀρθῶς
<span class="lb" data-page="19.52" data-line="17" id="l19.52.17"></span>ποιήσει, καὶ εἰ πεισθεὶς αὐτοῖς ἀποδεικτικὸς γενὲσθαι βουληθείη 
<span class="pb" data-page="19.53" id="p19.53"></span>
<span class="lb" data-page="19.53" data-line="1" id="l19.53.1"></span>πρὶν ἐπὶ τὴν μάθησίν τε καὶ κρίσιν ἥκειν ἀπάντων
<span class="lb" data-page="19.53" data-line="2" id="l19.53.2"></span>τῶν αἱρέσεων, ἔχει πραγματείαν τὴν ὑφ᾽ ἡμῶν γεγραμμένην,
<span class="lb" data-page="19.53" data-line="3" id="l19.53.3"></span>τὴν περὶ ἀποδείξεως · ἦς ἐὰν μὴ μόνας μάθῃ τἀς μεθόδους,
<span class="lb" data-page="19.53" data-line="4" id="l19.53.4"></span>ἀλλὰ κἂν γυμνάσηται κατ᾽ αὑτὰς, ἐπὶ πάσης ὕλης πραγμάτων
<span class="lb" data-page="19.53" data-line="5" id="l19.53.5"></span>ἐξευρήσει τὴν ἀλήθειαν, ἐάν γ᾽ ἐραστὴς ὑπάρχῃ καὶ
<span class="lb" data-page="19.53" data-line="6" id="l19.53.6"></span>μὴ κατὰ πάθος ἄλογον αἱρήσηταί τι, καθάπερ οἱ περὶ τὰς
<span class="lb" data-page="19.53" data-line="7" id="l19.53.7"></span>διαφοράς τῶν χρωμάτων ἐν ταῖς ἱπποδρομίαις ἐσπουδακοτες·
<span class="lb" data-page="19.53" data-line="8" id="l19.53.8"></span>ὁ δ᾽ αὐτὸς οὗτος ἐπὶ τοῖς ἔμπροσθεν εἰρημένοις παραγενόμενος,
<span class="lb" data-page="19.53" data-line="9" id="l19.53.9"></span>ἐξευρήσει τ᾽ ἀληθῶς αὐτοῖς ἐγνωσμένα καὶ
<span class="lb" data-page="19.53" data-line="10" id="l19.53.10"></span>ψευδῶς ὑπειλημμένα. μία μὲν οὖν ἥδε τῶν ἡμετέρων ὑπομνημάτων
<span class="lb" data-page="19.53" data-line="11" id="l19.53.11"></span>ἐστὶν ἀρχὴ τῆς ἀναγνώσεως ἐκείνοις τῶν ἀνδρῶν,
<span class="lb" data-page="19.53" data-line="12" id="l19.53.12"></span>ὅσοι καὶ φύσει συνετοὶ καὶ ἀληθείας ἑταῖροι. χωρὶς
<span class="lb" data-page="19.53" data-line="13" id="l19.53.13"></span>δὲ ταύτης ἐάν τις ἡμῶν αὑτῶν ᾖ πεπειραμένος ἐπί τε τοῦ
<span class="lb" data-page="19.53" data-line="14" id="l19.53.14"></span>βίου παντὸς καὶ κατὰ τῆς τέχνης ἔργα, τάχα ἐπ᾽ αὐτῶν
<span class="lb" data-page="19.53" data-line="15" id="l19.53.15"></span>τῶν νοσούντων, ὥστε πεπεῖσθαι περὶ μὲν τοῦ τρόπου τῆς
<span class="lb" data-page="19.53" data-line="16" id="l19.53.16"></span>ψυχῆς, ὅτι χωρὶς ἔχθρας ἢ φιλονεικίας ἢ φιλίας ἀλόγου
<span class="lb" data-page="19.53" data-line="17" id="l19.53.17"></span>πρὸς αἵρεσίν τινα πάντα πραττόμεθα · ἢ περὶ τῶν ἔργων
<span class="lb" data-page="19.53" data-line="18" id="l19.53.18"></span>τῶν κατὰ τὴν τέχνην, ὅπως μαρτυρῇ τῇ τῶν δογμάτων 
<span class="pb" data-page="19.54" id="p19.54"></span>
<span class="lb" data-page="19.54" data-line="1" id="l19.54.1"></span>ἀληθεία καὶ χωρὶς τῆς ἀποδεικτικῆς θεωρίας , οὕτος ὠφελεισθαι
<span class="lb" data-page="19.54" data-line="2" id="l19.54.2"></span>δυνήσεται πρὸς τῶν ἡμετέρων ὑπομνημάτων, οὐ
<span class="lb" data-page="19.54" data-line="3" id="l19.54.3"></span>κατ᾽ ἐπιστήμην ἀκριβῆ τῶν πραγμάτων, τοῦτο γάρ ὑπάρχει
<span class="lb" data-page="19.54" data-line="4" id="l19.54.4"></span>μόνοις τοῖς ἀποδεικτικοῖς, ἀλλὰ κατὰ δόξαν ὀρθὴν ὑπὲρ ἦς
<span class="lb" data-page="19.54" data-line="5" id="l19.54.5"></span>εἰκότως εἴρηται τοῖς παλαιοῖς · ὧν εἰς μὲν τὰς πράξεις
<span class="lb" data-page="19.54" data-line="6" id="l19.54.6"></span>οὐδὲν ἐπιστήμης ἀπολείπεται, τὸ νόμιμον δ᾽ αὐτῇ καὶ βέβαιον
<span class="lb" data-page="19.54" data-line="7" id="l19.54.7"></span>οὐ πρόσεστιν. ἀναγνώσεται τοιγαροῦν οὗτος ἀπάντων
<span class="lb" data-page="19.54" data-line="8" id="l19.54.8"></span>πρῶτα τὰ τοῖς εἰσαγομένοις γεγραμμένα, τό τε περὶ
<span class="lb" data-page="19.54" data-line="9" id="l19.54.9"></span>τῶν αἱρέσεων; ὅ δὴ καὶ κατὰ τήνδε τὴν λέξιν ἐπιγέγραπται
<span class="lb" data-page="19.54" data-line="10" id="l19.54.10"></span>περὶ αἱρέσεως τοῖς εἰσαγομένοις, καὶ τῆ περὶ σφυγμῶν, ὅ δὴ
<span class="lb" data-page="19.54" data-line="11" id="l19.54.11"></span>καὶ αὐτὸ παραπλησίαις ἐπιγέγραπται, περὶ σφυγμῶν τοῖς
<span class="lb" data-page="19.54" data-line="12" id="l19.54.12"></span>εἰσαγομένοις · καὶ τρίτον ὅ περὶ τῶν ὀστῶν τοῖς εἰσαγομένοις
<span class="lb" data-page="19.54" data-line="13" id="l19.54.13"></span>ἐπιγέγραπται, τῆς ἀνατομικῆς πραγματείας ὑπάρχον
<span class="lb" data-page="19.54" data-line="14" id="l19.54.14"></span>πρῶτον · ἣν δὴ καὶ πᾶσαν εἴ τις βούλοιτο διελθεῖν ἐπὶ τὴν
<span class="lb" data-page="19.54" data-line="15" id="l19.54.15"></span>τῶν ἀνατομικῶν ἐγχείρησιν ἡκέτω πρὸ τῶν ἄλλων, αὕτη γὰρ
<span class="lb" data-page="19.54" data-line="16" id="l19.54.16"></span>διδάσκει τὰ φαινόμενα μόρια κατὰ τἀς ἀνατομάς ὡς ἔχει
<span class="lb" data-page="19.54" data-line="17" id="l19.54.17"></span>μεγέθους τε καὶ θέσεως καὶ διαπλάσεως καὶ πλοκῆς καὶ
<span class="lb" data-page="19.54" data-line="18" id="l19.54.18"></span>χροιᾶς καὶ τῆς πρὸς ἄλληλα κοινωνίας. ὁ δ᾽ ἐν τῇ τούτων 
<span class="pb" data-page="19.55" id="p19.55"></span>
<span class="lb" data-page="19.55" data-line="1" id="l19.55.1"></span>θέφ κατὰ τὰς ἀνατομὰς γυμνασάμενος ἑξῆς αὐτῶν τὰς
<span class="lb" data-page="19.55" data-line="2" id="l19.55.2"></span>ἐνεργείας μαθήσεται, τὰς μὲν φυσικὰς ἐν τρισὶν ὑπομνήμασι
<span class="lb" data-page="19.55" data-line="3" id="l19.55.3"></span>γεγραμμένας , ἅ περὶ φυσικῶν δυνάμεων ἐπιγέγραπται,
<span class="lb" data-page="19.55" data-line="4" id="l19.55.4"></span>τάς ψυχικὰς δ᾽ ὀνομαζομένας ἐν ἄλλοις πλείοσιν, ὧν προηχεῖται
<span class="lb" data-page="19.55" data-line="5" id="l19.55.5"></span>τό τε <span class="milestone ed2page" data-n="1.31" data-unit="ed2page" id="ed2page.1.31"></span> .περὶ τῆς ἐπὶ τῶν τεθνεώτων ἀνατομῆς
<span class="lb" data-page="19.55" data-line="6" id="l19.55.6"></span>καὶ δύο ἐφεξῆς τῇδε, τὰ τῆς ἐπὶ τῶν ζώντων καὶ δύο ἐπ
<span class="lb" data-page="19.55" data-line="7" id="l19.55.7"></span>αὐτοῖς ἄλλα τὰ περὶ τῆς ἀνατομικῆς διαφωνίας. ἐφεξῆς
<span class="lb" data-page="19.55" data-line="8" id="l19.55.8"></span>δὲ τούτοις ἐστὶ τρία μὲν περὶ θώρακος καὶ πνεύμονος, δύο
<span class="lb" data-page="19.55" data-line="9" id="l19.55.9"></span>δὲ περὶ τῶν τῆς ἀναπνοῆς αἰτίων καὶ τούτων ἐφεξῆς περὶ
<span class="lb" data-page="19.55" data-line="10" id="l19.55.10"></span>φωνῆς. ἐκ ταὐτοῦ δὲ γένους ἐστὶ καὶ τὰ περὶ μυῶν κινήσεως
<span class="lb" data-page="19.55" data-line="11" id="l19.55.11"></span>καὶ ἅ περὶ τῶν ὀνομάτων ἐπιδέδεικται. καὶ αὐτὰ δὲ
<span class="lb" data-page="19.55" data-line="12" id="l19.55.12"></span>τὰ περὶ τῆς ἀποδείξεως τῶν στοιχείων οὐ πάντα εἴρηται
<span class="lb" data-page="19.55" data-line="13" id="l19.55.13"></span>κατὰ τὸ βιβλίον, ἀλλ᾽ ὅσοις αὐτὸς Ἱπποκράτης ἐχρήσατο.
<span class="lb" data-page="19.55" data-line="14" id="l19.55.14"></span>πρὸς δὲ τὸ τελεώτατον τῆς ἐπιστήμης τῶν τοῦ σώματος
<span class="lb" data-page="19.55" data-line="15" id="l19.55.15"></span>στοιχείων ἀναλέξαι προσήκει τὰ ἐν τῷ τρισκαιδεκάτῳ περὶ
<span class="lb" data-page="19.55" data-line="16" id="l19.55.16"></span>ἀποδείξεως εἰρημένα καὶ τὰ κατὰ τὸ πέμπτον καὶ ἕκτον περὶ
<span class="lb" data-page="19.55" data-line="17" id="l19.55.17"></span>τῶν Ἀσκληπιάδου δογμάτων. ἀλλὰ καὶ τὰ περὶ τῆς τῶν
<span class="lb" data-page="19.55" data-line="18" id="l19.55.18"></span>καθαιρόντων φαρμάκων δυνάμεως · εἴρηται μέν τινα κἀν 
<span class="pb" data-page="19.56" id="p19.56"></span>
<span class="lb" data-page="19.56" data-line="1" id="l19.56.1"></span>τῷ περὶ τῶν καθ᾽ Ἱπποκράτην στοιχείων, γέγραπται δὲ καὶ
<span class="lb" data-page="19.56" data-line="2" id="l19.56.2"></span>κατὰ μόνας ἐν ἑτέρῳ βιβλίῳ. τῷ δὲ περὶ τῶν καθ΄ Ἱπποκράτην
<span class="lb" data-page="19.56" data-line="3" id="l19.56.3"></span>στοιχείων ἕπεται τὰ περὶ κράσεων ὑπομνήματα γ᾽,
<span class="lb" data-page="19.56" data-line="4" id="l19.56.4"></span>καὶ τούτοις ἠ περὶ τῆς τῶν ἀπλῶν φαρμάκων δυνάμεως
<span class="lb" data-page="19.56" data-line="5" id="l19.56.5"></span>πραγματεία, κἀκείνῃ πάλιν ἠ περὶ συνθέσεως φαρμάκων.
<span class="lb" data-page="19.56" data-line="6" id="l19.56.6"></span>ἐν μὲν οὖν τοῖς πρώτοις ζῶσις λέγονται μετὰ τῶν ἰδίων
<span class="lb" data-page="19.56" data-line="7" id="l19.56.7"></span>ἐκάστης γνωρισματων· ἐν δὲ τῷ δ᾽ περὶ τῆς τῶν φαρμάκων
<span class="lb" data-page="19.56" data-line="8" id="l19.56.8"></span>κράσεως ὁ λόγος ἐστίν. ἐάν τε οὖν μετὰ δύο βουληθείη
<span class="lb" data-page="19.56" data-line="9" id="l19.56.9"></span>τις ἐάν τε μετὰ τρία, τό τε περὶ τῆς ἀρίστης κατασκευῆς
<span class="lb" data-page="19.56" data-line="10" id="l19.56.10"></span>τοῦ σώματος ἀναγνῶναι καὶ τὸ περὶ τῆς εὐεξίας καὶ
<span class="lb" data-page="19.56" data-line="11" id="l19.56.11"></span>τὸ περὶ τῆς ἀνωμάλου δυσκρασίας ἐν τῇ προσηκούσῃ τάξει
<span class="lb" data-page="19.56" data-line="12" id="l19.56.12"></span>πράξει τοῦτο. μικρὰ δέ ἐστι πάνυ τὰ τρία ταῦτα βιβλία,
<span class="lb" data-page="19.56" data-line="13" id="l19.56.13"></span>φίλοις ὰξιώσασιν ὑπαγορευθέντα κἄπειτ᾽ ἐκδοθέντα
<span class="lb" data-page="19.56" data-line="14" id="l19.56.14"></span>ἐκείνων. ἐπεί τοι καὶ τούτων ἡ δύναμις ἐν τῇ τῶν ὑγιεινῶν
<span class="lb" data-page="19.56" data-line="15" id="l19.56.15"></span>πραγματεία περιέχεται, καθ΄ ἢν αἱ διαφοραὶ τῆς τοῦ
<span class="lb" data-page="19.56" data-line="16" id="l19.56.16"></span>σώματος ἡμῶν κατασκευῆς * * * ( 370 ) τῶν ἐξηγήσεων,
<span class="lb" data-page="19.56" data-line="17" id="l19.56.17"></span>ὅσαι τ᾽ ὀρθῶς λέγονται καὶ ὅσαι μὴ προγεγυμνασμὲνῳ
<span class="lb" data-page="19.56" data-line="18" id="l19.56.18"></span>κατὰ τὰς ἡμετὲρας πραγματείας. ἕξεις δ᾽ εἰς ἔνια 
<span class="pb" data-page="19.57" id="p19.57"></span>
<span class="lb" data-page="19.57" data-line="1" id="l19.57.1"></span>τῶν Ἱπποκράτους καὶ τὰ ἡμετέρα. καὶ ἐπειδὴ ταῦτ᾽ εἴδη
<span class="lb" data-page="19.57" data-line="2" id="l19.57.2"></span>γέγραπται, προσθεῖναι πειράσομαι τὰ λοιπά. τοῦτο μὲν
<span class="lb" data-page="19.57" data-line="3" id="l19.57.3"></span>ἐὰν ζήσωμεν ἔσται, φθάσαντος δ᾽ ἀποθανεῖν ἐμοῦ πρὶν
<span class="lb" data-page="19.57" data-line="4" id="l19.57.4"></span>ἐξηγήσασθαι τὰ καιριώτατα τῶν Ἱπποκράτους συγγραμμάτων,
<span class="lb" data-page="19.57" data-line="5" id="l19.57.5"></span>ἕξουσιν οἱ βουλόμενοι τὴν γνώμην αὐτοῦ καὶ τὰς ἡμετέρας
<span class="lb" data-page="19.57" data-line="6" id="l19.57.6"></span>μὲν, ὡς εἴρηται, πραγματείας, ἅμα τοῖς ἤδη γεγονόσιν
<span class="lb" data-page="19.57" data-line="7" id="l19.57.7"></span>ὑπομνήμασι. καὶ τῶν ἐξηγησαμένων γε τὸν ἄνδρα τοῦ
<span class="lb" data-page="19.57" data-line="8" id="l19.57.8"></span>γε διδασκάλου Πέλοπος εἴ πού τι καὶ τῶν Νουμισιανοῦ
<span class="lb" data-page="19.57" data-line="9" id="l19.57.9"></span>ἔχοιεν, ἔστι δ᾽ ὀλίγα τὰ διασωζόμενα · καὶ πρὸς τούτοις τά
<span class="lb" data-page="19.57" data-line="10" id="l19.57.10"></span>τε Σαβίνου καὶ Ῥούφου τοῦ Ἐφεσίου · Κόϊντος δἐ καὶ οἱ
<span class="lb" data-page="19.57" data-line="11" id="l19.57.11"></span>Κοίντου μαθηταὶ τὴν Ἱπποκράτους γνώμην οὐκ ἀκριβῶς
<span class="lb" data-page="19.57" data-line="12" id="l19.57.12"></span>ἐγνώκασι · διὸ καὶ πολλαχόθι τὰς ἐξηγήσεις οὐκ ὀρθῶς
<span class="lb" data-page="19.57" data-line="13" id="l19.57.13"></span>ποιοῦνται. Λύκος δὲ ἐνίοτε καὶ προσεγκαλεῖ τῷ Ἱπποκράτει,
<span class="lb" data-page="19.57" data-line="14" id="l19.57.14"></span>καί φησι ψεύδεσθαι τὸν ἄνδρα, μὴ γινώσκων αὐτοῦ τὰ
<span class="lb" data-page="19.57" data-line="15" id="l19.57.15"></span>δόγματα, καίτοι τά γε τοῦ Λύκου βιβλία φανερῶς πάντα
<span class="lb" data-page="19.57" data-line="16" id="l19.57.16"></span>γέγονεν. ὁ δ᾽ ἡμέτερος διδάσκαλος Σάτυρος, τούτῳ γὰρ
<span class="lb" data-page="19.57" data-line="17" id="l19.57.17"></span>πρώτῳ συγγενόμενοι μετὰ ταῦτ᾽ ἠκούσαμεν Πέλοπος, οὐ
<span class="lb" data-page="19.57" data-line="18" id="l19.57.18"></span>τὰς αὐτὰς ἐξηγήσεις ἐποιεῖτο τῷ Λύκῳ τῶν Ἱπποκρατείων 
<span class="pb" data-page="19.58" id="p19.58"></span>
<span class="lb" data-page="19.58" data-line="1" id="l19.58.1"></span>βιβλίων. ὁμολογεῖται δὲ Σάτυρος ἀκριβέστατα διασώζειν τὰ
<span class="lb" data-page="19.58" data-line="2" id="l19.58.2"></span>Κοίντου δόγματα μήτε προσθεὶς αὐτοῖς τι μητ᾽ ἀφελών.
<span class="lb" data-page="19.58" data-line="3" id="l19.58.3"></span>Ἐφικιανὸς μὲν γάρ τι καὶ μετεῤῥύθμησεν ἐπὶ τὸ Στωϊκώτερον.
<span class="lb" data-page="19.58" data-line="4" id="l19.58.4"></span>ἡμεῖς οὑν ἑτέρως μὲν ἔμπροσθεν ἠκηκοότες Σατύρου
<span class="lb" data-page="19.58" data-line="5" id="l19.58.5"></span>τὰς ἐξηγήσεις Κοίντου, μετὰ χρόνον δ᾽ ὕστερον ἀναγνόντες
<span class="lb" data-page="19.58" data-line="6" id="l19.58.6"></span>τινὰ τῶν τοῦ Λύκου κατέγνωμεν ἀμφοτέρων, ὡς οὐκ ἀκριβῶς
<span class="lb" data-page="19.58" data-line="7" id="l19.58.7"></span>ἐγνωκότων τὴν Ἱπποκράτους γνώμην, ἄμεινον γὰρ ἔγνωσαν
<span class="lb" data-page="19.58" data-line="8" id="l19.58.8"></span>οἱ περὶ Σαβῖνόν τε καὶ Ῥοῦφον. ὁ δὲ ἐν ταῖς ἡμετέ-,
<span class="lb" data-page="19.58" data-line="9" id="l19.58.9"></span>ραις πραγματείαις προγεγυμνασμένος ἱκανὸς καὶ τὰ τούτων
<span class="lb" data-page="19.58" data-line="10" id="l19.58.10"></span>κρίνειν καὶ φωράσαι τά τε καλῶς ὑπ αὐτῶν εἰρημένα καὶ
<span class="lb" data-page="19.58" data-line="11" id="l19.58.11"></span>εἴ που τύχοιεν ἐσφαλμένοι. ἀλλ᾽ ἐπεὶ καὶ περὶ τῶν Ἱπποκράτους
<span class="lb" data-page="19.58" data-line="12" id="l19.58.12"></span>ἐξηγήσεων αὐτάρκως εἴρηται, μεταβῶμεν ἐπὶ τὰ
<span class="lb" data-page="19.58" data-line="13" id="l19.58.13"></span>λοιπὰ τῶν ἡμετέρων ὑπομνήματα ὅσα τῆς λογικῆς ἐστι.
<span class="lb" data-page="19.58" data-line="14" id="l19.58.14"></span>πραγματείας. <span class="milestone ed2page" data-n="1.52" data-unit="ed2page" id="ed2page.1.52"></span> ἔστι δ᾽ ἐξ αὐτῶν σοὶ μὲν, ὦ Εὐγενιανὲ,
<span class="lb" data-page="19.58" data-line="15" id="l19.58.15"></span>καὶ ὅσοι τὴν ἰατρικὴν μόνην ἐσπουδάκατε περὶ τῆς ἀποδείξεως
<span class="lb" data-page="19.58" data-line="16" id="l19.58.16"></span>αὐτάρκη, τοῖς δ᾽ ἄλλοις ὅσοι φιλοσοφία σχολάζουσι
<span class="lb" data-page="19.58" data-line="17" id="l19.58.17"></span>καὶ τἄλλα · πλὴν εἴ τις ἀμφοτέρας δύναιτο καλῶς μετέρχεσδαι 
<span class="pb" data-page="19.59" id="p19.59"></span>
<span class="lb" data-page="19.59" data-line="1" id="l19.59.1"></span>τάς θεωρίας ἰατρικῆς τε καὶ φιλοσοφίας. εἶναι δὲ
<span class="lb" data-page="19.59" data-line="2" id="l19.59.2"></span>χρή τοῦτον ἀγχίνουν τε ἅμα καὶ μνήμονα καὶ φιλόπονον,
<span class="lb" data-page="19.59" data-line="3" id="l19.59.3"></span>ἔτι δὲ πρὸς τούτοις εὐτυχηκότα τοιαύτην εὐτυχίαν οἵαν
<span class="lb" data-page="19.59" data-line="4" id="l19.59.4"></span>ἡμεῖς εὐτυχήσαμεν, ὑπὸ πατρὶ παιδευθέντες, ὅς ἀριθμητικῆς
<span class="lb" data-page="19.59" data-line="5" id="l19.59.5"></span>τε καὶ λογιστικῆς καὶ γραμματικῆς θεωρίας ἐπιστήμων
<span class="lb" data-page="19.59" data-line="6" id="l19.59.6"></span>ὑμᾶς ἐν τούτοις τε καὶ ἐν τοῖς ἄλλοις ὅσα παιδείας μαθήματα
<span class="lb" data-page="19.59" data-line="7" id="l19.59.7"></span>θρέψας, ἡνίκα πεντεκαιδέκατον ἔτος ἤγομεν, ἐπὶ τὴν
<span class="lb" data-page="19.59" data-line="8" id="l19.59.8"></span>διαλεκτικὴν θεωρίαν ἦγεν, ὡς μόνῃ φιλοσοφία προσέξοντας
<span class="lb" data-page="19.59" data-line="9" id="l19.59.9"></span>τόν νοῦν. εἶτ᾽ ἒξ ὀνειράτων ἐναργῶν προτραπεὶς ἐντακαιδέκατον
<span class="lb" data-page="19.59" data-line="10" id="l19.59.10"></span>ἔτος ἄγοντα καὶ τὴν ἰατρικὴν ἐποίησιν ἐμὲ ἀσκεῖν
<span class="lb" data-page="19.59" data-line="11" id="l19.59.11"></span>ὅρα τῇ φιλοσοφία. ἀλλὰ καὶ τοιαύτην ἐγὼ τὴν εὐτυχίαν
<span class="lb" data-page="19.59" data-line="12" id="l19.59.12"></span>εὐτυχήσας ἐκμανθάνων τε καὶ θᾶττον ἀπάντων τῶν ἄλλων,
<span class="lb" data-page="19.59" data-line="13" id="l19.59.13"></span>ὅ τι περ ἀν ἐδιδασκόμην, εἰ μὴ τὸν ὅλον μου βίον εἰς τὴν
<span class="lb" data-page="19.59" data-line="14" id="l19.59.14"></span>τῶν ἐν ἰατρικῇ τε καὶ φιλοσοφία θεωρημά- <span class="milestone ed1page" data-n="4.371" data-unit="ed1page" id="ed1page.4.371"></span> των
<span class="lb" data-page="19.59" data-line="15" id="l19.59.15"></span>ἄσκησιν καθεστήκειν, οὐδὲν ἀν ἔγνων μέγα. μηδὲν τοίνυν
<span class="lb" data-page="19.59" data-line="16" id="l19.59.16"></span>μηδὲ τοῦτο θαῦμα , διότι πολὺ πλῆθος ἀνθρώπων ἀσκούντων
<span class="lb" data-page="19.59" data-line="17" id="l19.59.17"></span>ἰατρικήν τε καὶ φιλοσοφίαν ἐν οὐδετέρα κατορθοῦσιν ·
<span class="lb" data-page="19.59" data-line="18" id="l19.59.18"></span>ἢ γὰρ οὐκ ἔφυσαν καλῶς ἢ οὐκ ἐπαιδεύθησαν, ὡς προσῆκεν, 
<span class="pb" data-page="19.60" id="p19.60"></span>
<span class="lb" data-page="19.60" data-line="1" id="l19.60.1"></span>ἢ οὐ κατέμειναν ἐν ταῖς ἀσκήσεσιν, ἀλλ᾽ ἐπὶ τὰς πολιτικὰς
<span class="lb" data-page="19.60" data-line="2" id="l19.60.2"></span>πράξεις ἀπετράποντο. ταῦτα μὲν οὖν μοι κατὰ τὸ πάρεργον
<span class="lb" data-page="19.60" data-line="3" id="l19.60.3"></span>εἰρήσθω, καίτοι οὐκ ὄντα πάρεργα. τὰ γοῦν τῆς φιλοσόφου
<span class="lb" data-page="19.60" data-line="4" id="l19.60.4"></span>θεωρίας ἡμέτερα βιβλία μετὰ τὴν περὶ τῆς ἀποδείξεως
<span class="lb" data-page="19.60" data-line="5" id="l19.60.5"></span>πραγματείαν ἀναγινώσκειν χρή. τίνες δ᾽ αὐτῶν εἰσιν
<span class="lb" data-page="19.60" data-line="6" id="l19.60.6"></span>αἱ ὑποθέσεις καὶ πόσαι καθ᾽ ἑκάστην μὲν αὐτῶν γέγραπται,
<span class="lb" data-page="19.60" data-line="7" id="l19.60.7"></span>δι᾽ ἐκείνου δὲ δειχθήσεται τοῦ γράμματος, ἐν ᾧ τὴν
<span class="lb" data-page="19.60" data-line="8" id="l19.60.8"></span>γραφὴν ποιήσομαι ἁπάντων τῶν ἐμῶν βιβλίων. ἐπεὶ δ᾽
<span class="lb" data-page="19.60" data-line="9" id="l19.60.9"></span>ἐπύθου μου καὶ περὶ τῆς πραγματείας ἐν ῇ τὰ παρὰ τοῖς
<span class="lb" data-page="19.60" data-line="10" id="l19.60.10"></span>Ἀττικοῖς γραφεῦσιν ὀνόματα κατὰ τὴν τῶν πρώτων ἐν
<span class="lb" data-page="19.60" data-line="11" id="l19.60.11"></span>αὐτοῖς γραμμάτων ἤθροισται τάξιν, ἅπερ ἀπεκρινάμην σοι,
<span class="lb" data-page="19.60" data-line="12" id="l19.60.12"></span>βέλτιον ἡγοῦμαι κἀνταῦθα γράψαι σοι · πρόδηλον γὰρ ὅτι
<span class="lb" data-page="19.60" data-line="13" id="l19.60.13"></span>καὶ ἄλλοι πολλοὶ ζητοῦσιν ἥτις ποτ᾽ ἐστὶν αὐτῶν ἡ ὑπόθεσις.
<span class="lb" data-page="19.60" data-line="14" id="l19.60.14"></span>οὐ γὰρ δὴ τοῦτο ἀξιοῦμεν ἡμεῖς ὅπερ ἔνιοι τῶν νῦν
<span class="lb" data-page="19.60" data-line="15" id="l19.60.15"></span>κελεύουσιν, ἅπαντας ἀττικίζειν τῇ φωνῇ, κἂν ἰατροὶ τυγχάνωσιν
<span class="lb" data-page="19.60" data-line="16" id="l19.60.16"></span>ὄντες ἢ φιλόσοφοι καὶ γεωμετρικοὶ καὶ μουσικοὶ
<span class="lb" data-page="19.60" data-line="17" id="l19.60.17"></span>καὶ νομικοὶ κἂν μηδέν τούτων, ἀλλ᾽ ἀπλῶς ἤτοι πλουτοῦσί
<span class="lb" data-page="19.60" data-line="18" id="l19.60.18"></span>τινες ἢ μόνον εὔποροι · τοὐναντίον γὰρ ἀπαξιῶ μηδενὶ μέμφεσθαι 
<span class="pb" data-page="19.61" id="p19.61"></span>
<span class="lb" data-page="19.61" data-line="1" id="l19.61.1"></span>τῶν σολοικιζόντων τῇ φωνῇ μηδ᾽ ἐπιτιμᾶν · ἄμεινον
<span class="lb" data-page="19.61" data-line="2" id="l19.61.2"></span>γάρ ἐστι τῇ φωνῇ μᾶλλον ἢ τῷ βίῳ σολοικίζειν τε καὶ βαρβαρίζειν.
<span class="lb" data-page="19.61" data-line="3" id="l19.61.3"></span>ἐγράφη δέ μοί ποτε καὶ πραγματεία πρὸς τοὺς
<span class="lb" data-page="19.61" data-line="4" id="l19.61.4"></span>ἐπιτιμῶντας τοῖς σολοικίζουσι τῇ φωνῇ , τοσούτου δέω παιδείὰς
<span class="lb" data-page="19.61" data-line="5" id="l19.61.5"></span>τι μόριον ὑπολαμβάνειν τὸ ἀττικίζειν. ἀλλὰ διὰ τὸ
<span class="lb" data-page="19.61" data-line="6" id="l19.61.6"></span>πολλούς ἰατροὺς καὶ φιλοσόφους, ἐν οἶς αὐτοὶ νομοθετοῦσι
<span class="lb" data-page="19.61" data-line="7" id="l19.61.7"></span>καινὰ σημαινόμενα τῶν Ἑλληνικῶν, ἐν τούτοις ἑτέροις χρῶνται,
<span class="lb" data-page="19.61" data-line="8" id="l19.61.8"></span>διὰ τοῦτο καὶ τῶν στομάτων τὴν ἐξήγησιν ἐποιησάμην
<span class="lb" data-page="19.61" data-line="9" id="l19.61.9"></span>ἐν ὀκτὼ καὶ τεσσαράκοντα βιβλίοις ἀθροισάμενος ἐξ Ἀττικῶν
<span class="lb" data-page="19.61" data-line="10" id="l19.61.10"></span>συγγραφέων αὐτὰ, καθάπερ ἐκ τῶν κωμικῶν ἄλλα. γέγραπται
<span class="lb" data-page="19.61" data-line="11" id="l19.61.11"></span>μὲν οὖν, ὡς ἔφην, ἠ πραγματεία διὰ τὰ σημαινόμενα·
<span class="lb" data-page="19.61" data-line="12" id="l19.61.12"></span>σὺν τούτῳ δ᾽ εὐθέως ὑπάρχει τοῖς ἀναγνωσομένοις
<span class="lb" data-page="19.61" data-line="13" id="l19.61.13"></span>αὐτὰ καὶ ἡ τῶν Ἀττικῶν ὀνομάτων γνῶσις, οὐδὲν αὐτὴ
<span class="lb" data-page="19.61" data-line="14" id="l19.61.14"></span>καθ΄ ἑαυτὴν ἄξιον ἔχουσα μεγάλης σπουδῆς. ἀλλά γε διὰ
<span class="lb" data-page="19.61" data-line="15" id="l19.61.15"></span>τοὺς κακῶς χρωμένους τοῖς ὀνόμασιν, ἄλλη μοι γέγραπται
<span class="lb" data-page="19.61" data-line="16" id="l19.61.16"></span>πραγματεία περὶ τῆς ὀρθότητος αὐτῶν, ἢν δὴ καὶ πρώτην
<span class="lb" data-page="19.61" data-line="17" id="l19.61.17"></span>ἁπασῶν ἄμεινον ἀναγινώσκειν.
</p>
        </article>

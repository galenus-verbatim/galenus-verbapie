<article xmlns="http://www.w3.org/1999/xhtml" id="urn:cts:greekLit:tlg0530.tlg006.1st1K-grc1:12">
<span class="pb page1" data-page="1895.50" id="p1895.50"></span>


          <span class="milestone section" data-n="1" data-unit="section" id="section.1"></span>
          <p>
<span class="lb" data-page="1895.50" data-line="3" id="l1895.50.3"></span>Εἰ μὲν οὖν ἔχει τις δεικνύναι ἡρμοσμένον ἤδη τὸ σῶμα κατὰ τὴν ἐντὸς
<span class="lb" data-page="1895.50" data-line="4" id="l1895.50.4"></span>ἀτέλειαν, ἀνάγκη συντίθεσθαι ἐντὸς γίγνεσθαι τὴν χρησομένην τῷ πρὸς
<span class="lb" data-page="1895.50" data-line="5" id="l1895.50.5"></span>
<span class="lb" data-page="1895.50" data-line="5" id="l1895.50.5"></span>τὴν χρῆσιν ἐπιτηδείῳ· εἰ δὲ λέλυται μὲν κατὰ γαστρὸς ἔτι κυούμενον τὸ
<span class="lb" data-page="1895.50" data-line="7" id="l1895.50.7"></span>σῶμα, χορδοποιοῦ δὲ ἔτι χρεία καὶ νε(υρο)στρόφου, οὐ τοῦ ψάλτου, τί
<span class="lb" data-page="1895.50" data-line="8" id="l1895.50.8"></span>παρέντες σκοπεῖν τὰ γιγνόμενα εἰς παραλόγους ἀτοπίας αὑτοὺς παραβάλλομεν,
<span class="lb" data-page="1895.50" data-line="9" id="l1895.50.9"></span>τῷ μὴ καθορᾶν παρὰ τὴν κύησιν τὴν ψυχὴν εἰσιοῦσαν δοξάζοντες
<span class="lb" data-page="1895.50" data-line="10" id="l1895.50.10"></span>προκύπτειν τὰ ἔμβρυα ἤδη ταύτην προειληφότα; (ἃ ἡ)μ(εῖς) φαμεν οὐδὲ νοῦν
<span class="lb" data-page="1895.50" data-line="11" id="l1895.50.11"></span>
<span class="lb" data-page="1895.50" data-line="10" id="l1895.50.10"></span>ἔχοντα ἐν τῇ τῶν παίδων ἡλικίᾳ καθορᾶ(σθαι)· καὶ γὰρ οὖν καὶ ὁ νοῦς
<span class="lb" data-page="1895.50" data-line="13" id="l1895.50.13"></span>προϊ(ούσης) τῆς ἡλικίας εἰσκρίνεται. <span class="milestone section" data-n="2" data-unit="section" id="section.2"></span>ἐγὼ δὲ τοῦτο οὐκ εἰς ἄτοπον ἀναδειξάμενος
<span class="lb" data-page="1895.50" data-line="14" id="l1895.50.14"></span>συγχωρεῖν παραιτήσομαι, ἀλλὰ καὶ εἴ τι ἄλλο διαβεβαιοῦμαι, καὶ
<span class="lb" data-page="1895.50" data-line="15" id="l1895.50.15"></span>τὸν Πλάτωνα τοῦ λόγου ἐπαγόμενος μάρτυρα καὶ σὺν τούτῳ γε Ἀριστοτέλην,
<span class="lb" data-page="1895.50" data-line="16" id="l1895.50.16"></span>ὡς ὀψὲ νοῦς ἀνθρώποι(ς) παραγίγνεται καὶ οὐδὲ πᾶσιν οὕτως, σπάνιος
<span class="lb" data-page="1895.50" data-line="17" id="l1895.50.17"></span>
<span class="lb" data-page="1895.50" data-line="15" id="l1895.50.15"></span>δὲ ὅτῳ ἐπιτηδεία ψυχὴ πρὸς νοῦ γίγνεται συνουσίαν. <span class="milestone section" data-n="3" data-unit="section" id="section.3"></span>εἰ δὲ στραφεῖσα
<span class="lb" data-page="1895.50" data-line="19" id="l1895.50.19"></span>εἰς ἑαυτὴν ψυχὴ εὑρίσκει τοῦτον παρόντα, οὐ δήπου διὰ τοῦτο καὶ
<span class="lb" data-page="1895.50" data-line="20" id="l1895.50.20"></span>ἔχουσα ἀπ’ ἀρχῆς εἰσεκρίθη· τὰ γὰρ μὴ τόπῳ κρατούμενα μηδὲ σωματικῶς
<span class="lb" data-page="1895.50" data-line="21" id="l1895.50.21"></span>κατεχόμενα, ταῖς δ’ ἐπιτηδειότησι τῶν δεχομένων καὶ ὁμοιότησι συμφυόμενα
<span class="lb" data-page="1895.50" data-line="22" id="l1895.50.22"></span>οὐχ ὁ τόπος οὐδ’ ὁ χρόνος οὐδὲ ἄλλη τις βία κατέχει, λύει δὲ
<span class="lb" data-page="1895.50" data-line="23" id="l1895.50.23"></span>
<span class="lb" data-page="1895.50" data-line="20" id="l1895.50.20"></span>καὶ κωλύει ἡ ἀνεπιτηδειότης καὶ κρατεῖ καὶ συνάγει ἡ ἐπιτηδειότης, καὶ
<span class="lb" data-page="1895.50" data-line="25" id="l1895.50.25"></span>ὅσῳ συμφωνεῖ τόσῳ κατέχει· διὸ καὶ ὁ γνοὺς τὸν θεὸν ἔχει τὸν θεὸν παρόντα
<span class="lb" data-page="1895.50" data-line="26" id="l1895.50.26"></span>καὶ ὁ ἀγνοῶν τῷ πανταχοῦ παρόντι ἄπεστι. καὶ † οὐδὲ ὀσμή τις
<span class="lb" data-page="1895.50" data-line="27" id="l1895.50.27"></span>μέμφ * * πόλων ἀφαιρεῖσθαι τὸν νοῦν, ὃν καὶ Πλάτων ἀγαπητὸν ὅτῳ
<span class="lb" data-page="1895.50" data-line="28" id="l1895.50.28"></span>εἰς γῆρας ἀφικνεῖται λελόγισται καὶ πτερορρυούσας τὰς ψυχὰς ἀφικνεῖσθαι
<span class="lb" data-page="1895.50" data-line="29" id="l1895.50.29"></span>
<span class="lb" data-page="1895.50" data-line="25" id="l1895.50.25"></span>εἰς τὴν γένεσιν, καὶ Ἀριστοτέλης θύραθεν ἐγγίγνεσθαι οἷς ἂν ἐγγένηται
<span class="lb" data-page="1895.50" data-line="31" id="l1895.50.31"></span>ἀπέδειξε· λογισμοὺς δὲ καὶ προαιρέσεις καὶ δόξας ἐκ πρώτης ἔχουσα
<span class="lb" data-page="1895.50" data-line="32" id="l1895.50.32"></span>ψυχὴ ἀφικνεῖται, ἀτελὴς δ’ ἔτι νηπιάζων ὁ ἄνθρωπος. <span class="milestone section" data-n="4" data-unit="section" id="section.4"></span>καὶ οὐκ ἔστιν ἡ
<span class="lb" data-page="1895.50" data-line="33" id="l1895.50.33"></span>κατὰ γαστρὸς ζωὴ ἐοικυῖα τῇ νηπίου πρὸς τὸν ἡβῶντα ἀτελείᾳ, παρηλλαγμένη
<span class="pb" data-page="1895.51" id="p1895.51"></span>
<span class="lb" data-page="1895.51" data-line="1" id="l1895.51.1"></span>δὲ καὶ ἀλλοία. ξηρὰν μὲν γὰρ πρ(οϊόντ)ος τοῦ χρόνου τροφὴν
<span class="lb" data-page="1895.51" data-line="2" id="l1895.51.2"></span>[δὴ] λήψ(εται), γάλακτι δὲ ἐν νηπιότητι τρέφεται, ἀλλ’ οὔτε (τοῦ γένου)ς
<span class="lb" data-page="1895.51" data-line="3" id="l1895.51.3"></span>τῶν ἐδεσμάτων ἐκβ(έβηκ)ε τὸ γάλα, οὔτε δι’ ἄλλου ἀλλὰ διὰ στόματος
<span class="lb" data-page="1895.51" data-line="4" id="l1895.51.4"></span>ἡ θρέ(ψ)ις· ἡ μέντοι κατὰ γαστρός (ἐστιν ἰδ)ία, καὶ οὐ διὰ στόματος, δι’
<span class="lb" data-page="1895.51" data-line="5" id="l1895.51.5"></span>
<span class="lb" data-page="1895.51" data-line="5" id="l1895.51.5"></span>ἄλ(λου δέ,) εἴ [δέ] γε τοῦ ὀμφαλοῦ, ὅπερ ἦν φυτῶν μᾶλλον, οὐ ζῴων.
<span class="lb" data-page="1895.51" data-line="7" id="l1895.51.7"></span>καὶ ἄσημα μὲν φθέγγεται καὶ ἀσύνετα ὁ νηπιάζων, ἀλλ’ ὅμως τὰ λυποῦντα
<span class="lb" data-page="1895.51" data-line="8" id="l1895.51.8"></span>διὰ φαντάσεων καὶ κλαυσμάτων ἐπισημαίνει· ἐν τούτοις δ’ ἦν ἄφωνος ὁ
<span class="lb" data-page="1895.51" data-line="9" id="l1895.51.9"></span>βίος καὶ ἀφάνταστος. τά τε ἄλλα, ἵνα μὴ τὰ αὐτὰ πάλιν ἀναγυμνῶμεν,
<span class="lb" data-page="1895.51" data-line="10" id="l1895.51.10"></span>τῇ τῶν φυτῶν μᾶλλον ἢ τῇ τῶν ζῴων προσχωρεῖ διαζήσει κυουμένων ἔτι
<span class="lb" data-page="1895.51" data-line="11" id="l1895.51.11"></span>
<span class="lb" data-page="1895.51" data-line="10" id="l1895.51.10"></span>τῶν ἐμβρύων ἡ ἔκθρεψις. <span class="milestone section" data-n="5" data-unit="section" id="section.5"></span>τὸ μὲν οὖν λογικὸν ἔνεστί πως καὶ τοῖς βρέφεσιν,
<span class="lb" data-page="1895.51" data-line="13" id="l1895.51.13"></span>ὅ(τι) καὶ τὸ αἰσθητικὸν δι’ οὗ κἀκεῖνο ἀνεγείρεται πρὸς ἐνέργειαν,
<span class="lb" data-page="1895.51" data-line="14" id="l1895.51.14"></span>καὶ ὅμως πολλῆς τῆς ἐκ τῶν 〈συ〉ζώντων καὶ τῆς ἔξωθεν συνενδόσεως ἀπὸ
<span class="lb" data-page="1895.51" data-line="15" id="l1895.51.15"></span>τοῦ ἤδη ἐνεργείᾳ λογικοῦ χρῄζει πρὸς τὴν εἰς τὸ ἐνεργεῖν ἄφιξιν. τοῦ δ’
<span class="lb" data-page="1895.51" data-line="16" id="l1895.51.16"></span>αἰσθητικοῦ οὐδὲ ἴχνος ἐν τοῖς ἔτι κυουμένοις καὶ ὅτι οὐδὲ τὰ ὄργανα δι’ ὧν
<span class="lb" data-page="1895.51" data-line="17" id="l1895.51.17"></span>
<span class="lb" data-page="1895.51" data-line="15" id="l1895.51.15"></span>αἱ αἰσθήσεις οὐδ’ οἱ τόποι οὐδὲ τὰ ἀποστήματα ἔνεισί πω. <span class="milestone section" data-n="6" data-unit="section" id="section.6"></span>παλμοὶ δὲ οὐχ
<span class="lb" data-page="1895.51" data-line="19" id="l1895.51.19"></span>ἥττους καὶ ἐν τοῖς ἐπικυήμασι, καὶ στροφαὶ οἷα δὴ ἐμβρύων καὶ ἐπὶ τούτων,
<span class="lb" data-page="1895.51" data-line="20" id="l1895.51.20"></span>ὡς καὶ μαίας καὶ αὐτὰς τὰς ὠδινούσας πολλάκις πλανᾶσθαι, μὴ τῶν
<span class="lb" data-page="1895.51" data-line="21" id="l1895.51.21"></span>ζῳογονουμένων ᾖ τὸ κινούμενον· τὰ δ’ αὐτὰ κινήματα καὶ τοὺς παλμοὺς
<span class="lb" data-page="1895.51" data-line="22" id="l1895.51.22"></span>καὶ τὸ λεγόμενον πάθος τοῦ μύ(λου) παρέχει, ὡς καὶ ἄδηλον ἄχρι πολλοῦ
<span class="lb" data-page="1895.51" data-line="23" id="l1895.51.23"></span>
<span class="lb" data-page="1895.51" data-line="20" id="l1895.51.20"></span>γενέσθαι, μὴ καὶ ἔμβρυον ᾖ τὸ κινούμενον, ὑπερβάλλον δὲ τὸν χρόνον τῶν
<span class="lb" data-page="1895.51" data-line="25" id="l1895.51.25"></span>κυουμένων ἠλέγχθη· συγκεχώρηται δὲ ἄψυχα εἶναι ταῦτα, φύσεως μέντοι
<span class="lb" data-page="1895.51" data-line="26" id="l1895.51.26"></span>οὐκ ἄμοιρα, οἷα δὴ καὶ τὰ τέρατα, ἃ καίπερ ὄντα παρὰ φύσιν φύσεως
<span class="lb" data-page="1895.51" data-line="27" id="l1895.51.27"></span>ἦν ἀστοχούσης τοῦ κατὰ λόγον γεννήματος. <span class="milestone section" data-n="7" data-unit="section" id="section.7"></span>ἔνθα δὲ τῆς θρεπτικῆς ἦν
<span class="lb" data-page="1895.51" data-line="28" id="l1895.51.28"></span>χρεία ἐνεργείας αὐξητικῆς τε καὶ πλαστικῆς, περιττὴ καὶ ἐμπόδιος ἡ τῆς
<span class="lb" data-page="1895.51" data-line="29" id="l1895.51.29"></span>
<span class="lb" data-page="1895.51" data-line="25" id="l1895.51.25"></span>αἰσθητικῆς καὶ δοξαστικῆς δυνάμεως εἴσκρισις, ὅπου γε καὶ νῦν, εἰ μ〈ὲν〉 ἡ
<span class="lb" data-page="1895.51" data-line="31" id="l1895.51.31"></span>φύσις ἐκθρέψει καὶ τὸ κατ’ αὐτὴν ἔργον ἀνεμποδίστως περανεῖ, ἐμποδίζεται
<span class="lb" data-page="1895.51" data-line="32" id="l1895.51.32"></span>ἡ αἴσθησις καὶ ὑπονοστεῖ κατὰ τοὺς ὕπνους, καὶ ὅσῳ ἀνόνειρος καὶ
<span class="lb" data-page="1895.51" data-line="33" id="l1895.51.33"></span>ἀφάνταστος ὁ ὕπνος, τόσῳ μᾶλλον ἡ φύσις ἐνεργός, οἱ δ’ ἄγρυπνοι καὶ
<span class="lb" data-page="1895.51" data-line="34" id="l1895.51.34"></span>μεριμνηταὶ ἄτροφοι, ἐκκρουομένου τοῦ τῆς ἑτέρας ἔργου ὑπὸ τῶν ἐνεργειῶν
<span class="lb" data-page="1895.51" data-line="35" id="l1895.51.35"></span>
<span class="lb" data-page="1895.51" data-line="30" id="l1895.51.30"></span>τῆς ἑτέρας. εἰ δὲ καὶ ἀπηχήματος αἰσθητικοῦ χρεία καὶ οἷον φωτὸς
<span class="pb" data-page="1895.52" id="p1895.52"></span>
<span class="lb" data-page="1895.52" data-line="1" id="l1895.52.1"></span>ἔξω(θεν) ἡλίου ἀκτῖνος μὴ εἰσβαλλούσης, αὔταρκες τὸ ἐν ὑποκειμένῳ αἰσθητικῷ
<span class="lb" data-page="1895.52" data-line="2" id="l1895.52.2"></span>τῷ τῆς μητρὸς ὄγκῳ τὴν δημιουργίαν συντελεῖσθαι.
</p>
        </article>

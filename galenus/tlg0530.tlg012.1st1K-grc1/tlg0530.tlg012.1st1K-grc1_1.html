<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:1">
<span class="pb page1" data-page="14.674" id="p14.674"></span>
<span class="milestone ed1page page1" data-n="3.372" data-unit="ed1page" id="ed1page.4.372"></span>
<span class="milestone ed2page page1" data-n="1.361" data-unit="ed2page" id="ed2page.2.361"></span>
          <h1>ΓΑΛΗΝΟΥ ΕΙΣΑΓΩΓΗ Η ΙΑΤΡΟΣ.
</h1>
          <p>
<span class="lb" data-page="14.674" data-line="1" id="l14.674.1"></span>[Πῶς εὕρηται ἡ ἰατρική.]
<span class="lb" data-page="14.674" data-line="2" id="l14.674.2"></span>Ἕλληνες τῶν τεχνῶν τὰς εὑρέσεις ἢ θεῶν παισὶν ἀνατιθέασιν,
<span class="lb" data-page="14.674" data-line="3" id="l14.674.3"></span>ἤ τισιν ἐγγὺς αὐτῶν οἷς πρῶτοι οἱ θεοὶ πάσης
<span class="lb" data-page="14.674" data-line="4" id="l14.674.4"></span>τέχνης ἐκοινώνησαν. οὕτως οὖν καὶ τὴν ἰατρικὴν πρῶτον
<span class="lb" data-page="14.674" data-line="5" id="l14.674.5"></span>μὲν Ἀσκληπιὸν παρ᾿ Ἀπόλλωνος τοῦ πατρός φασιν ἐκμαθεῖν
<span class="lb" data-page="14.674" data-line="6" id="l14.674.6"></span>καὶ ἀνθρώποις μεταδοῦναι, διὸ καὶ δοκεῖ εὑρετὴς γεγονέναι
<span class="lb" data-page="14.674" data-line="7" id="l14.674.7"></span>αὐτῆς· πρὸ δὲ Ἀσκληπιοῦ τέχνη μὲν ἰατρικὴ οὔπω ἦν ἐν
<span class="lb" data-page="14.674" data-line="8" id="l14.674.8"></span>ἀνθρώποις, ἐμπειρίαν δέ τινα οἱ παλαιοὶ εἶχον φαρμάκων
<span class="pb" data-page="14.675" id="p14.675"></span>
<span class="lb" data-page="14.675" data-line="1" id="l14.675.1"></span>καὶ βοτανῶν, οἶα παρ᾿ Ἕλλησι Χείρων ὁ κένταυρος ἠπίστατο
<span class="lb" data-page="14.675" data-line="2" id="l14.675.2"></span>καὶ οἱ ὑπὸ τούτου παιδευθέντες ἥρωες, ὅσα τε εἰς
<span class="lb" data-page="14.675" data-line="3" id="l14.675.3"></span>Ἀριστέα καὶ Μελάμποδα καὶ Πολύειδον ἀναφέρεται. παρὰ
<span class="lb" data-page="14.675" data-line="4" id="l14.675.4"></span>δὲ Αἰγυπτίοις ἦν μὲν καὶ ἡ τῶν βοτανῶν χρῆσις καὶ ἡ
<span class="lb" data-page="14.675" data-line="5" id="l14.675.5"></span>ἄλλη φαρμακεία, ὡς καὶ Ὅμηρος μαρτυρεῖ λέγων,
<span class="lb" data-page="14.675" data-line="6" id="l14.675.6"></span>Αἰγυπτίη γῆ πλεῖστα φέρει, ζείδωρος ἄρουρα
<span class="lb" data-page="14.675" data-line="7" id="l14.675.7"></span>Φάρμακα, πολλὰ μὲν ἐσθλὰ μεμιγμένα, πολλὰ δὲ λυγρά.
<span class="lb" data-page="14.675" data-line="8" id="l14.675.8"></span>ἐκ δὲ τῆς ἐν ταῖς ταριχείαις ἀνασχίσεως τῶν νεκρῶν πολλὰ
<span class="lb" data-page="14.675" data-line="9" id="l14.675.9"></span>καὶ τῶν ἐν χειρουργίᾳ παρὰ τοῖς πρώτοις ἰατροῖς εὑρῆσθαι
<span class="lb" data-page="14.675" data-line="10" id="l14.675.10"></span>δοκεῖ. τινὰ δὲ ἐκ περιπτώσεως φασιν ἐπινενοῆσθαι, ὡς
<span class="lb" data-page="14.675" data-line="11" id="l14.675.11"></span>τὸ παρακεντεῖν τοὺς ὑποκεχυμένους, ἐκ τοῦ περιπεσεῖν αἶγα,
<span class="lb" data-page="14.675" data-line="12" id="l14.675.12"></span>ἥτις ὑποχυθεῖσα |ἀνέβλεψεν ὀξυσχοίνου ἐμπαγείσης εἰς τὸν
<span class="lb" data-page="14.675" data-line="13" id="l14.675.13"></span>ὀφθαλμόν. καὶ τὸ κλύζειν δὲ ἀπὸ τῆς ἴβεως φασιν εὑρεθῆναι,
<span class="lb" data-page="14.675" data-line="14" id="l14.675.14"></span>πληρούσης τὸ περὶ τὸν τράχηλον δέρμα, ὡς κλυστῆρος
<span class="lb" data-page="14.675" data-line="15" id="l14.675.15"></span>ἄσκωμα θαλασσίου ὕδατος καὶ Νειλαίου καὶ διὰ τοῦ ῥάμφους
<span class="lb" data-page="14.675" data-line="16" id="l14.675.16"></span>ἐνιείσης ἑαυτῇ ὄπισθεν. φησὶ δὲ καὶ Ἡρόδοτος ὁ ἱστοριογράφος
<span class="lb" data-page="14.675" data-line="17" id="l14.675.17"></span>τὸ παλαιὸν ἐν ταῖς τριόδοις προτίθεσθαι τοὺς
<span class="pb" data-page="14.676" id="p14.676"></span>
<span class="lb" data-page="14.676" data-line="1" id="l14.676.1"></span>νοσοῦντας, τοὺς δὲ περιπεσόντας τοῖς αὐτοῖς νοσήμασιν ὑφηγεῖσθαι
<span class="lb" data-page="14.676" data-line="2" id="l14.676.2"></span>οἷς χρησάμενος ἕκαστος ἐθεραπεύθη, καὶ οὕτως ἐκ
<span class="lb" data-page="14.676" data-line="3" id="l14.676.3"></span>τῆς τῶν πολλῶν <span class="milestone ed2page" data-n="2.361" data-unit="ed2page" id="ed2page.2.361"></span>πείρας συνηρανίσθαι τὰ τῆς ἰατρικῆς.
<span class="lb" data-page="14.676" data-line="4" id="l14.676.4"></span>ἀλλ᾿ αὕτη μὲν ἄλογος ἡ πεῖρα καὶ οὔπω λογική. τελείαν
<span class="lb" data-page="14.676" data-line="5" id="l14.676.5"></span>δὲ ἰατρικὴν καὶ τοῖς ἑαυτῆς μέρεσι συμπεπληρωμένην, τὴν
<span class="lb" data-page="14.676" data-line="6" id="l14.676.6"></span>μὲν ὡς ἀληθῶς θείαν Ἀσκληπιὸν μόνον εὑρεῖν, τὴν δ᾿ ἐν
<span class="lb" data-page="14.676" data-line="7" id="l14.676.7"></span>ἀνθρώποις τοὺς Ἀσκληπιάδας παρὰ τούτου διαδεξαμένους
<span class="lb" data-page="14.676" data-line="8" id="l14.676.8"></span>τοῖς ἔπειτα παραδοῦναι, μάλιστα δὲ Ἱπποκράτης, ὃς πάντων
<span class="lb" data-page="14.676" data-line="9" id="l14.676.9"></span>ὑπερήνεγκε καὶ πρῶτος εἰς φῶς ἐξήνεγκε τὴν τελείαν
<span class="lb" data-page="14.676" data-line="10" id="l14.676.10"></span>παρ᾿ Ἕλλησιν ἰατρικήν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:10">
<span class="pb page1" data-page="14.699" id="p14.699"></span>
<span class="milestone ed1page page1" data-n="4.375" data-unit="ed1page" id="ed1page.4.375"></span>
<span class="milestone ed2page page1" data-n="2.368" data-unit="ed2page" id="ed2page.2.368"></span>
          <p>
<span class="lb" data-page="14.699" data-line="10" id="l14.699.10"></span>[Ὀνομασίαι τῶν ἐκτὸς μερῶν τοῦ σώματος.]
<span class="lb" data-page="14.699" data-line="11" id="l14.699.11"></span>Περὶ δὲ τῶν ἐκτὸς μερῶν τοῦ σώματος ἢ μορίων καὶ τίνες
<span class="lb" data-page="14.699" data-line="12" id="l14.699.12"></span>αἱ ὀνομασίαι αὐτῶν, πρῶτος μὲν ὁ Ἀριστοτέλης ὑπελάβετο
<span class="lb" data-page="14.699" data-line="13" id="l14.699.13"></span>διδάξαι τε καὶ συγγράψαι. ἀναγκαῖον δὲ καὶ τοῖς μεταγενεστέροις
<span class="lb" data-page="14.699" data-line="14" id="l14.699.14"></span>ἰατροῖς ἔδοξε καὶ αὐτοῖς τὰ αὐτὰ πραγματεύεσθαι,
<span class="lb" data-page="14.699" data-line="15" id="l14.699.15"></span>ὅπως μὴ τὴν χεῖρα ἐπιφέροντες δεικνύωσιν ἕκαστον
<span class="lb" data-page="14.699" data-line="16" id="l14.699.16"></span>τῶν μερῶν ἢ τῶν μορίων, ἀλλ᾿ ἐκ τῆς ὀνομασίας αὐτάρκη
<span class="lb" data-page="14.699" data-line="17" id="l14.699.17"></span>ἔχωσι τὴν δήλωσιν αὐτῶν. μάλιστα δὲ τοῦτο οἱ περὶ Ἐρασίστρατον
<span class="pb" data-page="14.700" id="p14.700"></span>
<span class="lb" data-page="14.700" data-line="1" id="l14.700.1"></span>ἐζήλωσαν, ὡς Ἀπολλώνιος ὁ Μεμφίτης καὶ Ξενοφῶν
<span class="lb" data-page="14.700" data-line="2" id="l14.700.2"></span>ὁ πρὸ αὐτοῦ. διαιροῦσι τοίνυν τὸ ὅλον σῶμά οἱ μὲν
<span class="lb" data-page="14.700" data-line="3" id="l14.700.3"></span>Αἰγύπτιοι ἰατροὶ εἰς τέσσαρα, κεφαλὴν, χεῖρας, θώρακα καὶ
<span class="lb" data-page="14.700" data-line="4" id="l14.700.4"></span>σκέλη, οἱ δὲ ἄλλοι εἰς πλείονα καταδιαιροῦντες τὰ προειρημένα
<span class="lb" data-page="14.700" data-line="5" id="l14.700.5"></span>τέσσαρα εἰς ἕτερα μέρη τοῦ ὅλου, οὐχ ὡς ἐκείνων
<span class="lb" data-page="14.700" data-line="6" id="l14.700.6"></span>μόρια. κεφαλῆς γοῦν τὸ μὲν πᾶν κύτος μέρος ἂν λέγοιτο
<span class="lb" data-page="14.700" data-line="7" id="l14.700.7"></span>τοῦ ὅλου σώματος. ταύτης δὲ μόρια τὸ μὲν ἔμπροσθεν ὑπὲρ
<span class="lb" data-page="14.700" data-line="8" id="l14.700.8"></span>τὰς ὀφρῦς ψιλὸν τριχῶν ἀπὸ ὠτὸς ἐπὶ οὖς μέτωπον καλεῖται,
<span class="lb" data-page="14.700" data-line="9" id="l14.700.9"></span>τὸ δὲ ἐπάνω τούτου τετριχωμένον βρέγμα. τὰ δὲ
<span class="lb" data-page="14.700" data-line="10" id="l14.700.10"></span>παρ᾿ ἑκάτερα τούτου ἐπάνω τῶν ὤτων κρόταφοι. τὸ δὲ
<span class="lb" data-page="14.700" data-line="11" id="l14.700.11"></span>ὑπὲρ τὸ βρέγμα κατὰ μέσον τῆς κεφαλῆς κορυφὴ, ἀφ᾿ ἦς
<span class="lb" data-page="14.700" data-line="12" id="l14.700.12"></span>καὶ δοκεῖ ἄρχεσθαι ἡ ἔκφυσις τῶν τριχῶν, ὡς ἀπὸ κέντρου
<span class="lb" data-page="14.700" data-line="13" id="l14.700.13"></span>κύκλος. τὸ δὲ μετὰ τὴν κορυφὴν ἐκ τῶν ὄπισθεν ὡς ἐπὶ
<span class="lb" data-page="14.700" data-line="14" id="l14.700.14"></span>τοὺς τένοντας καταβαῖνον ἰνίον. <span class="milestone ed2page" data-n="2.369" data-unit="ed2page" id="ed2page.2.369"></span>ἐκ δὲ τῶν ἔμπροσθεν
<span class="lb" data-page="14.700" data-line="15" id="l14.700.15"></span>πρόσωπον μὲν τὸ ὑπὸ μέτωπον πᾶν λέγεται, περιοριζόμενον
<span class="lb" data-page="14.700" data-line="16" id="l14.700.16"></span>ὠσὶ καὶ ὀφθαλμοῖς καὶ ῥινὶ καὶ στόματι μέχρι
<span class="lb" data-page="14.700" data-line="17" id="l14.700.17"></span>γενείου. ἄρχεται δὲ ἀπ᾿ ὀφρύων· καθ᾿ ἃ γὰρ λήγει τὸ μέτωπον
<span class="lb" data-page="14.700" data-line="18" id="l14.700.18"></span>ἀπὸ τῶν ἄνω κατιὸν, αἱ ὀφρύες διαδέχονται, οἷον
<span class="pb" data-page="14.701" id="p14.701"></span>
<span class="lb" data-page="14.701" data-line="1" id="l14.701.1"></span>πέρατα αὐτοῦ ὑπερέχοντα καὶ τετριχωμένα. καθ᾿ ἃ δὲ παρατείνει
<span class="lb" data-page="14.701" data-line="2" id="l14.701.2"></span>τὸ μέτωπον ἐπὶ τοὺς κροτάφους, ἐπὶ τοῖς πέρασιν
<span class="lb" data-page="14.701" data-line="3" id="l14.701.3"></span>αὐτοῦ, τὰ ὦτα τέτακται. τούτων δὲ τὰ μὲν ἀναπεπταμένα
<span class="lb" data-page="14.701" data-line="4" id="l14.701.4"></span>πτερυγώματα, τὰ δὲ ἀνακεκλασμένα εἰς τοὐπίσω ἐκ τῶν
<span class="lb" data-page="14.701" data-line="5" id="l14.701.5"></span>ἔμπροσθεν, αὐτοῖς τοῖς ἄκροις ἐπικαμπτόμενα κυβοειδῆ, ὑφ᾿
<span class="lb" data-page="14.701" data-line="6" id="l14.701.6"></span>ἃ τὸ μὲν ἡμικύκλιον ἐμπεριφερὲς εἰς ὀξὺ ἐπανεστηκὸς ξυστὴρ
<span class="lb" data-page="14.701" data-line="7" id="l14.701.7"></span>ὀνομάζεται, τὸ δὲ ὑπὸ τὴν τούτων ὀξύτητα κοῖλον
<span class="lb" data-page="14.701" data-line="8" id="l14.701.8"></span>κογχίον. τὸ δὲ κατὰ μέσον στρογγύλον τρύπημα ἀκουστικὸς
<span class="lb" data-page="14.701" data-line="9" id="l14.701.9"></span>πόρος, ὑφ᾿ οὗ λοβίον μέν ἐστι τὸ ἀπηρτημένον τοῦ ὠτὸς
<span class="lb" data-page="14.701" data-line="10" id="l14.701.10"></span>πιμελῶδες. τὸ δὲ ὑπερκείμενον ἀντιλόβιον. ὑπὸ δὲ τὰς ὀφρῦς
<span class="lb" data-page="14.701" data-line="11" id="l14.701.11"></span>οἱ ὀφθαλμοί εἰσιν, ἃ καὶ ὄμματα καλεῖται, τὸ πᾶν σχῆμα
<span class="lb" data-page="14.701" data-line="12" id="l14.701.12"></span>μετὰ τῶν μορίων αὐτῶν. τούτων δὲ τὰ μὲν σκέποντα τὴν
<span class="lb" data-page="14.701" data-line="13" id="l14.701.13"></span>ἔνδον τῶν χιτώνων σύστασιν βλέφαρα καλεῖται, τὸ μὲν
<span class="lb" data-page="14.701" data-line="14" id="l14.701.14"></span>ἄνω, τὸ δὲ κάτω, συμβάλλοντα ἀλλήλοις πυκνῶς καὶ ἀκρονυγῶς
<span class="lb" data-page="14.701" data-line="15" id="l14.701.15"></span>εἰς ἀνάληψιν τῆς ὄψεως καὶ εἰς τὸ ἀπερύκειν τὰ
<span class="lb" data-page="14.701" data-line="16" id="l14.701.16"></span>πληκτικῶς προσπίπτοντα τοῖς ὀφθαλμοῖς, ἐπ᾿ ἀκριβὲς δὲ
<span class="lb" data-page="14.701" data-line="17" id="l14.701.17"></span>ὥσπερ ἐν τοῖς ὕπνοις, εἰς ἀποστροφὴν τῆς ὁρατικῆς δυνάμεως.
<span class="lb" data-page="14.701" data-line="18" id="l14.701.18"></span>πρὸς τὸ καθησυχάσαι τὸν ἄνθρωπον. βλεφάρων δὲ
<span class="pb" data-page="14.702" id="p14.702"></span>
<span class="lb" data-page="14.702" data-line="1" id="l14.702.1"></span>τὰ μὲν πρὸς τοῖς ὀφθαλμοῖς ὅλοις, καθὰ ἡ συμβολὴ αὐτῶν
<span class="lb" data-page="14.702" data-line="2" id="l14.702.2"></span>πρὸς ἄλληλα γίνεται, ταρσοὶ ὀνομάζονται, ἐξ ὧν ἐκπεφύκασι
<span class="lb" data-page="14.702" data-line="3" id="l14.702.3"></span>τρίχες, αἳ βλεφαρίδες λέγονται, ἀφ᾿ ὧν πεφύκασι τὰ ὀνόματα
<span class="lb" data-page="14.702" data-line="4" id="l14.702.4"></span>ἀπενεγκάμεναι. γεγόνασι δὲ πρὸς τὸ ἀπευθύνειν τὸ
<span class="lb" data-page="14.702" data-line="5" id="l14.702.5"></span>ὁρατικὸν πνεῦμα ἢ, ὥς τινες λέγουσι, τὰς ἔνδοθεν ἐκχεομένας
<span class="lb" data-page="14.702" data-line="6" id="l14.702.6"></span>ἀκτῖνας εἰς τὸ διορᾷν. ἀμέλει τούτων ἐκπεσουσῶν, κατακλωμένων,
<span class="lb" data-page="14.702" data-line="7" id="l14.702.7"></span>οὐκέτι ὁμοίως ἐπ᾿ εὐθὺ, οὐδὲ ἐπὶ μακρὸν δύναται
<span class="lb" data-page="14.702" data-line="8" id="l14.702.8"></span>βλέπειν τὸ ζῶον. τὰ δὲ ἐντὸς τοῦ ὀφθαλμοῦ πέρατα,
<span class="lb" data-page="14.702" data-line="9" id="l14.702.9"></span>καθ᾿ ἃ αἱ συμφύσεις τῶν βλεφάρων, κανθοὶ καλοῦνται, ὁ
<span class="lb" data-page="14.702" data-line="10" id="l14.702.10"></span>μὲν πρὸς τὴν ῥῖνα ὁ μέγας, μικρὸς δὲ ὁ πρὸς τὸ οὖς. τὸ
<span class="lb" data-page="14.702" data-line="11" id="l14.702.11"></span>δὲ μεταξὺ αὐτῶν, τὸ λευκὸν τοῦ ὀφθαλμοῦ, οὖ ἐν μέσῳ ἡ
<span class="lb" data-page="14.702" data-line="12" id="l14.702.12"></span>ἴρις κύκλος ποικίλος τοῖς χρώμασι, διὸ καὶ ἴρις ἐκλήθη,
<span class="lb" data-page="14.702" data-line="13" id="l14.702.13"></span>ἀπὸ τῆς πρὸς τὴν ὑπαίθριον ἴριν ἐμφερείας. ταύτης δὲ
<span class="lb" data-page="14.702" data-line="14" id="l14.702.14"></span>πάλιν τὸ μεσαίτατον κόρη, δι᾿ ἧς τὸ ὁρᾷν συντελεῖται. ἡ
<span class="lb" data-page="14.702" data-line="15" id="l14.702.15"></span>δὲ ῥὶς μεταξὺ τῶν ὀφθαλμῶν τέτακται, ταύτης δὲ τὰ μὲν
<span class="lb" data-page="14.702" data-line="16" id="l14.702.16"></span>ἑκατέρωθεν <span class="milestone ed1page" data-n="4.376" data-unit="ed1page" id="ed1page.4.376"></span>μυκτῆρες ἢ μυξωτῆρες καλοῦνται, δι᾿
<span class="lb" data-page="14.702" data-line="17" id="l14.702.17"></span>ὧν ἀναπνεῖ τε καὶ ὀσφραίνεται τὰ ζῶα. μυκτήρων δὲ τὰ
<span class="lb" data-page="14.702" data-line="18" id="l14.702.18"></span>μὲν ἔξωθεν πτερύγια, τὸ δὲ διορίζον αὐτὰ κίων. ἑκατέρωθεν
<span class="pb" data-page="14.703" id="p14.703"></span>
<span class="lb" data-page="14.703" data-line="1" id="l14.703.1"></span>δὲ τῆς ῥινὸς τὰ μὲν κοῖλα ἰδίως, τὰ ὑπὸ τῆς ὀφθαλμοῖς
<span class="lb" data-page="14.703" data-line="2" id="l14.703.2"></span>κοῖλα καλεῖται, ἐξ ὧν λέγονταί τινες κοῖλοι. διὰ νόσους δὲ
<span class="lb" data-page="14.703" data-line="3" id="l14.703.3"></span>ταῦτα ἐπαίρεται ἐξ ἀπεψίας, ἢ δυσαρεστήματος. τὰ δὲ τούτοις
<span class="lb" data-page="14.703" data-line="4" id="l14.703.4"></span>ἐπανεστῶτα μεταξὺ ῥινὸς καὶ ὤτων μῆλα ὀνομάζεται,
<span class="lb" data-page="14.703" data-line="5" id="l14.703.5"></span>ἃ τοῖς εὐχρουστέροις καὶ ἐλευθεριωτέροις ἐν τῷ αἰδεῖσθαι
<span class="lb" data-page="14.703" data-line="6" id="l14.703.6"></span>ἐρυθριᾷ. σιαγόνες δὲ τὰ ὑπὸ τούτων κατιόντα, ὡς ἐπὶ τὸ
<span class="lb" data-page="14.703" data-line="7" id="l14.703.7"></span>γένειον καὶ ταύτῃ εἰς τὸ ὀξὺ αὐτοῦ ἀπολήγοντα. γένειον δὲ
<span class="lb" data-page="14.703" data-line="8" id="l14.703.8"></span>πᾶν τὸ ὑποκάτω τοῦ χείλους ἐν περιφερεῖ παραμήκει σχήματι.
<span class="lb" data-page="14.703" data-line="9" id="l14.703.9"></span>μύσταξ δὲ τὸ ὑπεράνω τοῦ χείλους, ὑπὸ τοὺς μυξωτῆρας,
<span class="lb" data-page="14.703" data-line="10" id="l14.703.10"></span>ὅπερ Ὅμηρος ὑπήνην ἐκάλεσε. στόμα δὲ τὸ ἀνὰ μέσον
<span class="lb" data-page="14.703" data-line="11" id="l14.703.11"></span>τῶν χειλῶν, ὑπ᾿ αὐτῶν συνιστάμενον καὶ συνεχόμενον.
<span class="lb" data-page="14.703" data-line="12" id="l14.703.12"></span>ἔοικε γὰρ ταῦτα οἶον συμπεφυκότα, εἶτα ἀποσχισθέντα τὸ
<span class="lb" data-page="14.703" data-line="13" id="l14.703.13"></span>στόμα ποιεῖν, διὸ καὶ φαίνεται οἱονεὶ ἄρτι διῃρημένα. τὸ
<span class="lb" data-page="14.703" data-line="14" id="l14.703.14"></span>δὲ ἐκδεχόμενον τὴν κεφαλὴν μέχρι τῶν ὤμων τὸ μὲν πᾶν
<span class="lb" data-page="14.703" data-line="15" id="l14.703.15"></span>τράχηλος λέγεται. τούτου δὲ τὰ μὲν ὄπισθεν ἰδίως τένοντες
<span class="lb" data-page="14.703" data-line="16" id="l14.703.16"></span>ὀνομάζονται. ὑπὸ δὲ τὸν τράχηλον ἑκατέρωθεν οἱ ὦμοί
<span class="lb" data-page="14.703" data-line="17" id="l14.703.17"></span>εἰσιν ἐπανεστῶτες, ὦν τὸ μὲν ἀνώτατον ἀκρώμιον καλεῖται,
<span class="lb" data-page="14.703" data-line="18" id="l14.703.18"></span>τὸ δὲ ἀπὸ τούτου εἰς τὸ ἔμπροσθεν<span class="milestone ed2page" data-n="2.370" data-unit="ed2page" id="ed2page.2.370"></span> κατακλεῖδες·
<span class="lb" data-page="14.703" data-line="19" id="l14.703.19"></span>μεταξὺ τούτων αἱ σφαγαί. ἀπὸ δὲ τῶν ὤμων αἱ ﻿
<span class="pb" data-page="14.704" id="p14.704"></span>
<span class="lb" data-page="14.704" data-line="1" id="l14.704.1"></span>χεῖρες ἔρχονται παρηρτημέναι ἑκατέρα τῇ καθ᾿ αὑτὴν πλευρᾷ.
<span class="lb" data-page="14.704" data-line="2" id="l14.704.2"></span>τούτων δὲ τὸ μὲν ἀπὸ τοῦ ὤμου μέχρι ἀγκῶνος βραχίων
<span class="lb" data-page="14.704" data-line="3" id="l14.704.3"></span>καλεῖται. ἀγκὼν δὲ καθὰ συγκάμπτεται ἡ χεὶρ ὅλη, οὗ
<span class="lb" data-page="14.704" data-line="4" id="l14.704.4"></span>τὸ ἔξω μέρος κορωνὸν καὶ ὀλέκρανον ὀνομάζεται. τὸ δὲ
<span class="lb" data-page="14.704" data-line="5" id="l14.704.5"></span>μετὰ τοῦτο πῆχυς, ᾧ καὶ μετροῦσιν οἱ ἄνθρωποι. καθ᾿ ὃ
<span class="lb" data-page="14.704" data-line="6" id="l14.704.6"></span>δὲ τελευτᾷ ὁ πῆχυς καὶ ἄρθρον ποιεῖ πρὸς ἄκραν χεῖρα,
<span class="lb" data-page="14.704" data-line="7" id="l14.704.7"></span>καρπὸς καλεῖται καὶ τὸ μετὰ τοῦτο μετακάρπιον. εἶτα κόνδυλοι,
<span class="lb" data-page="14.704" data-line="8" id="l14.704.8"></span>ὅθεν ἄρχονται οἱ δάκτυλοι. δακτύλων δὲ ὁ μὲν μέγιστος
<span class="lb" data-page="14.704" data-line="9" id="l14.704.9"></span>ἀντίχειρ καλεῖται, διὰ τὸ ὅλῃ τῇ χειρὶ ἄκρᾳ συνεργοῦντα
<span class="lb" data-page="14.704" data-line="10" id="l14.704.10"></span>ἴσον αὐτῇ δύνασθαι. ὁ δὲ μετὰ τοῦτον λιχανὸς, ὡς
<span class="lb" data-page="14.704" data-line="11" id="l14.704.11"></span>ἔοικεν, ἀπὸ τῆς χρείας τοὔνομα ἔχων· ἐφεξῆς ὁ μέσος καὶ
<span class="lb" data-page="14.704" data-line="12" id="l14.704.12"></span>μετὰ τοῦτον ὁ παραμέσος, ὁ τοῖς ἰατροῖς ἀνακείμενος καὶ
<span class="lb" data-page="14.704" data-line="13" id="l14.704.13"></span>ἀπ᾿ αὐτῶν τοὔνομα κεκληρωμένος. ὁ δὲ ἐπὶ πᾶσι μικρὸς,
<span class="lb" data-page="14.704" data-line="14" id="l14.704.14"></span>καθ᾿ ὃ πάντων ἠλάττωται. τὸ μὲν οὖν ἀπὸ τοῦ καρποῦ
<span class="lb" data-page="14.704" data-line="15" id="l14.704.15"></span>ἄκρα χεὶρ λέγεται. ὑπτιαζούσης δὲ τὸ μὲν κατὰ τὸν ἀντίχειρα
<span class="lb" data-page="14.704" data-line="16" id="l14.704.16"></span>ἐπανεστηκὸς θέναρ καλεῖται, τὸ δὲ ἀντικείμενον αὐτοῦ
<span class="lb" data-page="14.704" data-line="17" id="l14.704.17"></span>ὑποθέναρ. τὸ δὲ ὑπὸ τὰς ἐκφύσεις τῶν δακτύλων
<span class="lb" data-page="14.704" data-line="18" id="l14.704.18"></span>στῆθος χειρός. τὸ δὲ μεταξὺ τούτων ἁπάντων κοῖλον χειρός.
<span class="pb" data-page="14.705" id="p14.705"></span>
<span class="lb" data-page="14.705" data-line="1" id="l14.705.1"></span>ἄνωθεν δὲ τὸ ὑπὸ τὸν τράχηλον πᾶν, ἐκ τῶν ἔμπροσθεν
<span class="lb" data-page="14.705" data-line="2" id="l14.705.2"></span>μέχρι λαγόνων, θώραξ καλεῖται. τούτου δὲ τὸ μὲν ὑπὸ τὰς
<span class="lb" data-page="14.705" data-line="3" id="l14.705.3"></span>κλεῖδας ἀμφοτέρωθεν καὶ τὰς χεῖρας, αἱ πλευραὶ, ἐξ ὧν καὶ
<span class="lb" data-page="14.705" data-line="4" id="l14.705.4"></span>πλευρὸν ἑκάτερον λέγεται, τὸ δὲ μεταξὺ τούτων στῆθος. καὶ
<span class="lb" data-page="14.705" data-line="5" id="l14.705.5"></span>τὸ μεσαίτατον αὐτοῦ στέρνον, μέχρι τοῦ χόνδρου, ὑφ᾿ ὃν
<span class="lb" data-page="14.705" data-line="6" id="l14.705.6"></span>τὸ στόμα τῆς κοιλίας· ὁ δὲ τόπος οὕτως καὶ ἔξωθεν λέγεται.
<span class="lb" data-page="14.705" data-line="7" id="l14.705.7"></span>ἐντεῦθεν δὲ τὸ ἐπιγάστριον ἀνέρχεται. τὰ δὲ ὑπὸ στόμα
<span class="lb" data-page="14.705" data-line="8" id="l14.705.8"></span>τῆς κοιλίας· κατὰ τὴν ἐκτὸς ἐπιφάνειαν εἰκότως ὑποχόνδρια
<span class="lb" data-page="14.705" data-line="9" id="l14.705.9"></span>καλεῖται, ἐπεὶ κατὰ τὴν εὐθύτητα ὑπὸ τὸν χόνδρον
<span class="lb" data-page="14.705" data-line="10" id="l14.705.10"></span>ἐστὶ, ὡσανεὶ μετὰ τοῦτον. εἰσὶ δὲ μύες ἡπλωμένοι καὶ ὑπεστρωμένοι
<span class="lb" data-page="14.705" data-line="11" id="l14.705.11"></span>τῷ περιτοναίῳ, ἔξωθεν δὲ σκεπόμενοι τῷ δέρματι.
<span class="lb" data-page="14.705" data-line="12" id="l14.705.12"></span>ὁμωνύμως δὲ τούτοις καὶ τὰ ἔνδοθεν σπλάγχνα ὑποχόνδρια
<span class="lb" data-page="14.705" data-line="13" id="l14.705.13"></span>καλεῖται, ἐπειδὴ καὶ αὐτὰ ὑπὸ τοὺς χόνδρους ἐστὶ τῶν νόθων
<span class="lb" data-page="14.705" data-line="14" id="l14.705.14"></span>πλευρῶν καὶ οἷον ἐντὸς αὐτῶν. τὰ δὲ ἐκτὸς μέσα, τὰ
<span class="lb" data-page="14.705" data-line="15" id="l14.705.15"></span>κυρίως λεγόμενα ὑποχόνδρια, τὸ μὲν ἔμπροσθεν τῶν λαγόνων
<span class="lb" data-page="14.705" data-line="16" id="l14.705.16"></span>περιέχον τὸ ὑποχόνδριον, ἐπιγάστριον, τὸ δὲ ἑκατέρωθεν
<span class="lb" data-page="14.705" data-line="17" id="l14.705.17"></span>κενεών. τὸ δὲ μεσαίτατον τοῦ λαγόνος ὀμφαλός. τὸ δὲ
<span class="lb" data-page="14.705" data-line="18" id="l14.705.18"></span>ὑπὸ τοῦτον ἴτρον. εἶτα τὸ ἐφήβαιον, ὃ καὶ ἐπίσειον καλεῖται.
<span class="pb" data-page="14.706" id="p14.706"></span>
<span class="lb" data-page="14.706" data-line="1" id="l14.706.1"></span>εἰς ὃ τελευτᾷ ὁ θώραξ, ἔνθα καὶ τὰ αἰδοῖα τῶν ἀῤῥένων
<span class="lb" data-page="14.706" data-line="2" id="l14.706.2"></span>τέτακται καὶ τῶν θηλειῶν κατὰ τὴν διάφυσιν τῶν μηρῶν,
<span class="lb" data-page="14.706" data-line="3" id="l14.706.3"></span>ὅπως κρύπτηται ὑπὸ τούτων. τοῦ μὲν οὖν ἀρσενικοῦ τὸ
<span class="lb" data-page="14.706" data-line="4" id="l14.706.4"></span>προῦχον καυλός. τὸ δὲ ἄκρον αὐτοῦ βάλανος. καθ᾿ ὃ δὲ
<span class="lb" data-page="14.706" data-line="5" id="l14.706.5"></span>τετρύπηται πρὸς ἔκκρισιν, ἀπὸ τῆς χρείας οὐρήθρα ὀνομάζεται·
<span class="lb" data-page="14.706" data-line="6" id="l14.706.6"></span>τὸ δὲ σκέπον τὸ ἄκρον ποσθή. τὸ δὲ κάτω μέρος
<span class="lb" data-page="14.706" data-line="7" id="l14.706.7"></span>τοῦ καυλοῦ κατὰ μῆκος αὐτοῦ ῥαφή. τὸ δὲ διατεῖνον μέχρι
<span class="lb" data-page="14.706" data-line="8" id="l14.706.8"></span>τῆς ἕδρας ταῦρος καλεῖται. δίδυμοι δὲ καὶ ὄρχεις ἔνδοθέν
<span class="lb" data-page="14.706" data-line="9" id="l14.706.9"></span>τε καὶ ἔξωθεν ὀνομάζονται. καὶ ὄσχεον τὸ περὶ τοὺς διδύμους.
<span class="lb" data-page="14.706" data-line="10" id="l14.706.10"></span>τοῦ δὲ γυναικείου αἰδοίου, οὕτω γὰρ αὐτὸ οἱ παλαιοὶ
<span class="lb" data-page="14.706" data-line="11" id="l14.706.11"></span>ὠνόμαζον, αὐτὸς μὲν ὁ κόλπος κτεὶς καλεῖται. τὰ δὲ περιέχοντα
<span class="lb" data-page="14.706" data-line="12" id="l14.706.12"></span>τὸν κόλπον πτερυγώματα. τὸ δὲ μέσον τούτων κατὰ
<span class="lb" data-page="14.706" data-line="13" id="l14.706.13"></span>τὴν διασχίδα ἐκπεφυκὸς σαρκίδιον, νύμφη, ὃ καὶ διὰ τὸ
<span class="lb" data-page="14.706" data-line="14" id="l14.706.14"></span>προκύπτειν ἐπὶ πολὺ ἐκτομῆς ἀξιοῦται παρ᾿ Αἰγυπτίοις ἐπὶ
<span class="lb" data-page="14.706" data-line="15" id="l14.706.15"></span>τῶν παρθένων. κοινῶς δὲ τὸ στόμα τοῦ ἀπευθυσμένου διὰ
<span class="lb" data-page="14.706" data-line="16" id="l14.706.16"></span>τῆς ἕδρας ἐξερχόμενον, πρὸς τὸ ἐπέχειν ὁπότε βουλόμεθα
<span class="lb" data-page="14.706" data-line="17" id="l14.706.17"></span>τὰς ἐκκρίσεις, εὐχρηστεῖ· δακτύλιος δὲ ἀπὸ τοῦ σχήματος
<span class="lb" data-page="14.706" data-line="18" id="l14.706.18"></span>καὶ σφιγκτὴρ ἀπὸ τῆς ἐνεργείας κέκληται. τὸ δὲ ὑπὸ τὸν
<span class="pb" data-page="14.707" id="p14.707"></span>
<span class="lb" data-page="14.707" data-line="1" id="l14.707.1"></span>τράχηλον ἐκ τῶν ὄπισθεν, οὕτως ἔχει διαθέσεως τε καὶ
<span class="lb" data-page="14.707" data-line="2" id="l14.707.2"></span>ὀνομασίας. τὸ μὲν πᾶν νῶτα καλεῖται. ἐντεῦθεν δὲ τὰ μὲν
<span class="lb" data-page="14.707" data-line="3" id="l14.707.3"></span>ἑκατέρωθεν ὠμοπλάται, τὸ δὲ μεταξὺ αὐτῶν μετάφρενον,
<span class="lb" data-page="14.707" data-line="4" id="l14.707.4"></span>ᾧ καὶ στόμαχος ἔνδοθεν ὑπόκειται. <span class="milestone ed2page" data-n="2.371" data-unit="ed2page" id="ed2page.2.371"></span>τὸ δὲ μεσαίτατον
<span class="lb" data-page="14.707" data-line="5" id="l14.707.5"></span>τοῦ νώτου παντὸς ἄνωθεν μέχρι γλουτῶν, ῥάχις. ταύτης
<span class="lb" data-page="14.707" data-line="6" id="l14.707.6"></span>δὲ τὸ μὲν εὐθὺ ὑπὸ τὸ μετάφρενον ἄκνηστιν εἶπεν
<span class="lb" data-page="14.707" data-line="7" id="l14.707.7"></span>Ὅμηρος, ὃ καὶ διασαφῶν προσέθηκεν,
<span class="lb" data-page="14.707" data-line="8" id="l14.707.8"></span>— κατ᾿ ἄκνηστιν μέσα νῶτα.
<span class="lb" data-page="14.707" data-line="9" id="l14.707.9"></span>ἐπεὶ καὶ κατὰ εὐθεῖαν τοῦ μήκους μέσα εἰσὶ τὰ νῶτα καὶ
<span class="lb" data-page="14.707" data-line="10" id="l14.707.10"></span>τὸ μέσον ἐστὶ τοῦ μεταφρένου καὶ ὀσφύος. διαδέχεται οὖν
<span class="lb" data-page="14.707" data-line="11" id="l14.707.11"></span>ἡ ὀσφὺς, ἥτις ἰξὺς ὠνόμασται, καθ᾿ ὃ ζωννύμεθα. λήγει
<span class="lb" data-page="14.707" data-line="12" id="l14.707.12"></span>δὲ αὕτη εἰς τὸ ἱερὸν ὀστοῦν. παρ᾿ ἑκάτερα δὲ τούτου τὰ
<span class="lb" data-page="14.707" data-line="13" id="l14.707.13"></span>ἰσχία ἐστὶ, ἐφ᾿ οἷς οἱ γλουτοί. διὰ τὸ ὀστᾶ εἶναι τὰ ὑποκείμενα
<span class="lb" data-page="14.707" data-line="14" id="l14.707.14"></span>μέγιστα, ἔνθεν ὑπεστρώθη αὐτοῖς σώματα σαρκώδη.
<span class="lb" data-page="14.707" data-line="15" id="l14.707.15"></span>ὧν τὰ κυρτώματα ἐκ τοῦ περιφερῆ εἶναι, σφαιρώματα προσαγορεύεται.
<span class="lb" data-page="14.707" data-line="16" id="l14.707.16"></span>ἐντεῦθεν δὲ ἡνωμένον τὸ σῶμα διχοφυὲς γίνεται.
<span class="lb" data-page="14.707" data-line="17" id="l14.707.17"></span>διαμερίζεται γὰρ εἰς δύο, ἃ καλεῖται σκέλη, ὧν τὴν διασχίδα,
<span class="lb" data-page="14.707" data-line="18" id="l14.707.18"></span>διχάλαν οἱ παλαιοὶ λέγουσιν. ταῦτα δὲ ὅλα μὲν μέχρι
<span class="pb" data-page="14.708" id="p14.708"></span>
<span class="lb" data-page="14.708" data-line="1" id="l14.708.1"></span>περάτων, σκέλη λέγεται, τούτων δὲ τὰ μὲν ἀπὸ τῶν
<span class="lb" data-page="14.708" data-line="2" id="l14.708.2"></span>ἰσχίων εὐθὺς ἐρχόμενα μηροί. καθὸ δὲ μετὰ ταῦτα συμβάλλει
<span class="lb" data-page="14.708" data-line="3" id="l14.708.3"></span>τὰ κῶλα τοῖς ὑποκάτω καὶ ἄρθρον ποιεῖ, γόνυ καλεῖται.
<span class="lb" data-page="14.708" data-line="4" id="l14.708.4"></span>οὗ τὰ κατόπιν, ἰγνύα ἢ ἀγκύλη. τὰ δὲ ἐντεῦθεν,
<span class="lb" data-page="14.708" data-line="5" id="l14.708.5"></span>ἐπὶ τὰ κάτω μέγιστα κῶλα κνῆμαι. ὧν τὸ μὲν ἔμπροσθεν
<span class="lb" data-page="14.708" data-line="6" id="l14.708.6"></span>ἀντικνήμιον, τὸ δὲ ὄπισθεν γαστροκνήμη. τὰ δὲ πέρατα
<span class="lb" data-page="14.708" data-line="7" id="l14.708.7"></span>τῶν τῆς κνήμης ὀστῶν εἴς τε τὸ ἔνδον μέρος καὶ εἰς τὸ
<span class="lb" data-page="14.708" data-line="8" id="l14.708.8"></span>ἔξω ἐξέχοντα, σφυρὰ προσαγορεύεται. τὰ δὲ ἀπὸ τῶν σφυρῶν
<span class="lb" data-page="14.708" data-line="9" id="l14.708.9"></span>κυρίως πόδες λέγονται. ἀφ᾿ ὧν καὶ ἕτερον μέτρον ἑαυτοῖς
<span class="lb" data-page="14.708" data-line="10" id="l14.708.10"></span>οἱ ἄνθρωποι εὕραντο, τὸν πόδα ἄραντες. τῶν δὲ ποδῶν
<span class="lb" data-page="14.708" data-line="11" id="l14.708.11"></span>τὸ μὲν ὄπισθεν πτέρνα ὀνομάζεται. τὸ δὲ ἔμπροσθεν
<span class="lb" data-page="14.708" data-line="12" id="l14.708.12"></span>ἀπὸ τῶν σφυρῶν μέχρι δακτύλων ταρσὸς καλεῖται. τούτου
<span class="lb" data-page="14.708" data-line="13" id="l14.708.13"></span>δὲ τὸ μὲν ἔνδοθεν πρὸς ἀλλήλους ἀφορώντων τῶν ποδῶν,
<span class="lb" data-page="14.708" data-line="14" id="l14.708.14"></span>ὡς ἐπὶ τὸν μέγαν δάκτυλον, ἀρχόμενον ἀπὸ τοῦ ἔσω σφυροῦ,
<span class="lb" data-page="14.708" data-line="15" id="l14.708.15"></span>πεδίον. τὸ δὲ ὑπὸ τούτου εὐθὺς ἐν μέσῳ κατωτάτω
<span class="lb" data-page="14.708" data-line="16" id="l14.708.16"></span>τοῦ ποδὸς κοῖλον. τὸ δὲ κατώτατον, ἐφ᾿ ᾧ πατοῦμεν καὶ ᾧ
<span class="lb" data-page="14.708" data-line="17" id="l14.708.17"></span>ἐπιβαίνομεν, πέλμα. οὗ τὸ μὲν πρὸς τοὺς δακτύλους μετὰ
<span class="lb" data-page="14.708" data-line="18" id="l14.708.18"></span>τὸ κοῖλον ἐπανεστηκὸς, στῆθος ποδός. εἶτα οἱ δάκτυλοι, ﻿
<span class="pb" data-page="14.709" id="p14.709"></span>
<span class="lb" data-page="14.709" data-line="1" id="l14.709.1"></span>ἰσάριθμοι μὲν τοῖς τῶν χειρῶν, οὐ τυχόντες δὲ τῶν αὐτῶν
<span class="lb" data-page="14.709" data-line="2" id="l14.709.2"></span>ὀνομάτων, διὰ τὸ μηδὲ τὰς αὐτὰς χρείας ἐπιτελεῖν, πλὴν
<span class="lb" data-page="14.709" data-line="3" id="l14.709.3"></span>ὅσα ἐκ τῆς κατὰ τὸ μέγεθος διαφορᾶς, ἢ ἐκ τῆς κατὰ τὴν
<span class="lb" data-page="14.709" data-line="4" id="l14.709.4"></span>θέσιν τάξεως.
</p>
        </article>

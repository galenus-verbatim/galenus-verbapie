<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:12">
<span class="pb page1" data-page="14.720" id="p14.720"></span>
<span class="milestone ed1page page1" data-n="4.378" data-unit="ed1page" id="ed1page.4.378"></span>
<span class="milestone ed2page page1" data-n="2.374" data-unit="ed2page" id="ed2page.2.374"></span>
          <p>
<span class="lb" data-page="14.720" data-line="4" id="l14.720.4"></span><span class="milestone ed1page" data-n="4.375" data-unit="ed1page" id="ed1page.4.375"></span>[Περὶ ὀστεολογίας.] Τῶν δὲ
<span class="lb" data-page="14.720" data-line="5" id="l14.720.5"></span>ὀστῶν διττὴ ἡ σύνθεσις, ἡ μὲν πρὸς τὸ κινεῖσθαι καὶ καλεῖται
<span class="lb" data-page="14.720" data-line="6" id="l14.720.6"></span>ἄρθρον, ἡ δὲ πρὸς τὸ ἀκίνητον καὶ καλεῖται συνάρθρωσις.
<span class="lb" data-page="14.720" data-line="7" id="l14.720.7"></span>εἴδη δὲ ταύτης τρία, ῥαφὴ, σύμφυσις, γόμφωσις,
<span class="lb" data-page="14.720" data-line="8" id="l14.720.8"></span>κατὰ ῥαφὴν μὲν οὖν σύγκεινται τὰ ἐκ τῆς κεφαλῆς ὀστᾶ.
<span class="lb" data-page="14.720" data-line="9" id="l14.720.9"></span>ῥαφαὶ δὲ εὑρίσκονται ἐπὶ τῶν πλείστων πέντε. στεφανιαία
<span class="lb" data-page="14.720" data-line="10" id="l14.720.10"></span>ἡ διὰ τοῦ βρέγματος. ὀβολιαία ἡ διὰ τῆς κορυφῆς. λαμβδοειδὴς,
<span class="lb" data-page="14.720" data-line="11" id="l14.720.11"></span>ἡ διὰ ἰνίου κροτάφιαι δύο καθ᾿ ἑκάτερον κρόταφον
<span class="lb" data-page="14.720" data-line="12" id="l14.720.12"></span>μία. ὀστᾶ δὲ κρανίου ἑπτά· ἰνίου ἕν· κορυφῆς δύο· κροτάφων
<span class="lb" data-page="14.720" data-line="13" id="l14.720.13"></span>δύο· μετώπου ἕν. πολυμόρφου ἕν· ἐκφύσεις δὲ ἔχει ὁ ἐγκέφαλος
<span class="lb" data-page="14.720" data-line="14" id="l14.720.14"></span>δύο, ἑκατέρωθεν τῆς παρεγκεφαλίδος, αἳ καλοῦνται κορῶναι.
<span class="lb" data-page="14.720" data-line="15" id="l14.720.15"></span>ἐναρμόζονται δὲ εἰς τὰς τοῦ πρώτου σπονδύλου κοιλότητας,
<span class="lb" data-page="14.720" data-line="16" id="l14.720.16"></span>ἐν ᾧ καθάπερ ἐπὶ κνώδακος τῆς τοῦ δευτέρου σπονδύλου
<span class="lb" data-page="14.720" data-line="17" id="l14.720.17"></span>ἀποφύσεως, ἡ κεφαλὴ εἴς τε τὰ πλάγια ἐπιστρέφεται, ἀνανεύει
<span class="lb" data-page="14.720" data-line="18" id="l14.720.18"></span>τε καὶ ἐπινεύει. μετὰ δὲ ταῦτα, αἱ ὀστοειδεῖς ἀποφύσεις
<span class="pb" data-page="14.721" id="p14.721"></span>
<span class="lb" data-page="14.721" data-line="1" id="l14.721.1"></span>καλούμεναι δύο μικρὸν διεστῶσαι, δι᾿ ὧν τένοντες
<span class="lb" data-page="14.721" data-line="2" id="l14.721.2"></span>καὶ νεῦρα καταφέρονται· εἶτα ἄλλα δύο ἐπάνω τῶν ἀκουστικῶν
<span class="lb" data-page="14.721" data-line="3" id="l14.721.3"></span>πόρων, τὰ ζυγοειδῆ καλούμενα ὀστᾶ· ὑπὸ δὲ ταῦτα
<span class="lb" data-page="14.721" data-line="4" id="l14.721.4"></span>λιθοειδῆ ὀστᾶ δύο καὶ ταῦτα. ἔμπροσθεν δὲ αἱ βελονοειδεῖς
<span class="lb" data-page="14.721" data-line="5" id="l14.721.5"></span>ἐκφύσεις. ἐγένοντο δὲ εἰς διάστασιν τοῦ φαρυγγέτρου.
<span class="lb" data-page="14.721" data-line="6" id="l14.721.6"></span>καὶ λέγεται ὑοειδὲς ὀστοῦν, καθ᾿ ὃ χόνδρῳ συνδεῖται αὐτῶν
<span class="lb" data-page="14.721" data-line="7" id="l14.721.7"></span>τὰ ἄκρα. ἐπάνω δὲ τούτων τὰ ἀνώνυμα, ὦν κατὰ τὸ ἔμπροσθεν
<span class="lb" data-page="14.721" data-line="8" id="l14.721.8"></span>μέρος κεῖται τὸ πολύμορφον. κατὰ δὲ σύμφυσιν
<span class="lb" data-page="14.721" data-line="9" id="l14.721.9"></span>τὰ τῆς ἄνω γνάθου ὀστᾶ σύγκειται. συμφύσεις δὲ ἔχει τὸ
<span class="lb" data-page="14.721" data-line="10" id="l14.721.10"></span>πρόσωπον ἐννέα, μίαν μὲν κατ᾿ εὐρυχωρίαν <span class="milestone ed1page" data-n="4.379" data-unit="ed1page" id="ed1page.4.379"></span>ἑκατέραν
<span class="lb" data-page="14.721" data-line="11" id="l14.721.11"></span>τῶν ὀφθαλμῶν τεταγμένην· δύο δὲ ἐκ πλαγίων τῆς
<span class="lb" data-page="14.721" data-line="12" id="l14.721.12"></span>ῥινός καὶ ἄλλην μέσην τὴν ῥῖνα ἐπ᾿ εὐθείας τέμνουσαν. δύο
<span class="lb" data-page="14.721" data-line="13" id="l14.721.13"></span>δὲ κατὰ μῆλα καὶ δύο κατὰ τῆς ὑπερώας πλαγίας. μίαν δὲ
<span class="lb" data-page="14.721" data-line="14" id="l14.721.14"></span>ἐπ᾿ εὐθείας διαιροῦσαν καὶ τέμνουσαν τὴν ὑπερώαν. κοιναὶ
<span class="lb" data-page="14.721" data-line="15" id="l14.721.15"></span>δὲ προσώπου καὶ κεφαλῆς αἱ ἐπὶ τῶν ζυγωμάτων. ὀστᾶ δὲ
<span class="lb" data-page="14.721" data-line="16" id="l14.721.16"></span>προσώπου δώδεκα, ῥινὸς δύο. ὀφθαλμῶν δύο. μήλων δύο,
<span class="lb" data-page="14.721" data-line="17" id="l14.721.17"></span>ὑπερώας τέσσαρα. τὰ τῶν φατνίων δύο, τὰ τοῖς πτερυγίοις
<span class="lb" data-page="14.721" data-line="18" id="l14.721.18"></span>ὅμοια. ἡ δὲ κάτω γνάθος κατ᾿ ἐνίους μὲν δύο ἐστὶν ὀστᾶ
<span class="pb" data-page="14.722" id="p14.722"></span>
<span class="lb" data-page="14.722" data-line="1" id="l14.722.1"></span>συμπεφυκότα κατὰ τὸ γένειον· κατ᾿ ἐνίους δὲ ἕν. κατὰ γόμφωσιν
<span class="lb" data-page="14.722" data-line="2" id="l14.722.2"></span>δὲ σύγκεινται οἱ ὀδόντες, ἐγγεγόμφωνται γὰρ τοῖς
<span class="lb" data-page="14.722" data-line="3" id="l14.722.3"></span>φατνίοις. εἰσὶ δὲ τὸν ἀριθμὸν λβ΄. ἔν τε τῇ ἄνω καὶ κάτω
<span class="lb" data-page="14.722" data-line="4" id="l14.722.4"></span>γνάθῳ. τομεῖς ὀκτώ. κυνόδοντες τέσσαρες, μυλίται εἴκοσι.
<span class="lb" data-page="14.722" data-line="5" id="l14.722.5"></span>τῶν δὲ ἄλλων ὀστῶν αἱ μὲν κλεῖδες πρὸς μὲν τὸ ἀκρώμιον
<span class="lb" data-page="14.722" data-line="6" id="l14.722.6"></span>συμφυεῖς δέδενται, πρὸς δὲ τὸ στέρνον μίγμα ἄρθρου καὶ
<span class="lb" data-page="14.722" data-line="7" id="l14.722.7"></span>συμφύσεως δοκοῦσιν ποιεῖσθαι. ἐοίκασι δὲ τῷ σχήματι τῷ
<span class="lb" data-page="14.722" data-line="8" id="l14.722.8"></span>ῥωμαϊκῷ σίγμα (S), καὶ αὐτῷ ἡπλωμένῳ. ἑξῆς δὲ πλευραί.
<span class="lb" data-page="14.722" data-line="9" id="l14.722.9"></span>δώδεκα γὰρ αἱ πᾶσαι καθ᾿ ἑκάτερον πλευρόν. ἑπτὰ δὲ αὐτῶν
<span class="lb" data-page="14.722" data-line="10" id="l14.722.10"></span>πρός τε τοὺς τῆς ῥάχεως σπονδύλους καὶ πρὸς τὸ στέρνον
<span class="lb" data-page="14.722" data-line="11" id="l14.722.11"></span>συνάπτουσιν ἑκατέρωθεν. αἱ δὲ λοιπαὶ πέντε τῇ μὲν
<span class="lb" data-page="14.722" data-line="12" id="l14.722.12"></span>ῥάχει συμβάλλουσιν ἐκ τῶν ὄπισθεν, κατὰ δὲ τὰ ἔμπροσθεν
<span class="lb" data-page="14.722" data-line="13" id="l14.722.13"></span>εἰς ἀλλήλας ἀνανεύουσαι, χόνδρῳ συνδέονται. οἱ δὲ σπόνδυλοι
<span class="lb" data-page="14.722" data-line="14" id="l14.722.14"></span>εἰκοσιτέσσαρες μὲν οἱ πάντες. διαιροῦνται δὲ τραχήλου
<span class="lb" data-page="14.722" data-line="15" id="l14.722.15"></span>μὲν ἑπτά· νώτου δώδεκα· ὀσφύος δὲ πέντε. ἐπὶ πᾶσι δὲ
<span class="lb" data-page="14.722" data-line="16" id="l14.722.16"></span>τὸ ἱερὸν ὀστοῦν, δοκοῦν ἐκ σπονδύλων συγκεῖσθαι συμπεφυκότων
<span class="lb" data-page="14.722" data-line="17" id="l14.722.17"></span>ἀλλήλοις. τὸ δὲ στέρνον ὁμοίως καὶ αὐτὸ δοκεῖ ἐκ
<span class="lb" data-page="14.722" data-line="18" id="l14.722.18"></span>τῶν ἑπτὰ ὀστῶν συγκεῖσθαι, συμπεφυκότων ἀλλήλοις ἐν τῷ
<span class="pb" data-page="14.723" id="p14.723"></span>
<span class="lb" data-page="14.723" data-line="1" id="l14.723.1"></span>ξιφοειδεῖ σχήματι. βραχίων δὲ ἑκάτερος κατὰ ἄρθρον διήρμοσται
<span class="lb" data-page="14.723" data-line="2" id="l14.723.2"></span>τῷ τοῦ ὤμου. <span class="milestone ed2page" data-n="2.376" data-unit="ed2page" id="ed2page.2.376"></span>ἐμβάλλει δὲ τῇ ἑαυτοῦ κεφαλῇ
<span class="lb" data-page="14.723" data-line="3" id="l14.723.3"></span>πλαγίως εἰς τὴν κοιλότητα τῆς ὠμοπλάτης. ἐπίκεινται δὲ
<span class="lb" data-page="14.723" data-line="4" id="l14.723.4"></span>αἱ ὠμοπλάται μυσὶν τοῖς ὑπεστρωμένοις ταῖς πλευραῖς ἐκ
<span class="lb" data-page="14.723" data-line="5" id="l14.723.5"></span>τῶν ὄπισθεν. πῆχυς δὲ καὶ κερκὶς παράκεινται μὲν ἀλλήλοις
<span class="lb" data-page="14.723" data-line="6" id="l14.723.6"></span>κατὰ σύμφυσιν, συμβάλλουσιν δὲ καὶ τοῦ βραχίονος
<span class="lb" data-page="14.723" data-line="7" id="l14.723.7"></span>τῇ ἑτέρᾳ κεφαλῇ κατ᾿ ἄρθρον. τρισὶ μὲν γὰρ ἑαυτοῦ κονδύλοις
<span class="lb" data-page="14.723" data-line="8" id="l14.723.8"></span>εἰς τὴν σιγματοειδῆ τοῦ πήχεος ἀναγλυφὴν ἐναρμόζεται
<span class="lb" data-page="14.723" data-line="9" id="l14.723.9"></span>ὁ βραχίων. τῷ δὲ τετάρτῳ κονδύλῳ ὡς περὶ κνώδακα
<span class="lb" data-page="14.723" data-line="10" id="l14.723.10"></span>ἡ κερκὶς περιστρέφεται. καρποῦ δὲ τὰ ὀστᾶ τρία μὲν ὄντα
<span class="lb" data-page="14.723" data-line="11" id="l14.723.11"></span>πρὸς μὲν ἄλληλα συμφύσει δέδενται· πρὸς δὲ πῆχυν καὶ
<span class="lb" data-page="14.723" data-line="12" id="l14.723.12"></span>κερκίδα κατ᾿ ἄρθρον διήρμοσται. τὰ δὲ τοῦ μετακαρπίου
<span class="lb" data-page="14.723" data-line="13" id="l14.723.13"></span>πέντε ἐστὶν· ἄρθρον δὲ καὶ αὐτὰ ποιεῖ πρὸς τὰ τοῦ καρποῦ,
<span class="lb" data-page="14.723" data-line="14" id="l14.723.14"></span>πρὸς ταῦτα γὰρ συμπέφυκε. τὰ δὲ τοῦ καρποῦ πρὸς
<span class="lb" data-page="14.723" data-line="15" id="l14.723.15"></span>μὲν αὐτὰ καὶ πρὸς τὰ τοῦ μετακαρπίου συμφύσει συνέχεται,
<span class="lb" data-page="14.723" data-line="16" id="l14.723.16"></span>πρὸς δὲ τὰς πρώτας τῶν δακτύλων σκυταλίδας κατ᾿
<span class="lb" data-page="14.723" data-line="17" id="l14.723.17"></span>ἄρθρον συμβάλλονται. δακτύλων δὲ σκυταλίδες μὲν καθ᾿
<span class="lb" data-page="14.723" data-line="18" id="l14.723.18"></span>ἕκαστον τρεῖς, κατ᾿ ἄρθρον δὲ ἡ σύνθεσις αὐτῶν. μηροῦ δὲ ﻿
<span class="pb" data-page="14.724" id="p14.724"></span>
<span class="lb" data-page="14.724" data-line="1" id="l14.724.1"></span>ἓν μὲν ὀστοῦν. συμβάλλει δὲ ἐπικεκαμμένῃ μετρίως τῇ κεφαλῇ
<span class="lb" data-page="14.724" data-line="2" id="l14.724.2"></span>αὐτοῦ εἰς βαθεῖαν κοτύλην τοῦ ἰσχίου καὶ νεύρῳ
<span class="lb" data-page="14.724" data-line="3" id="l14.724.3"></span>ἀπήρτηται ἐκφυομένῳ ἐκ μέσης τῆς κοτύλης καὶ ἐμφυομένῳ
<span class="lb" data-page="14.724" data-line="4" id="l14.724.4"></span>εἰς μέσην τὴν κεφαλὴν τοῦ μηροῦ. τὰ δὲ ἰσχία δύο
<span class="lb" data-page="14.724" data-line="5" id="l14.724.5"></span>ὄντα ὀστᾶ, ἐκ μὲν τῶν ὄπισθεν κατὰ σύμφυσιν παράκεινται
<span class="lb" data-page="14.724" data-line="6" id="l14.724.6"></span>τῷ ἱερῷ ὀστῷ· ἐκ δὲ τῶν ἔμπροσθεν ἀλλήλοις, ἔνθα
<span class="lb" data-page="14.724" data-line="7" id="l14.724.7"></span>καὶ ἥβης ὀστᾶ καλεῖται. κνήμης δὲ ἑκατέρας, δύο μὲν τὰ
<span class="lb" data-page="14.724" data-line="8" id="l14.724.8"></span>ὀστᾶ, τότε τῆς κνήμης καὶ τὸ τῆς περόνης. οὐκ ἐξικνεῖται δὲ
<span class="lb" data-page="14.724" data-line="9" id="l14.724.9"></span>ἡ περόνη πρὸς τὸ κατὰ γόνυ ἄρθρον, ἀλλὰ μόνον τὸ τῆς
<span class="lb" data-page="14.724" data-line="10" id="l14.724.10"></span>κνήμης ἄκρον, τέσσαρας ἔχον ἐν αὐτῷ ἐπιπολαίους τύπους,
<span class="lb" data-page="14.724" data-line="11" id="l14.724.11"></span>εἰς οὓς ὑποδέχεται τοὺς τοῦ μηροῦ κονδύλους δύο ὄντας.
<span class="lb" data-page="14.724" data-line="12" id="l14.724.12"></span>ἐπίκειται δὲ αὐτοῖς ἡ ἐπιγονατὶς, ἐκ τῶν ἔμπροσθεν ὀστάριον
<span class="lb" data-page="14.724" data-line="13" id="l14.724.13"></span>στρογγύλον, ὑπόπλατυ οἷον ἀσπιδίσκιον συνέχον αὐτῶν
<span class="lb" data-page="14.724" data-line="14" id="l14.724.14"></span>τὴν συμβολὴν, διὰ τὸ ἐπιπολαίως συνηρθρῶσθαι. τῆς δὲ
<span class="lb" data-page="14.724" data-line="15" id="l14.724.15"></span>περόνης τὸ μὲν ἄνω ἄκρον συμπέφυκε κατὰ τοῦ ἀντικνημίου
<span class="lb" data-page="14.724" data-line="16" id="l14.724.16"></span>ὑπὸ τὴν ἐπίφυσιν, κατὰ δὲ τὰ σφυρὰ ἐπὶ πέρατα τοῦ ἀντικνημίου
<span class="lb" data-page="14.724" data-line="17" id="l14.724.17"></span>καὶ τῆς περόνης, πρὸς μὲν ἄλληλα συνδεῖται νευροχονδρώδει
<span class="lb" data-page="14.724" data-line="18" id="l14.724.18"></span>δεσμῷ. ἐπιβέβηκε δὲ τῷ ἀστραγάλῳ, ἐντὸς
<span class="lb" data-page="14.724" data-line="19" id="l14.724.19"></span>αὐτοῦ συνέχον τὰ ὀστᾶ. ὁ δὲ ἀστράγαλος κατὰ μῆκος τοῦ
<span class="pb" data-page="14.725" id="p14.725"></span>
<span class="lb" data-page="14.725" data-line="1" id="l14.725.1"></span>ποδὸς κείμενος τῇ μὲν περόνῃ ἐπιβέβηκε καὶ συνήρμοσται
<span class="lb" data-page="14.725" data-line="2" id="l14.725.2"></span>ἀκινήτως. τοῖς δὲ τῆς κνήμης ὀστοῖς καὶ τῷ σκαφοειδεῖ κατὰ
<span class="lb" data-page="14.725" data-line="3" id="l14.725.3"></span>τὰ ἐμπρόσθια αὐτοῦ μέρη συμβάλλει κατὰ ἄρθρον. τὸ
<span class="lb" data-page="14.725" data-line="4" id="l14.725.4"></span>δὲ σκαφοειδὲς καθὰ μὲν συμβάλλει τῷ ἀστραγάλῳ κεκοίλωται,
<span class="lb" data-page="14.725" data-line="5" id="l14.725.5"></span>ὡς σκαφοειδὲς δοκεῖν εἶναι. ἐκ δὲ τοῦ ἀντικειμένου
<span class="lb" data-page="14.725" data-line="6" id="l14.725.6"></span>κυρτὸν ὂν ἔχει τρίβους τρεῖς, αἷς δέχεται τὰ χαλκοειδῆ
<span class="lb" data-page="14.725" data-line="7" id="l14.725.7"></span>ὀστᾶ τρία ὄντα· τὸ δὲ κυβοειδὲς ἔξωθεν μὲν τὴν θέσιν
<span class="lb" data-page="14.725" data-line="8" id="l14.725.8"></span>ἔχει· συνήρθρωται δὲ πρὸς τὸ σκαφοειδὲς καὶ τὴν πτέρναν.
<span class="lb" data-page="14.725" data-line="9" id="l14.725.9"></span>ἔχει δὲ καὶ ἔκφυσιν ἐκ τῶν κάτω εἰς τὸ ἔμπροσθεν, ὑφ᾿ ἣν
<span class="lb" data-page="14.725" data-line="10" id="l14.725.10"></span>ὑπελήλυθε τοῦ ταρσοῦ τὸ ὀστοῦν, πρὸς τὸ ἀνέχειν αὐτό.
<span class="lb" data-page="14.725" data-line="11" id="l14.725.11"></span>εἶτα τὸ καλούμενον πεδίον ἐκ πέντε καὶ αὐτὸ συγκείμενον
<span class="lb" data-page="14.725" data-line="12" id="l14.725.12"></span>ὀστῶν· εἶτα ἐφεξῆς εἰσιν οἱ πέντε δάκτυλοι τοῦ ποδὸς, ἐκ
<span class="lb" data-page="14.725" data-line="13" id="l14.725.13"></span>τριῶν ἅπαντες φαλάγγων, ὁμοίως τοῖς κατὰ τὰς χεῖρας συγκείμενοι
<span class="lb" data-page="14.725" data-line="14" id="l14.725.14"></span>πλὴν τοῦ μεγάλου, μόνος γὰρ αὐτὸς ἐκ δύο ἐγένετο.
<span class="lb" data-page="14.725" data-line="15" id="l14.725.15"></span>συνάγουσι δὲ τὰς μὲν τούτων διαρθρώσεις ὑμενώδεις τινὲς
<span class="lb" data-page="14.725" data-line="16" id="l14.725.16"></span>σύνδεσμοι, τὰς δὲ κατὰ τὸν ἀστράγαλόν τε καὶ τὴν πτέρναν
<span class="lb" data-page="14.725" data-line="17" id="l14.725.17"></span>ἰσχυροί τε πάνυ καί τινες ἐξ αὐτῶν στρογγύλοι τε ἅμα καὶ νευροχονδρώδεις.
</p>
        </article>

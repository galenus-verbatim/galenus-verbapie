<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:14">
<span class="pb page1" data-page="14.759" id="p14.759"></span>
<span class="milestone ed1page page1" data-n="4.384" data-unit="ed1page" id="ed1page.4.384"></span>
<span class="milestone ed2page page1" data-n="2.387" data-unit="ed2page" id="ed2page.2.387"></span>
          <p>
<span class="lb" data-page="14.759" data-line="4" id="l14.759.4"></span>[Περὶ συνθέσεως ἀρίστης καθαρσίου.]
<span class="lb" data-page="14.759" data-line="5" id="l14.759.5"></span>Συντίθεται δὲ ἡ πρὸς τὰ ἐντὸς φαρμακεία ἀπό τε ἀποφρακτικῶν
<span class="lb" data-page="14.759" data-line="6" id="l14.759.6"></span>καὶ τμητικῶν καὶ λεπτυντικῶν καὶ προοδοποιητικῶν
<span class="lb" data-page="14.759" data-line="7" id="l14.759.7"></span>καὶ προτρεπτικῶν καὶ καθαρτικῶν καὶ κολαστικῶν
<span class="lb" data-page="14.759" data-line="8" id="l14.759.8"></span>τῆς τῶν φαρμάκων κακίας, εὐστομάχων τε καὶ ἐφεκτικῶν
<span class="lb" data-page="14.759" data-line="9" id="l14.759.9"></span>τῆς ἀλόγου φορᾶς. ἀποφρακτικὰ μὲν οὖν ὅσα τοὺς πόρους
<span class="lb" data-page="14.759" data-line="10" id="l14.759.10"></span>ἀραιοῖ καὶ τὰ σώματα εὔροα ποιεῖ· τμητικὰ δὲ ὅσα τέμνει
<span class="lb" data-page="14.759" data-line="11" id="l14.759.11"></span>τοὺς χυμοὺς καὶ πέπτει τοὺς μὲν παχύνοντα, τοὺς δὲ λεπτύνοντα.
<span class="lb" data-page="14.759" data-line="12" id="l14.759.12"></span>προοδοποιητικὰ δὲ ὅσα προάγει καὶ προπέμπει
<span class="lb" data-page="14.759" data-line="13" id="l14.759.13"></span>τὰ φάρμακα εἰς ἃ βουλόμεθα μόρια, ὡς ἐπὶ μὲν τῶν ἧπαρ
<span class="lb" data-page="14.759" data-line="14" id="l14.759.14"></span>καθαίρειν βουλομένων, σάνδαλα· τῶν δὲ σπλῆνα, σκολοπένδριον·
<span class="lb" data-page="14.759" data-line="15" id="l14.759.15"></span>νεφροὺς δὲ καὶ ἰσχία, κενταύριόν τε καὶ θλάσπι· τὰ
<span class="lb" data-page="14.759" data-line="16" id="l14.759.16"></span>ὄπισθεν τῆς κεφαλῆς, παιωνία καὶ στοιχάς· τὰ ἐμπρόσθιά
<span class="lb" data-page="14.759" data-line="17" id="l14.759.17"></span>τε καὶ σάμψυχον καὶ τὰ τοιαῦτα· στήθη καὶ πνεύμονα καὶ
<span class="lb" data-page="14.759" data-line="18" id="l14.759.18"></span>θώρακα καὶ καρδίαν καὶ μετάφρενα καὶ ἔντερα, γλυκύῤῥιζον
<span class="pb" data-page="14.760" id="p14.760"></span>
<span class="lb" data-page="14.760" data-line="1" id="l14.760.1"></span>καὶ στύραξ καὶ σπέρμα τήλεως· ἀμύγδαλά τε καὶ κρόκος καὶ
<span class="lb" data-page="14.760" data-line="2" id="l14.760.2"></span>σπέρμα λινοζώστεως καὶ τοὺς ἁρμοὺς καὶ τὰ ἄρθρα, ἑκάτερον
<span class="lb" data-page="14.760" data-line="3" id="l14.760.3"></span>ἑρμοδάκτυλον καὶ ἄλλοις ἄλλα, ἅπερ ἐκ τῶν εἰρημένων
<span class="lb" data-page="14.760" data-line="4" id="l14.760.4"></span>δεῖ συντεκμαίρεσθαι. προτρεπτικὰ δὲ ὅσα κινεῖ καὶ προτρέπει
<span class="lb" data-page="14.760" data-line="5" id="l14.760.5"></span>τὰ φάρμακα, ὡς μὲν ἀγαρικὸν, ἔρις, ῥέον δὲ Ἰνδικὸν,
<span class="lb" data-page="14.760" data-line="6" id="l14.760.6"></span>στάχυς· ἐντεριώνην δὲ κολοκυνθίδος, τραγάκανθα·
<span class="lb" data-page="14.760" data-line="7" id="l14.760.7"></span>σκαμμωνίαν δὲ, ἀλόη, ἢ χυλὸς κράμβης, ἢ ῥόδων, ἢ σπέρματα.
<span class="lb" data-page="14.760" data-line="8" id="l14.760.8"></span>ὡσαύτως ἅλας ὀρυκτόν· τὸ ἐπίθυμον, ὥσπερ εὐφόρβιον,
<span class="lb" data-page="14.760" data-line="9" id="l14.760.9"></span>βδέλλιον καὶ τὸν ἑλλέβορον· ῥαφανῖδος σπέρμα καὶ
<span class="lb" data-page="14.760" data-line="10" id="l14.760.10"></span>τὴν ἀλυπαίαν· ὄξος ἢ χρυσοβάλανος καὶ τὰ μυροβάλανα·
<span class="lb" data-page="14.760" data-line="11" id="l14.760.11"></span>βρυωνία καὶ τὸ ἐλατήριον ἅλας. καὶ μὲν δὴ καὶ τῆς πτυούσης
<span class="lb" data-page="14.760" data-line="12" id="l14.760.12"></span>τὴν ῥίζαν, ἑρμοδάκτυλον τὸ στογγύλον καὶ τοῖς ἄλλοις
<span class="lb" data-page="14.760" data-line="13" id="l14.760.13"></span>ὡσαύτως τὰ παραπλήσια, ἅπερ ἐν τῷ περὶ ἀρίστης συνθέσεως
<span class="lb" data-page="14.760" data-line="14" id="l14.760.14"></span>φαρμάκων κατὰ μέρος διήλθομεν καὶ δεῖ ἐκεῖθεν νομίζεσθαι
<span class="lb" data-page="14.760" data-line="15" id="l14.760.15"></span>τὰ ἐλλείποντα. καθαρτικὰ δὲ ὅσα καθαίρει κᾀνταῦθα
<span class="lb" data-page="14.760" data-line="16" id="l14.760.16"></span>κᾀν τῷ περὶ ἁπλῶν φαρμάκων ἡμῖν γέγραπται. κολαστικὰ
<span class="lb" data-page="14.760" data-line="17" id="l14.760.17"></span>δὲ τῆς κακίας ὅσα τοῖς δηλητηρίοις τῶν φαρμάκων
<span class="pb" data-page="14.761" id="p14.761"></span>
<span class="lb" data-page="14.761" data-line="1" id="l14.761.1"></span>ἀντικεῖσθαι ἰδίωμα, ὡς ἀγαρικοῦ μὲν ζίγγιβερ, σκαμμωνίας
<span class="lb" data-page="14.761" data-line="2" id="l14.761.2"></span>δὲ ὀποῦ, μαστίχη ἢ κόμμι Ἀραβικὸν, ἢ καφουρὰ, κυδωνίων
<span class="lb" data-page="14.761" data-line="3" id="l14.761.3"></span>μήλων χυλός· κολοκυνθίδος δὲ ἀμυγδάλων ἔλαιον· ἀλυπαίας
<span class="lb" data-page="14.761" data-line="4" id="l14.761.4"></span>δὲ νᾶπυ· ὥσπερ ἑλλεβόρου καστόριον, ἢ ὑδρόμελι·
<span class="lb" data-page="14.761" data-line="5" id="l14.761.5"></span>καὶ εὐφορβίου κιννάμωμον. ἀλόης δέ γε μαστίχη· ὥσπερ
<span class="lb" data-page="14.761" data-line="6" id="l14.761.6"></span>αὐτὴν προτρέπει τὸ σμύρνιον· καὶ τἄλλα ὅσα ἡμῖν ἐν τῷ
<span class="lb" data-page="14.761" data-line="7" id="l14.761.7"></span><span class="milestone ed2page" data-n="2.388" data-unit="ed2page" id="ed2page.2.388"></span>περὶ ἀρίστης συνθέσεως εἴρηται. εὐστόμαχα δὲ καὶ
<span class="lb" data-page="14.761" data-line="8" id="l14.761.8"></span>ἐφεκτικὰ τῆς ἀλόγου τῶν φαρμάκων φορᾶς, ὅσα τονοῖ καὶ
<span class="lb" data-page="14.761" data-line="9" id="l14.761.9"></span>συνέχει καὶ τὰς φυσικὰς διεγείρει ἐνεργείας. τὸ δὲ
<span class="lb" data-page="14.761" data-line="10" id="l14.761.10"></span>κατὰ μέρος ταῦτα ἐπεξεργάσασθαι περισσὸν νῦν ἡμῖν ἔδοξε.
</p>
        </article>

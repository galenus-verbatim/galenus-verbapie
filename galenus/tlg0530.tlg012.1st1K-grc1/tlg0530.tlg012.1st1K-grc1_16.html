<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:16">
<span class="pb page1" data-page="14.767" id="p14.767"></span>
<span class="milestone ed1page page1" data-n="4.385" data-unit="ed1page" id="ed1page.4.385"></span>
<span class="milestone ed2page page1" data-n="2.389" data-unit="ed2page" id="ed2page.2.389"></span>
          <p>
<span class="lb" data-page="14.767" data-line="1" id="l14.767.1"></span>[Περὶ τῶν ἐν ὀφθαλμοῖς συνισταμένων
<span class="lb" data-page="14.767" data-line="2" id="l14.767.2"></span>παθῶν.] Πάθη δὲ περὶ μὲν τὸν ὅλον ὀφθαλμὸν συνίσταται
<span class="lb" data-page="14.767" data-line="3" id="l14.767.3"></span>τάδε. τάραξις, ὀφθαλμία, ἐπιφορὰ, φλεγμονὴ, οἴδημα,
<span class="lb" data-page="14.767" data-line="4" id="l14.767.4"></span>ἐμφύσημα, σκίῤῥωσις, χήμωσις, ἄνθραξ, στραβισμὸς, σπασμὸς,
<span class="lb" data-page="14.767" data-line="5" id="l14.767.5"></span>παλμὸς, μυωπίασις, γάγγραινα, σηπεδὼν, ἕλκος, σῦριγξ,
<span class="lb" data-page="14.767" data-line="6" id="l14.767.6"></span>ξηροφθαλμία, ψωροφθαλμία, σκληροφθαλμία, πρόπτωσις,
<span class="lb" data-page="14.767" data-line="7" id="l14.767.7"></span>ἀτροφία. περὶ δὲ τοὺς ὑμένας τάδε ῥῆξις, διάβρωσις,
<span class="lb" data-page="14.767" data-line="8" id="l14.767.8"></span>διάτασις, ἀναστόμωσις, παχύτης, πυκνότης, ῥύσωσις, ἔκτασις,
<span class="lb" data-page="14.767" data-line="9" id="l14.767.9"></span>ἀραιότης. περὶ δὲ τὰ ἐντὸς μὲν βλεφάρων τραχύτης,
<span class="lb" data-page="14.767" data-line="10" id="l14.767.10"></span>παχύτης, σύκωσις, τύλωσις, σκληρία, χαλάζωσις, πλαδαρότης,
<span class="lb" data-page="14.767" data-line="11" id="l14.767.11"></span>μύδησις, σάρκωσις, πωρίασις. περὶ δὲ τὰ ἐκτὸς τῶν
<span class="lb" data-page="14.767" data-line="12" id="l14.767.12"></span>βλεφάρων <span class="milestone ed2page" data-n="2.390" data-unit="ed2page" id="ed2page.2.390"></span>ὑδατίδες, λιθίασις, φθειρίασις, μελικηρὶς,
<span class="lb" data-page="14.767" data-line="13" id="l14.767.13"></span>γάγγραινα, φύματα, κολοβώματα. περὶ δὲ τὴν στεφάνην
<span class="lb" data-page="14.767" data-line="14" id="l14.767.14"></span>κριθὴ καὶ ποσθία, τριχίασις, διστιχία, τριστιχία, φαλάγγωσις,
<span class="lb" data-page="14.767" data-line="15" id="l14.767.15"></span>πύρωσις, πτίλωσις, ψωρίασις, μαδαρότης, παράλυσις.
<span class="lb" data-page="14.767" data-line="16" id="l14.767.16"></span>κοινῶς δὲ πρὸς ὅλα τὰ βλέφαρα, παράλυσις, πρόπτωσις,
<span class="lb" data-page="14.767" data-line="17" id="l14.767.17"></span>ἐκτροπή. περὶ δὲ τοὺς κανθοὺς, ἐγκανθὶς ἀγκύλη,
<span class="lb" data-page="14.767" data-line="18" id="l14.767.18"></span>πτερύγιον, ῥοιὰς, πρόσφυσις. ἔξωθεν δὲ αἰγίλωψ, ἀγχίλωψ.
<span class="pb" data-page="14.768" id="p14.768"></span>
<span class="lb" data-page="14.768" data-line="1" id="l14.768.1"></span>περὶ δὲ τὸ λευκὸν ψυδράκιον ἕλκος, ὑπόσφαγμα, ἀπόστασις,
<span class="lb" data-page="14.768" data-line="2" id="l14.768.2"></span>χήμωσις, κοίλωμα, πτερύγιον, φάκωσις, ἴκτερος, πῶρος.
<span class="lb" data-page="14.768" data-line="3" id="l14.768.3"></span>περὶ δὲ τὴν ἴριν ἄργεμον, νεφέλιον, ἀχλὺς, ἐπίκαυμα,
<span class="lb" data-page="14.768" data-line="4" id="l14.768.4"></span>ἕλκος, βοθρίον, φλυκτὶς, μυιοκέφαλον, σταφύλωμα, ὑπόπυον,
<span class="lb" data-page="14.768" data-line="5" id="l14.768.5"></span>ῥῆξις, οὐλὴ, λεύκωμα, κοίλωμα, πρόπτωμα, ὄνυξ,
<span class="lb" data-page="14.768" data-line="6" id="l14.768.6"></span>πύωσις, ἕλκωσις. περὶ δὲ τὴν κόρην ὑπόχυσις, γλαύκωσις,
<span class="lb" data-page="14.768" data-line="7" id="l14.768.7"></span>μυδρίασις, φθίσις, σύγχυσις, πλατυκορίασις, ἀμαύρωσις,
<span class="lb" data-page="14.768" data-line="8" id="l14.768.8"></span>ῥυτίδωσις, νυκτάλωψ, ἡμεράλωψ, μυωπίασις, διαπύησις.
<span class="lb" data-page="14.768" data-line="9" id="l14.768.9"></span>περὶ δὲ τοὺς πόρους ἀπόῤῥηξις, παρέμπτωσις, σύμπτωσις,
<span class="lb" data-page="14.768" data-line="10" id="l14.768.10"></span>ἕλκωσις, ἀνθράκωσις. τάραξις μὲν οὖν ἐστιν, ὅταν συγκινηθεὶς
<span class="lb" data-page="14.768" data-line="11" id="l14.768.11"></span>ὁ ὀφθαλμὸς ἐπιπολαίως καὶ μετρίως ἐπὶ τὸ ἐρυθρότερον
<span class="lb" data-page="14.768" data-line="12" id="l14.768.12"></span>καταστῇ τελέως. ὀφθαλμία δέ ἐστιν, ὅταν τὸ λευκὸν
<span class="lb" data-page="14.768" data-line="13" id="l14.768.13"></span>ἐνερευθὲς ᾖ καὶ τὰ βλέφαρα ἐπηρμένα μετὰ τοῦ τήν τε μύσιν
<span class="lb" data-page="14.768" data-line="14" id="l14.768.14"></span>τῶν βλεφάρων ἐπαλγῆ εἶναι καὶ τὴν τῶν χειρῶν ἐπαφὴν
<span class="lb" data-page="14.768" data-line="15" id="l14.768.15"></span>ἐπώδυνον. φλεγμονὴ δέ ἐστιν ἐπίτασις τοῦ <span class="milestone ed1page" data-n="4.386" data-unit="ed1page" id="ed1page.4.386"></span>τε
<span class="lb" data-page="14.768" data-line="16" id="l14.768.16"></span>ἐρυθήματος καὶ τῆς ἐπάρσεως τῶν βλεφάρων, ὡς ἐπιπόνως
<span class="lb" data-page="14.768" data-line="17" id="l14.768.17"></span>ἀναβλέπειν. ἐπιφορὰ δὲ κοινὸν ὄνομα ἐπὶ παντὸς τοῦ σώματος
<span class="lb" data-page="14.768" data-line="18" id="l14.768.18"></span>καὶ φλεγμονῆς σφοδρᾶς ἐπιφερομένης καὶ ῥευμάτων ﻿
<span class="pb" data-page="14.769" id="p14.769"></span>
<span class="lb" data-page="14.769" data-line="1" id="l14.769.1"></span>λάβρων ἐπιῤῥεόντων. ἰδίως δὲ ἐπὶ ὀφθαλμῶν λέγεται, ἐπειδὰν
<span class="lb" data-page="14.769" data-line="2" id="l14.769.2"></span>μετὰ φλεγμονῆς μεγίστης καὶ ῥεύματος πλῆθος ἐπιῤῥυῇ.
<span class="lb" data-page="14.769" data-line="3" id="l14.769.3"></span>οἴδημα δέ ἐστιν, ὅταν ἐπηρμένος καὶ ἀχρούστερος, ἢ καὶ
<span class="lb" data-page="14.769" data-line="4" id="l14.769.4"></span>δυσκίνητος ἐπιφαίνηται. ἐνίοτε δὲ καὶ τὸ λευκὸν ὑπὲρ τὸ
<span class="lb" data-page="14.769" data-line="5" id="l14.769.5"></span>μέλαν ἐπαίρεται. ἐμφύσημα δέ ἐστιν, ὅταν ἄφνω οἰδίσας ὁ
<span class="lb" data-page="14.769" data-line="6" id="l14.769.6"></span>ὀφθαλμὸς ἀχρούστερος καὶ φλεγματωδέστερος γένηται. γίνεται
<span class="lb" data-page="14.769" data-line="7" id="l14.769.7"></span>δὲ ὡς ἐπίπαν πρεσβύταις, μάλιστα θέρους. σκίῤῥωσις
<span class="lb" data-page="14.769" data-line="8" id="l14.769.8"></span>δὲ γίνεται κατ᾿ ἐπίτασιν φλεγμονῆς χρονίου τῆς σαρκὸς
<span class="lb" data-page="14.769" data-line="9" id="l14.769.9"></span>αὐξανομένης καὶ ὑποπελιαζούσης. ῥευματίζεται δὲ ὁ ὀφθαλμὸς,
<span class="lb" data-page="14.769" data-line="10" id="l14.769.10"></span>ὅταν μὴ μόνον ἐρυθρὸς ᾖ, ἀλλὰ καὶ ὅταν πολὺ δάκρυον
<span class="lb" data-page="14.769" data-line="11" id="l14.769.11"></span>ἐκκρίνῃ. ξηροφθαλμία δέ ἐστιν, ὅταν οἱ κανθοὶ ἑλκώδεις
<span class="lb" data-page="14.769" data-line="12" id="l14.769.12"></span>καὶ τραχύτεροι καὶ κνησμώδεις εἰσὶ καὶ τὰ βλέφαρα
<span class="lb" data-page="14.769" data-line="13" id="l14.769.13"></span>ἐρυθριᾷ καὶ δάκρυον ἁλμυρὸν καὶ νιτρῶδες διαστάζει.
<span class="lb" data-page="14.769" data-line="14" id="l14.769.14"></span>σκληροφθαλμία δέ ἐστιν, ὅταν τὰ βλέφαρα σκληρότερα
<span class="lb" data-page="14.769" data-line="15" id="l14.769.15"></span>ᾖ καὶ αὐτὸς ὁ ὀφθαλμὸς δυσκίνητος καὶ ἐνερευθής. πρόπτωσις
<span class="lb" data-page="14.769" data-line="16" id="l14.769.16"></span>δέ ἐστιν, ὅταν ὁ ὀφθαλμὸς κινητὸς μετὰ φλεγμονῆς
<span class="lb" data-page="14.769" data-line="17" id="l14.769.17"></span>προπέσῃ. ἀτροφίαν δὲ λέγουσιν ὀφθαλμοῦ, ὅταν ἔξ ἀῤῥωστίας
<span class="lb" data-page="14.769" data-line="18" id="l14.769.18"></span>μακρᾶς, ἢ ἔκ τινος ἀδήλου αἰτίας, ὥσπερ ὀλίγον ἐξωθούμενος,
<span class="pb" data-page="14.770" id="p14.770"></span>
<span class="lb" data-page="14.770" data-line="1" id="l14.770.1"></span>εἶτα κοιλαινόμενος κατὰ τὰς ῥίζας ἀλγῶν μικρότερος
<span class="lb" data-page="14.770" data-line="2" id="l14.770.2"></span>γίνηται καὶ ἀμυδρῶς, ἢ μηδ᾿ ὅλως βλέπῃ. τραχέα δὲ
<span class="lb" data-page="14.770" data-line="3" id="l14.770.3"></span>τὰ βλέφαρα λέγεται, ὅταν ἐκστραφέντα ἐναιμότερα φαίνηται
<span class="lb" data-page="14.770" data-line="4" id="l14.770.4"></span>καὶ τραχύτερα καὶ σαρκωδέστερα καὶ κεγχραμίσιν ὅμοια.
<span class="lb" data-page="14.770" data-line="5" id="l14.770.5"></span>παχέα δὲ βλέφαρα τὰ ἐκστραφέντα τῶν κατὰ φύσιν καὶ
<span class="lb" data-page="14.770" data-line="6" id="l14.770.6"></span>σκληρότερα καὶ σαρκωδέστερα τῶν τραχέων φαινόμενα. σύκωσις
<span class="lb" data-page="14.770" data-line="7" id="l14.770.7"></span>δέ ἐστιν, ὅταν τὸ ἐντὸς τῶν βλεφάρων σαρκωθείη
<span class="lb" data-page="14.770" data-line="8" id="l14.770.8"></span>σαρκὶ παραπλήσιον μετὰ ὑπεροχῆς καὶ ὁ ὀφθαλμὸς ἅπας
<span class="lb" data-page="14.770" data-line="9" id="l14.770.9"></span>δυσκίνητος ᾖ. τύλωσις δέ ἐστιν, ὅταν τὰ ἐν τοῖς βλεφάροις
<span class="lb" data-page="14.770" data-line="10" id="l14.770.10"></span>τραχώματα διὰ παλαιότητα παχύτερα καὶ λευκότερα καὶ
<span class="lb" data-page="14.770" data-line="11" id="l14.770.11"></span>δυσαίσθητα ᾖ καὶ διὰ τοῦτο δυσαπότριπτα γένηται. σκληρίασις
<span class="lb" data-page="14.770" data-line="12" id="l14.770.12"></span>δέ ἐστιν ἔπαρμα μετ᾿ ἐρυθήματος ἐπὶ τὸ βλέφαρον
<span class="lb" data-page="14.770" data-line="13" id="l14.770.13"></span>καὶ ὀδύνης, δυσαπότριπτον καὶ χρονιώτερον φλεγμονῆς. χαλάζωσις
<span class="lb" data-page="14.770" data-line="14" id="l14.770.14"></span>δέ ἐστι περιφερῆ τινα ἔνδοθεν τοῦ βλεφάρου
<span class="lb" data-page="14.770" data-line="15" id="l14.770.15"></span>ἐπάρματα περιγεγραμμένα, ἐοικότα τῇ χαλάζῃ. πλαδαρότης
<span class="lb" data-page="14.770" data-line="16" id="l14.770.16"></span>δέ ἐστι μαλακὰ οἶον σώματα παλαιά γε καὶ ἀχρούστατα
<span class="lb" data-page="14.770" data-line="17" id="l14.770.17"></span>κατὰ τὰ ἐντὸς τῶν βλεφάρων οὔπω τὸ τραχὺ ἔχοντα, διὸ
<span class="lb" data-page="14.770" data-line="18" id="l14.770.18"></span>πλαδαρότης καλεῖται. <span class="milestone ed2page" data-n="2.391" data-unit="ed2page" id="ed2page.2.391"></span>μύδησις δὲ κοινὸν ὄνομά ἐστι
<span class="pb" data-page="14.771" id="p14.771"></span>
<span class="lb" data-page="14.771" data-line="1" id="l14.771.1"></span>σώματος, ἐκ σήψεως ἀπολλυμένων. γίνεται δὲ τὸ αὐτὸ τοῦτο
<span class="lb" data-page="14.771" data-line="2" id="l14.771.2"></span>καὶ περὶ τὰ βλέφαρα καὶ ὀγκωδέστερα φαίνεται καὶ συνεχῶς
<span class="lb" data-page="14.771" data-line="3" id="l14.771.3"></span>ῥευματίζεται, πλείονος πιμελῆς περὶ αὐτὰ γινομένης.
<span class="lb" data-page="14.771" data-line="4" id="l14.771.4"></span>κριθὴ δὲ, ἣ καὶ ποσθία λέγεται, ὅταν τὸ ἐντὸς τῶν βλεφάρων
<span class="lb" data-page="14.771" data-line="5" id="l14.771.5"></span>πρὸς ταῖς στεφανιαίαις ὑπόπυον παράμηκες, ὅμοιον
<span class="lb" data-page="14.771" data-line="6" id="l14.771.6"></span>κριθῇ κατὰ τὸ σχῆμα γένηται. γίνεται δὲ καὶ ἄλλα μείζονα
<span class="lb" data-page="14.771" data-line="7" id="l14.771.7"></span>κατὰ μέσα βλέφαρα κριθὴ λεγόμενα. λιθίασις δέ ἐστιν,
<span class="lb" data-page="14.771" data-line="8" id="l14.771.8"></span>ὅταν ἐκστραφέντων τῶν βλεφάρων ὅμοια πώροις περὶ τὰ βλέφαρα
<span class="lb" data-page="14.771" data-line="9" id="l14.771.9"></span>ὑπάρχῃ λευκὰ καὶ παχέα καὶ οἷον λίθοις ἐμφερῆ νύσσοντα τὸν
<span class="lb" data-page="14.771" data-line="10" id="l14.771.10"></span>ὀφθαλμόν. φθειριᾷν δέ φαμεν τὰ βλέφαρα, ὅταν περὶ τὰ
<span class="lb" data-page="14.771" data-line="11" id="l14.771.11"></span>τετριχωμένα πλατέες πολλαὶ φθεῖρες σμικραὶ γίνωνται. διτριχιᾷν
<span class="lb" data-page="14.771" data-line="12" id="l14.771.12"></span>δὲ λέγεται ὁ ὀφθαλμὸς, ὅταν ὑπὸ τὰς κατὰ φύσιν
<span class="lb" data-page="14.771" data-line="13" id="l14.771.13"></span>τρίχας ἄλλαι ὑποφυεῖσαι νύσσωσι τὸν ὀφθαλμὸν καὶ ῥευματίζωσι.
<span class="lb" data-page="14.771" data-line="14" id="l14.771.14"></span>πτίλωσις δέ ἐστιν, ὅταν ἄλλαι μὲν ὑποφύουσιν, αὗται
<span class="lb" data-page="14.771" data-line="15" id="l14.771.15"></span>δὲ αἱ κατὰ φύσιν συμπεσοῦσαι καὶ κατακλασθεῖσαι
<span class="lb" data-page="14.771" data-line="16" id="l14.771.16"></span>νυγμοὺς παρέχουσι. φαλάγγωσις δέ ἐστιν, ὅταν διστιχία, ἢ
<span class="lb" data-page="14.771" data-line="17" id="l14.771.17"></span>τριστιχία τῶν ὑποφυομένων τριχῶν ᾖ ἐν τῷ ἄνω, ἢ ἐν τῷ
<span class="lb" data-page="14.771" data-line="18" id="l14.771.18"></span>κάτω βλεφάρῳ. παραλελύσθαι δὲ λέγεται ὁ ὀφθαλμὸς, ὅταν
<span class="pb" data-page="14.772" id="p14.772"></span>
<span class="lb" data-page="14.772" data-line="1" id="l14.772.1"></span>αὐτὸν ἐπιλείπωσιν αἱ φυσικαὶ κινήσεις καὶ μὴ δύνηται ἀναβλέπειν,
<span class="lb" data-page="14.772" data-line="2" id="l14.772.2"></span>ἢ κάτω βλέπειν, ἀναίσθητος δὲ ᾖ. πολλάκις δὲ καὶ
<span class="lb" data-page="14.772" data-line="3" id="l14.772.3"></span>περὶ μέρη τινὰ τοῦ ὀφθαλμοῦ τοῦτο συμβαίνει. ἐκτετράφθαι
<span class="lb" data-page="14.772" data-line="4" id="l14.772.4"></span>δὲ λέγουσι τὰ βλέφαρα, ὅταν ἐπὶ πλέον ἐκτραπῇ ἑλκωθέντων
<span class="lb" data-page="14.772" data-line="5" id="l14.772.5"></span>ἐξοφθαλμιῶν. ἐγκανθίδα δὲ λέγουσιν, ὅταν ἐξ ἑλκώσεως
<span class="lb" data-page="14.772" data-line="6" id="l14.772.6"></span>ὑπερσαρκώσῃ ὁ κανθὸς πρὸς τὴν ῥῖνα. πάσχουσι δὲ
<span class="lb" data-page="14.772" data-line="7" id="l14.772.7"></span>τοῦτο μάλιστα οἱ θαλασσουργοί. πτερύγιον δὲ λέγουσιν,
<span class="lb" data-page="14.772" data-line="8" id="l14.772.8"></span>ὅταν ἐπὶ πλέον ἑλκωθέντος καὶ ὑπερσαρκώσαντος τοῦ λευκοῦ
<span class="lb" data-page="14.772" data-line="9" id="l14.772.9"></span>ὑμὴν λεπτὸς καὶ νευρώδης ἐπιδράμῃ τὸν ὀφθαλμὸν,
<span class="lb" data-page="14.772" data-line="10" id="l14.772.10"></span>ἀρξάμενος ἀπό τινος τῶν κανθῶν, ἕως τοῦ μέλανος καὶ τῆς
<span class="lb" data-page="14.772" data-line="11" id="l14.772.11"></span>κορυφῆς ἐφάψηται. ῥοιὰς δὲ ἐστιν ἐπὶ ὀφθαλμῷ, ὅταν ἔκ
<span class="lb" data-page="14.772" data-line="12" id="l14.772.12"></span>τινος αἰτίας ἀδήλου ὁ κανθὸς παρέλθῃ, ἢ ἐκ χειρουργίας ἀρθῇ
<span class="lb" data-page="14.772" data-line="13" id="l14.772.13"></span>καὶ μηκέτι στέγειν τὸ δάκρυον οἷόν τε ᾖ, ἀλλὰ ῥευματίζεται.
<span class="lb" data-page="14.772" data-line="14" id="l14.772.14"></span>προσφύεται δὲ τὰ βλέφαρα ἢ τῷ λευκῷ ἢ τῷ μέλανι ἒξ ἑλκώσεως.
<span class="lb" data-page="14.772" data-line="15" id="l14.772.15"></span>καὶ ἐὰν μὲν τῷ μέλανι προσφυῇ, τελέως κωλύει
<span class="lb" data-page="14.772" data-line="16" id="l14.772.16"></span>τὴν ὅρασιν, ἐὰν δὲ τῷ λευκῷ, ἧττον· καλεῖται δὲ ἀγκύλωσις.
<span class="lb" data-page="14.772" data-line="17" id="l14.772.17"></span>αἰγίλωπα δὲ λέγουσιν, ἢ ἀγχίλωπα, ὅταν ἀπόστημά τι γένηται
<span class="lb" data-page="14.772" data-line="18" id="l14.772.18"></span>πρὸς τῷ κανθῷ τῷ παρὰ τῇ ῥινὶ πῦον περιέχον, ἢ
<span class="pb" data-page="14.773" id="p14.773"></span>
<span class="lb" data-page="14.773" data-line="1" id="l14.773.1"></span>λιπαῖνον τὸ ὀστέον συῤῥηγνύμενον, ἢ εἰς κανθὸν, ἢ εἰς
<span class="lb" data-page="14.773" data-line="2" id="l14.773.2"></span>ῥῖνα περιχεῖ τὸ ὑγρόν. ψυδράκιον δ᾿ ἐστὶ κοινῶς λεγόμενον
<span class="lb" data-page="14.773" data-line="3" id="l14.773.3"></span>περὶ πᾶν τὸ σῶμα καὶ περὶ τὸ λευκὸν τοῦ ὀφθαλμοῦ γίνεται,
<span class="lb" data-page="14.773" data-line="4" id="l14.773.4"></span>οἶον ἐξάνθημα ἐξ ἄκρου ἐρευθές. ἕλκος δὲ γίνεται περὶ
<span class="lb" data-page="14.773" data-line="5" id="l14.773.5"></span>τὸ μέλαν, ἢ τὸ λευκὸν, ὅταν ἡ ἐπιδερμὶς διαιρεθῇ μηνοειδὴς,
<span class="lb" data-page="14.773" data-line="6" id="l14.773.6"></span>ἢ στρογγύλη τὸ σχῆμα, κοιλότερον, ὁμόχρουν ἢ ὑπόλευκον.
<span class="lb" data-page="14.773" data-line="7" id="l14.773.7"></span>ὑπόσφαγμα δὲ λέγουσιν, ὅταν ὑπὸ πληγῆς ῥαγέντων
<span class="lb" data-page="14.773" data-line="8" id="l14.773.8"></span>τῶν ἐν τῷ πρώτῳ χιτῶνι ἀγγείων μεταξὺ τῆς κτηδόνος τοῦ
<span class="lb" data-page="14.773" data-line="9" id="l14.773.9"></span>λευκοῦ καὶ τοῦ ἐντὸς χιτῶνος αἷμα ὑπέλθῃ, καὶ παραχρῆμα
<span class="lb" data-page="14.773" data-line="10" id="l14.773.10"></span>μὲν ἔναιμον ᾖ τὸ χρῶμα τοῦ ὀφθαλμοῦ, ὕστερον δὲ πελιδνόν.
<span class="lb" data-page="14.773" data-line="11" id="l14.773.11"></span>χήμωσις δέ ἐστιν, ὅταν ἐκ φλεγμονῆς σφοδροτέρας ἀμφότερα
<span class="lb" data-page="14.773" data-line="12" id="l14.773.12"></span>τὰ βλέφαρα ἐκτραπῇ καὶ μὴ ὅλον σκέπῃ τὸν ὀφθαλμόν.
<span class="lb" data-page="14.773" data-line="13" id="l14.773.13"></span>κυρίως δὲ χήμωσις λέγεται, ὅταν τὸ λευκὸν ἑκατέρωθεν
<span class="lb" data-page="14.773" data-line="14" id="l14.773.14"></span>τῆς ἴριδος φλεγμάνῃ, κατὰ δὲ τὴν ἴριν κοιλαινόμενον,
<span class="lb" data-page="14.773" data-line="15" id="l14.773.15"></span>ὅμοιον τοῖς σχήμασι τῇ καλουμένη χήμῃ. κοιλώματα δὲ λέγεται
<span class="lb" data-page="14.773" data-line="16" id="l14.773.16"></span>ἐπὶ ὀφθαλμοῦ ὅσα στρογγύλα καὶ κοῖλα ἕλκη πλατύτερα
<span class="lb" data-page="14.773" data-line="17" id="l14.773.17"></span>τῶν βοθρίων γίνεται ἐν αὐτῷ περὶ τὴν ἴριν. ἄργεμον
<span class="lb" data-page="14.773" data-line="18" id="l14.773.18"></span>δέ ἐστιν, ὅταν κατὰ τὸν τῆς ἴριδος κύκλον καὶ τὸ λευκὸν, ﻿
<span class="pb" data-page="14.774" id="p14.774"></span>
<span class="lb" data-page="14.774" data-line="1" id="l14.774.1"></span>ἐνίοτε δὲ καὶ τὸ μέλαν, ἕλκος γίνηται στρογγύλον καὶ
<span class="lb" data-page="14.774" data-line="2" id="l14.774.2"></span>ὑπόλευκον. νεφέλιον δέ ἐστιν ἕλκος ἐπιπόλαιον καὶ μικρῷ
<span class="lb" data-page="14.774" data-line="3" id="l14.774.3"></span>μεῖζον ἀργέμου καὶ λευκόν. ἀχλὺς δέ ἐστι περὶ ὅλον τὸ μέλαν
<span class="lb" data-page="14.774" data-line="4" id="l14.774.4"></span>ἀπὸ ἑλκώσεως ἐπιπολαίου, οὐλὴ λεπτοτάτη ἀέρι ἀχλυώδει
<span class="lb" data-page="14.774" data-line="5" id="l14.774.5"></span>παραπλησία. ἐπίκαυμα δέ ἐστιν, ὅταν ἐξ ἐπιπολῆς ἡ
<span class="lb" data-page="14.774" data-line="6" id="l14.774.6"></span>ἐπιδερμὶς ἐπικαυθεῖσα ἑλκωθῇ, ἢ καὶ βραχὺ βαθυτέρα γένηται
<span class="lb" data-page="14.774" data-line="7" id="l14.774.7"></span>ἐξ ἐπιφορᾶς μεγάλης ἐγγινομένη. <span class="milestone ed2page" data-n="2.392" data-unit="ed2page" id="ed2page.2.392"></span>βοθρίον δέ
<span class="lb" data-page="14.774" data-line="8" id="l14.774.8"></span>ἐστιν ἕλκος κοῖλον, καθαρὸν, στενὸν, κεντήμασι στρογγύλοις
<span class="lb" data-page="14.774" data-line="9" id="l14.774.9"></span>ὅμοιον, βαθύτερον ἑλκυδρίου. φλύκταιναν δὲ λέγουσιν,
<span class="lb" data-page="14.774" data-line="10" id="l14.774.10"></span>ὅταν ἐξ ἑλκώσεως, ἢ καὶ ἄνευ ἑλκώσεως, ἐξ ἐπιπολῆς τοῦ
<span class="lb" data-page="14.774" data-line="11" id="l14.774.11"></span>κερατοειδοῦς χιτῶνος, ὑμὴν λεπτότατός τε καὶ μετέωρος ἀρθεὶς
<span class="lb" data-page="14.774" data-line="12" id="l14.774.12"></span>παραδέξηται μεταξὺ αὐτοῦ ὑγρασίαν, ἢ καὶ ὑπὸ τὴν
<span class="lb" data-page="14.774" data-line="13" id="l14.774.13"></span>κτηδόνα τοῦ χιτῶνος παχυτέρα ὑποδραμοῦσα ὑγρασία καὶ
<span class="lb" data-page="14.774" data-line="14" id="l14.774.14"></span>τὴν φλύκταιναν ἀποτελέσασα. μυοκέφαλον δέ ἐστιν, ὅταν ἐξ
<span class="lb" data-page="14.774" data-line="15" id="l14.774.15"></span>ἑλκώσεως διαβρωθέντος τοῦ πρώτου χιτῶνος κατὰ τὴν ἴριν
<span class="lb" data-page="14.774" data-line="16" id="l14.774.16"></span>προκύψῃ ὁ δεύτερος χιτὼν, ὡς οἷον μυίας κεφαλῇ ἐοικέναι.
<span class="lb" data-page="14.774" data-line="17" id="l14.774.17"></span>σταφύλωμα δὲ λέγεται, ὅταν ἡ κόρη τοῦ ὀφθαλμοῦ
<span class="lb" data-page="14.774" data-line="18" id="l14.774.18"></span>μετεωρισθῇ μετὰ φλεγμονῆς καὶ πόνου καὶ γίνηται ὅμοιον
<span class="lb" data-page="14.774" data-line="19" id="l14.774.19"></span>ῥαγὶ σταφυλῆς, λευκὸν τῇ χροιᾷ. ὑπόπυον δέ ἐστιν, ὅταν
<span class="pb" data-page="14.775" id="p14.775"></span>
<span class="lb" data-page="14.775" data-line="1" id="l14.775.1"></span>πῦον ὅλην τὴν ἴριν περιλάβῃ, ἢ τὸ ἥμισυ. ῥῆξις δέ ἐστιν
<span class="lb" data-page="14.775" data-line="2" id="l14.775.2"></span>ἕλκωσις ὑπὸ πληγῆς ἢ ἄλλης τινὸς αἰτίας κατὰ βάθος
<span class="lb" data-page="14.775" data-line="3" id="l14.775.3"></span>ἐπιφέρουσα ὡς ἐπὶ τὸ πολὺ, τὴν διαίρεσιν τῶν ὑμένων ὅλων,
<span class="lb" data-page="14.775" data-line="4" id="l14.775.4"></span>ὥστε ἐκχεῖν καὶ τὰ ὑγρὰ οἷς βλέπομεν. οὐλὴ δέ ἐστιν, ὅταν
<span class="lb" data-page="14.775" data-line="5" id="l14.775.5"></span>ἐπὶ τῷ μέλανι τοῦ ὀφθαλμοῦ ἐξ ἕλκους βαθέος ὄντος παχύτης
<span class="lb" data-page="14.775" data-line="6" id="l14.775.6"></span>ὑμένος ἐπιγένηται καὶ ἡ χροιὰ λευκοτέρα φαίνηται.
<span class="lb" data-page="14.775" data-line="7" id="l14.775.7"></span>συνίσταται δὲ καὶ ἐπὶ τοῦ λευκοῦ ὑμένος καλουμένου, ἀλλ᾿
<span class="lb" data-page="14.775" data-line="8" id="l14.775.8"></span>οὐ διαδείκνυται. λεύκωμα δὲ ταὐτὸν μὲν τῇ καλουμένῃ οὐλῇ
<span class="lb" data-page="14.775" data-line="9" id="l14.775.9"></span>ἐστι, διαφέρει δὲ τῷ ἐξ ἑλκώσεως μεγάλην οὐλὴν μείζονα
<span class="lb" data-page="14.775" data-line="10" id="l14.775.10"></span>καὶ παχυτέραν ἐπιγίνεσθαι ἐπὶ τῆς ἴρεως, ἣν καλοῦσι λεύκωμα.
<span class="lb" data-page="14.775" data-line="11" id="l14.775.11"></span>ἦλος δέ ἐστιν ἡ μετὰ λείας καὶ λευκῆς, οἷον οὐλὴ
<span class="lb" data-page="14.775" data-line="12" id="l14.775.12"></span>σαρκώδης, ὑπεροχὴ τοῦ μέλανος στερεά· πολλάκις δὲ καὶ
<span class="lb" data-page="14.775" data-line="13" id="l14.775.13"></span>ἐπὶ τῷ λευκῷ τῷ μέλανι συνάπτοντι ἐπανισταμένη. ὑποκεχύσθαι
<span class="lb" data-page="14.775" data-line="14" id="l14.775.14"></span>δὲ λέγουσί τινες, ὅταν συμβῇ παρέγχυσιν ὑγροῦ
<span class="lb" data-page="14.775" data-line="15" id="l14.775.15"></span>τινος γενέσθαι κατὰ τὴν κόρην καὶ πῆξιν πολλάκις, ὥστε
<span class="lb" data-page="14.775" data-line="16" id="l14.775.16"></span>κωλῦσαι τὸ ὁρᾷν, ἢ καὶ ἀμαυροῦσθαι ἐν τῷ φαίνειν. γλαύκωσις
<span class="lb" data-page="14.775" data-line="17" id="l14.775.17"></span>δέ ἐστι τοῦ κρυσταλλοειδοῦς ὑγροῦ εἰς λευκὴν καὶ
<span class="lb" data-page="14.775" data-line="18" id="l14.775.18"></span>ὑδατώδη χροιὰν μεταβολὴ, δι᾿ ἣν τὸ βλέπειν κωλύεται. μυδρίασις
<span class="lb" data-page="14.775" data-line="19" id="l14.775.19"></span>δὲ λέγεται, ὅταν ἡ κόρη τῷ μὲν χρώματι μηδὲν
<span class="pb" data-page="14.776" id="p14.776"></span>
<span class="lb" data-page="14.776" data-line="1" id="l14.776.1"></span>παραλλάττῃ, πλατυτέρα δὲ ᾖ πολλῷ τοῦ κατὰ φύσιν, ὥστε
<span class="lb" data-page="14.776" data-line="2" id="l14.776.2"></span>ἐγγίζειν τῷ κύκλῳ τῆς ἴρεως καὶ ἐμποδίζειν τὸ βλέπειν.
<span class="lb" data-page="14.776" data-line="3" id="l14.776.3"></span>φθίσις δὲ λέγεται στενουμένης τῆς κόρης, ὡς κεντήματι
<span class="lb" data-page="14.776" data-line="4" id="l14.776.4"></span>ἐοικέναι καὶ ἀμαυροτέρας καὶ ῥυσοτέρας γινομένης, ἢ ἐξ
<span class="lb" data-page="14.776" data-line="5" id="l14.776.5"></span>ἀσθενειῶν ἐπικινδύνων, ἢ κεφαλαλγιῶν ἐπιτεταμένων. σύγχυσις
<span class="lb" data-page="14.776" data-line="6" id="l14.776.6"></span>δέ ἐστιν, ὅταν τὰ ἐν τῷ ὀφθαλμῷ ὑγρὰ μὴ κατὰ
<span class="lb" data-page="14.776" data-line="7" id="l14.776.7"></span>χώραν μένῃ, τὴν ἰδίαν τάξιν σώζοντα, ἀλλὰ τεταραγμένα ᾖ.
<span class="lb" data-page="14.776" data-line="8" id="l14.776.8"></span>ἀμαύρωσις δέ ἐστιν, ὅταν παντελὴς παρεμποδισμὸς ᾖ τοῦ
<span class="lb" data-page="14.776" data-line="9" id="l14.776.9"></span>ὁρᾷν, χωρὶς φανερᾶς αἰτίας. νυκτάλωπας δὲ λέγουσιν, ὅταν
<span class="lb" data-page="14.776" data-line="10" id="l14.776.10"></span>ἡμέρας μὲν βλέπωσιν ἀμαυρότερον, δυομένου δὲ ἡλίου λαμπρότερον·
<span class="lb" data-page="14.776" data-line="11" id="l14.776.11"></span>νυκτὸς δὲ ἔτι μᾶλλον· ἢ ὑπεναντίως, ἡμέρας μὲν
<span class="lb" data-page="14.776" data-line="12" id="l14.776.12"></span>ὀλίγα, ἑσπέρας δὲ ἢ νυκτὸς οὐδ᾿ ὅλως. μύωπας δὲ λέγουσι
<span class="lb" data-page="14.776" data-line="13" id="l14.776.13"></span>τοὺς τὰ μὲν σύνεγγυς βλέποντας, τὰ δὲ πόῤῥωθεν μὴ ὁρῶντας.
<span class="lb" data-page="14.776" data-line="14" id="l14.776.14"></span>διαπύησις δέ ἐστι βραχυτέρου ὑγροῦ σύστασις περὶ
<span class="lb" data-page="14.776" data-line="15" id="l14.776.15"></span>αὐτὴν τὴν κόρην, δυσεξάτμιστος καὶ δυσδιαφόρητος, ὑποχύματος
<span class="lb" data-page="14.776" data-line="16" id="l14.776.16"></span>ξηροτέρα. ἀπόῤῥηξις δὲ γίνεται τοῦ πόρου περὶ
<span class="lb" data-page="14.776" data-line="17" id="l14.776.17"></span>ὀφθαλμὸν, ὅταν ὁ διατείνων ἀπὸ τοῦ ἐγκεφάλου καὶ μήνιγγος
<span class="lb" data-page="14.776" data-line="18" id="l14.776.18"></span>πόρος ἐπὶ τὸν ὀφθαλμὸν ἀποῤῥαγῇ, ὡς ἀβλεψίαν
<span class="lb" data-page="14.776" data-line="19" id="l14.776.19"></span>τελείαν γενέσθαι προηγησαμένης πληγῆς περὶ τὴν κεφαλὴν,
<span class="pb" data-page="14.777" id="p14.777"></span>
<span class="lb" data-page="14.777" data-line="1" id="l14.777.1"></span>ἢ ἀφ᾿ ὕψους πτώματος, ἀφ᾿ οὗ γίνεται ἡ τοῦ πόρου
<span class="lb" data-page="14.777" data-line="2" id="l14.777.2"></span>ἀπόῤῥηξις. παρέμπτωσις δέ ἐστιν, ὅταν εἰς τὸν πόρον, κατ᾿
<span class="lb" data-page="14.777" data-line="3" id="l14.777.3"></span>ἀναστόμωσιν, ἢ ῥῆξιν ἀγγείου, τὸ ὑγρὸν παρεμπέσῃ καὶ ἐμφράξῃ
<span class="lb" data-page="14.777" data-line="4" id="l14.777.4"></span>τὸν πόρον ἀπ᾿ αὐτῆς τῆς βάσεως τοῦ ἐγκεφάλου, ὅθεν
<span class="lb" data-page="14.777" data-line="5" id="l14.777.5"></span>καὶ τῷ ὀφθαλμῷ ἡ τοῦ ὁρᾷν δύναμις, ὥστε μετ᾿ ἀλγημάτων
<span class="lb" data-page="14.777" data-line="6" id="l14.777.6"></span>καὶ τὸ ὁρᾷν ἐμποδίζεσθαι. σύμπτωσις δὲ γίνεται μὲν ὑπὸ τοῦ
<span class="lb" data-page="14.777" data-line="7" id="l14.777.7"></span>πόρου στενουμένου καὶ συμπίπτοντος δι᾿ ἀτροφίαν καὶ πάρεσιν.
<span class="lb" data-page="14.777" data-line="8" id="l14.777.8"></span>σπάνιον δὲ τοῦτο τὸ πάθος καὶ δυσίατον. ἀνθράκωσις
<span class="lb" data-page="14.777" data-line="9" id="l14.777.9"></span>δέ ἐστιν ἕλκος ἐσχαρῶδες μετὰ νομῆς καὶ ῥεύματος καὶ βουβῶνος
<span class="lb" data-page="14.777" data-line="10" id="l14.777.10"></span>ἐνίοτε καὶ πυρετῶν γινομένων περὶ τὸ ἄλλο πᾶν σῶμα,
<span class="lb" data-page="14.777" data-line="11" id="l14.777.11"></span>ἔστι δὲ ὅτε καὶ περὶ ὀφθαλμούς.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:19">
<span class="pb page1" data-page="14.780" id="p14.780"></span>
<span class="milestone ed1page page1" data-n="4.388" data-unit="ed1page" id="ed1page.4.388"></span>
<span class="milestone ed2page page1" data-n="2.393" data-unit="ed2page" id="ed2page.2.393"></span>
          <p>
<span class="lb" data-page="14.780" data-line="15" id="l14.780.15"></span>[Περὶ χειρουργίας εἰδῶν.] Χειρουργία
<span class="lb" data-page="14.780" data-line="16" id="l14.780.16"></span>ἐστὶν ἄρσις ἐμμέθοδος τοῦ ἰδίως λεγομένου ἀλλοτρίου,
<span class="lb" data-page="14.780" data-line="17" id="l14.780.17"></span>διὰ τομῶν καὶ καταρτισμῶν μετὰ τῆς τῶν τραυμάτων
<span class="pb" data-page="14.781" id="p14.781"></span>
<span class="lb" data-page="14.781" data-line="1" id="l14.781.1"></span>καὶ ἑλκῶν θεραπείας, ἐπ᾿ ἀνθρώπου σώματι παραλαμβανομένη.
<span class="lb" data-page="14.781" data-line="2" id="l14.781.2"></span>χειρουργίας δὲ καθολικαὶ μὲν ἐνέργειαι δύο, σύνθεσις
<span class="lb" data-page="14.781" data-line="3" id="l14.781.3"></span>καὶ διαίρεσις. ἔστι δὲ τούτων εἴδη πολλά. καὶ συνθέσεως
<span class="lb" data-page="14.781" data-line="4" id="l14.781.4"></span>μὲν εἴδη συνθετισμὸς τῶν κατεαγότων ὀστέων καὶ
<span class="lb" data-page="14.781" data-line="5" id="l14.781.5"></span>ἐπίδεσις καὶ ἀρθρέμβολον τῶν ἐξηρθρηκότων καὶ τάξις τῶν
<span class="lb" data-page="14.781" data-line="6" id="l14.781.6"></span>προπεπτωκότων ἐντέρων καὶ μήτρας καὶ ἀπευθυσμένου καὶ
<span class="lb" data-page="14.781" data-line="7" id="l14.781.7"></span>γαστροῤῥαφία καὶ ἐπαγωγὴ τῶν κολοβωμάτων, ὡς ἐπὶ ῥινῶν
<span class="lb" data-page="14.781" data-line="8" id="l14.781.8"></span>καὶ χειλῶν καὶ ὤτων. διαιρέσεως δὲ εἴδη ἁπλοτομία καὶ
<span class="lb" data-page="14.781" data-line="9" id="l14.781.9"></span>περιαίρεσις, ὑποσπαθισμὸς, περισκυθισμὸς, ἀγγειολογία,
<span class="lb" data-page="14.781" data-line="10" id="l14.781.10"></span>ἐκκοπὴ, καῦσις, ξύσις, ῥίνησις, ἔκπρισις. ἁπλοτομίᾳ οὖν
<span class="lb" data-page="14.781" data-line="11" id="l14.781.11"></span>χρώμεθα ἐπὶ τῶν ἀποστημάτων πάντων. χρὴ δὲ διαιρεῖν
<span class="lb" data-page="14.781" data-line="12" id="l14.781.12"></span>ἐπ᾿ εὐθείας τοῦ κώλου καὶ μὴ ἐγκαρσίως. περιαιρέσει δὲ
<span class="lb" data-page="14.781" data-line="13" id="l14.781.13"></span>ἐπὶ τῶν ἐν μασχάλαις καὶ βουβῶσι καὶ γλουτοῖς καὶ ἕδρᾳ,
<span class="lb" data-page="14.781" data-line="14" id="l14.781.14"></span>μυρσινοειδῶς περιαιροῦντες. ὑποσπαθισμῷ δὲ κατὰ τὸ μέτωπον
<span class="lb" data-page="14.781" data-line="15" id="l14.781.15"></span>ἐπὶ τῶν ῥευματιζομένων ὀφθαλμῶν, καὶ περισκυθισμῷ,
<span class="lb" data-page="14.781" data-line="16" id="l14.781.16"></span>ἐπὶ τῶν κατὰ τοῦ βρέγματος καὶ ἐπὶ πόσθης
<span class="lb" data-page="14.781" data-line="17" id="l14.781.17"></span>μελανθείσης. ἐκκοπῇ δὲ ἐπί τε τῶν κώλων μελαινομένων
<span class="lb" data-page="14.781" data-line="18" id="l14.781.18"></span>καὶ ἐπὶ τῶν ἐν τῇ κεφαλῇ καταγμάτων. ἐπὶ δὲ
<span class="pb" data-page="14.782" id="p14.782"></span>
<span class="lb" data-page="14.782" data-line="1" id="l14.782.1"></span>πάντων περὶ τὰ ὀστᾶ ἥ τε καῦσις καὶ ξύσις καὶ ἡ ῥίνησις
<span class="lb" data-page="14.782" data-line="2" id="l14.782.2"></span>καὶ ἡ πρίσις εὔχρηστοι καὶ ἐπ᾿ ἄλλων πολλῶν. καύσει
<span class="lb" data-page="14.782" data-line="3" id="l14.782.3"></span>δὲ τῇ διὰ καυτήρων χρώμεθα, ἰδίως μὲν ἐπὶ τῶν νεμομένων
<span class="lb" data-page="14.782" data-line="4" id="l14.782.4"></span>ἤδη πάντων καὶ ἐπὶ τῶν ῥευματιζομένων ὀφθαλμῶν,
<span class="lb" data-page="14.782" data-line="5" id="l14.782.5"></span>ἰσχίων, ἢ καὶ τῶν ἐντός. καὶ γὰρ ἐπὶ φθισικῶν παραλαμβάνονται
<span class="lb" data-page="14.782" data-line="6" id="l14.782.6"></span>καυστῆρες καὶ ἐπὶ σπληνικῶν καὶ ἐπὶ τῶν εἰς μασχάλην
<span class="lb" data-page="14.782" data-line="7" id="l14.782.7"></span>μελετησάντων ἐκπίπτειν βραχιόνων καὶ ἐπὶ αἰγίλωπος
<span class="lb" data-page="14.782" data-line="8" id="l14.782.8"></span>καὶ ἐπὶ τῶν μελαινομένων, ἢ πριζομένων διὰ τὰ ἀναστομούμενα
<span class="lb" data-page="14.782" data-line="9" id="l14.782.9"></span>ἀγγεῖα καὶ ἐπὶ τῶν ἄλλως αἱμοῤῥαγούντων. περὶ
<span class="lb" data-page="14.782" data-line="10" id="l14.782.10"></span>μὲν οὖν κεφαλὴν ταῦτα συνίσταται τῶν ὑπαγομένων χειρουργίαις.
<span class="lb" data-page="14.782" data-line="11" id="l14.782.11"></span>καταγμάτων δὲ περὶ κεφαλὴν εἴδη πέντε, ῥωγμὴ,
<span class="lb" data-page="14.782" data-line="12" id="l14.782.12"></span>ἐγγείσωμα, ἐκπίεσμα, ἀπόχημα, καμάρωσις κατὰ δέ τινας
<span class="lb" data-page="14.782" data-line="13" id="l14.782.13"></span>ἓξ καὶ τριχίασις, ἡ ἐπιπόλαιος δηλονότι τῶν ὀστῶν ἐγχάραξις.
<span class="lb" data-page="14.782" data-line="14" id="l14.782.14"></span>ὑδροκεφάλων δὲ εἴδη τέσσαρα. τὸ μὲν μεταξὺ ἐγκεφάλου
<span class="lb" data-page="14.782" data-line="15" id="l14.782.15"></span>καὶ μήνιγγος. τὸ δὲ μεταξὺ μήνιγγος καὶ ὀστοῦ. τὸ δὲ
<span class="lb" data-page="14.782" data-line="16" id="l14.782.16"></span>μεταξὺ ὀστοῦ καὶ περικρανίου. τὸ δὲ μεταξὺ ὀστοῦ καὶ δέρματος.
<span class="lb" data-page="14.782" data-line="17" id="l14.782.17"></span>συνίστανται δὲ περὶ τὸ δέρμα μελικηρὶς, ἀθέρωμα,
<span class="lb" data-page="14.782" data-line="18" id="l14.782.18"></span>καὶ ἔξωθεν ἀλωπεκίασις. τὰς μὲν οὖν ἀλωπεκίας ἀμύσσομεν,
<span class="pb" data-page="14.783" id="p14.783"></span>
<span class="lb" data-page="14.783" data-line="1" id="l14.783.1"></span>τὰς δὲ μελικηρίδας καὶ τὰ ἀθερώματα μυρσινοειδῶς, ἢ καὶ
<span class="lb" data-page="14.783" data-line="2" id="l14.783.2"></span>ἁπλῶς διαιροῦντες τὴν ἐπιφάνειαν, εἶτα ἀποδέροντες τοῖς
<span class="lb" data-page="14.783" data-line="3" id="l14.783.3"></span>δακτύλοις τοὺς χιτῶνας, σὺν τοῖς ἐνοῦσιν ὑγροῖς κομιζόμεθα.
<span class="lb" data-page="14.783" data-line="4" id="l14.783.4"></span>τὰ δὲ ὑδροκέφαλα τὰ μὲν ὑπὸ τὸ δέρμα καὶ τὸ περικράνιον
<span class="lb" data-page="14.783" data-line="5" id="l14.783.5"></span>δύο που ἢ τρισὶν εὐθείαις διαιρέσεσι κενοῦμεν.
<span class="lb" data-page="14.783" data-line="6" id="l14.783.6"></span>τὰ δὲ ὑπὸ τὰ ὀστᾶ ἐκκόπτοντες. τὰ δὲ μεταξὺ μήνιγγος
<span class="lb" data-page="14.783" data-line="7" id="l14.783.7"></span>καὶ ἐγκεφάλου ἀθεράπευτα. πᾶν δὲ εἶδος τῶν ἐν κεφαλῇ
<span class="lb" data-page="14.783" data-line="8" id="l14.783.8"></span>καταγμάτων τῇ ἐκκοπῇ ὑπάγεται διὰ ἐκκοπέων περιαιρουμένων
<span class="lb" data-page="14.783" data-line="9" id="l14.783.9"></span>τὸ κατεαγὸς τῶν ὀστῶν. οἱ μὲν οὖν παλαιοὶ χοινικίοις
<span class="lb" data-page="14.783" data-line="10" id="l14.783.10"></span>πρίοντες ταῖς διὰ τῆς περιστρεφομένης ἐξέκοπτον
<span class="lb" data-page="14.783" data-line="11" id="l14.783.11"></span>αὐτά· οἱ δὲ μετὰ ταῦτα κεφαλοτρυπάνοις, ἕδρας παρέχοντες
<span class="lb" data-page="14.783" data-line="12" id="l14.783.12"></span>τοῖς ἐκκοπεῦσιν. <span class="milestone ed2page" data-n="2.395" data-unit="ed2page" id="ed2page.2.395"></span>οἱ δὲ νῦν μόνοις τοῖς ἐκκοπεῦσιν
<span class="lb" data-page="14.783" data-line="13" id="l14.783.13"></span>ἀρκοῦνται. τῶν δὲ περὶ ὀφθαλμοὺς παθῶν ταῦτα χειρουργίαις
<span class="lb" data-page="14.783" data-line="14" id="l14.783.14"></span>ὑπάγεται, τριχίασις, ὑδατίδες, ἐγκανθίδες, πτερύγια,
<span class="lb" data-page="14.783" data-line="15" id="l14.783.15"></span>σταφυλώματα, ὑποχύματα, ῥεύματα χρόνια καὶ
<span class="lb" data-page="14.783" data-line="16" id="l14.783.16"></span>ὑπερβάλλοντα, λιθίασις περὶ τὰ βλέφαρα, σύμφυσις εἰς
<span class="lb" data-page="14.783" data-line="17" id="l14.783.17"></span>αὐτὸ τῶν περὶ τοὺς ὀφθαλμοὺς αἰγίλωψ. τὰ μὲν οὖν κεχαλασμένα
<span class="lb" data-page="14.783" data-line="18" id="l14.783.18"></span>βλέφαρα ἀναῤῥάπτομεν καὶ καταῤῥάπτομεν ἀφαιροῦντες ﻿
<span class="pb" data-page="14.784" id="p14.784"></span>
<span class="lb" data-page="14.784" data-line="1" id="l14.784.1"></span>αὐτῶν ταινίδιον τὸ σύμμετρον καὶ κατὰ τὸ σχῆμα
<span class="lb" data-page="14.784" data-line="2" id="l14.784.2"></span>τῶν βλεφάρων. ἐπὶ δὲ τῶν μὴ κεχαλασμένων ἀναβροχίζοντες
<span class="lb" data-page="14.784" data-line="3" id="l14.784.3"></span>τὰς τρίχας διὰ βελόνης. τὰς δὲ ὑδατίδας κομιζόμεθα κατ᾿
<span class="lb" data-page="14.784" data-line="4" id="l14.784.4"></span>ἰδίαν βάλλοντες. τὰς δὲ ἐγκανθίδας καὶ πτερύγια καὶ τὰ
<span class="lb" data-page="14.784" data-line="5" id="l14.784.5"></span>σταφυλώματα περιαιροῦμεν, τὰ μὲν σταφυλώματα λίνον διείραντες
<span class="lb" data-page="14.784" data-line="6" id="l14.784.6"></span>καὶ ἀποβροχίζοντες, τὰ δὲ πτερύγια καὶ τὰς ἐγκανθίδας
<span class="lb" data-page="14.784" data-line="7" id="l14.784.7"></span>ἢ λίνῳ ἀνατείναντες, ἢ ἀγκίστρῳ. τὰ δὲ ὑποχύματα
<span class="lb" data-page="14.784" data-line="8" id="l14.784.8"></span>κατάγομεν, παρακεντοῦντες περὶ τὴν ἴριν, ἐκ τοῦ πρὸς τῷ
<span class="lb" data-page="14.784" data-line="9" id="l14.784.9"></span>μικρῷ κανθῷ μέρους μέχρι κενεμβατήσει καὶ παρακεντήσει·
<span class="lb" data-page="14.784" data-line="10" id="l14.784.10"></span>εἶτα πλαγιάζοντες ἐπὶ τὴν ἴριν τῷ ἄκρῳ αὐτοῦ τὸ συνεστὸς
<span class="lb" data-page="14.784" data-line="11" id="l14.784.11"></span>κατὰ τὴν κόρην ὑγρὸν κατάγομεν ξύοντες καὶ σφίγγοντες,
<span class="lb" data-page="14.784" data-line="12" id="l14.784.12"></span>ὥστε μὴ ἀναβλέψαι. τὸ δὲ ῥεῦμα ἵστησιν ὑποσπαθισμός
<span class="lb" data-page="14.784" data-line="13" id="l14.784.13"></span>τε καὶ περισκυθισμὸς καὶ ἀγγειολογία. ὁ μὲν οὖν
<span class="lb" data-page="14.784" data-line="14" id="l14.784.14"></span>ὑποσπαθισμὸς γίνεται τριῶν διαιρέσεων ὑπὲρ μετώπου διδομένων·
<span class="lb" data-page="14.784" data-line="15" id="l14.784.15"></span>εἶτα τῆς σπαθομήλης διεκβαλλομένης διὰ τῶν μεταξὺ
<span class="lb" data-page="14.784" data-line="16" id="l14.784.16"></span>σωμάτων. ὁ δὲ περισκυθισμὸς τοιοῦτός ἐστι· διαιρεῖται
<span class="lb" data-page="14.784" data-line="17" id="l14.784.17"></span>ἐπὶ ἐγκαρσίαις διαιρέσεσι τὸ μέτωπον, οἷον στεφανιαία.
<span class="lb" data-page="14.784" data-line="18" id="l14.784.18"></span>καθ᾿ ἕτερον δὲ μέρος αὐτῆς, μικρὸν ἀνωτέρω τῶν κροτάφων
<span class="lb" data-page="14.784" data-line="19" id="l14.784.19"></span>ἀφαιρεῖταί τινα τρίγωνα, ἐοικότα τὸ σχῆμα τῷ Δ
<span class="lb" data-page="14.784" data-line="20" id="l14.784.20"></span>στοιχείῳ. ἡ δὲ ἀγγειολογία ἐπιτελεῖται τῶν κεκρυμμένων
<span class="pb" data-page="14.785" id="p14.785"></span>
<span class="lb" data-page="14.785" data-line="1" id="l14.785.1"></span>ἀγγείων ἀπὸ κροτάφου ἐπὶ κρόταφον διαιρουμένων εἰς βάθος.
<span class="lb" data-page="14.785" data-line="2" id="l14.785.2"></span>τὴν δὲ τῶν βλεφάρων λιθίασιν ἰώμεθα διαιροῦντες
<span class="lb" data-page="14.785" data-line="3" id="l14.785.3"></span>τὸ βλέφαρον ἐπὶ πολὺ καὶ κομιζόμενοι τὸν λίθον ἀσκύλτως.
<span class="lb" data-page="14.785" data-line="4" id="l14.785.4"></span>τὰ δὲ συμπεφυκότα βλέφαρα ἀναπτύξαντες σμίλῃ διαστέλλομεν
<span class="lb" data-page="14.785" data-line="5" id="l14.785.5"></span>τιλτοῖς ξυροῖς τοὺς δὲ αἰγίλωπας περιαιροῦντες μέχρι
<span class="lb" data-page="14.785" data-line="6" id="l14.785.6"></span>ὀστοῦ καυτῆρσι διακαίομεν. εἰσὶ δὲ οἳ ἀντὶ καυστηρίου
<span class="lb" data-page="14.785" data-line="7" id="l14.785.7"></span>κεφαλοτρεπάνῳ τιτρῶσι τὸ ὀστοῦν, ὡς ἐπὶ τὴν ῥῖνα.
<span class="lb" data-page="14.785" data-line="8" id="l14.785.8"></span>τὰ δὲ ἐν ῥινὶ συνιστάμενα, πολύποδας μὲν περιαιροῦμεν
<span class="lb" data-page="14.785" data-line="9" id="l14.785.9"></span>στενῷ σμιλαρίῳ καὶ ξυστῆρι ὕστερον ἀποξύομεν τὰς ῥίζας.
<span class="lb" data-page="14.785" data-line="10" id="l14.785.10"></span>αἱ δὲ ὄζαιναι ὡς ἐπὶ τὸ πολὺ ἀθεράπευτοι· ἡ δὲ αὐτὴ ἐγχείρησις
<span class="lb" data-page="14.785" data-line="11" id="l14.785.11"></span>καὶ ἐπὶ τούτων. τῶν δὲ ἐν τῷ στόματι ἐπουλίδας
<span class="lb" data-page="14.785" data-line="12" id="l14.785.12"></span>μὲν καὶ παρουλίδας διαιροῦμεν, ὅταν πυοποιήσωμεν.
<span class="lb" data-page="14.785" data-line="13" id="l14.785.13"></span>τὰς δὲ κεχαλασμένας σταφυλὰς ἀμέτρως ἐκτέμνομεν μυδίῳ
<span class="lb" data-page="14.785" data-line="14" id="l14.785.14"></span>λαβόμενοι, τοὺς δὲ ὀδόντας ἐξαιροῦμεν περιχαράσσοντες.
<span class="lb" data-page="14.785" data-line="15" id="l14.785.15"></span>τοὺς δὲ ἐν παρισθμίοις ὑπεραίροντας τὸ κατὰ φύσιν ἀδένας
<span class="lb" data-page="14.785" data-line="16" id="l14.785.16"></span>περιαιροῦμεν τοῖς ἀντιοτόμοις. τὰ δὲ ἐν τῷ τραχήλῳ
<span class="lb" data-page="14.785" data-line="17" id="l14.785.17"></span>στεατώματα καὶ χοιράδας διαιροῦντες τὴν ἐπιφάνειαν καὶ
<span class="lb" data-page="14.785" data-line="18" id="l14.785.18"></span>ἀποδέροντες τοῖς δακτύλοις, λύοντες τὴν πλοκὴν τῶν ἀγγείων
<span class="pb" data-page="14.786" id="p14.786"></span>
<span class="lb" data-page="14.786" data-line="1" id="l14.786.1"></span>κομιζόμεθα. τὰ δὲ γαγγλία ἐν τοῖς μετακαρπίοις μὲν ὡς
<span class="lb" data-page="14.786" data-line="2" id="l14.786.2"></span>ἐπὶ τὸ πολὺ γίνεται καὶ γυναιξὶν ἐριουργοῖς τὰ πλεῖστα ἐκθλῶμεν,
<span class="lb" data-page="14.786" data-line="3" id="l14.786.3"></span>ἃ δὴ καὶ κηρώμασιν ἐκμαλασσόμενα καθίσταται.
<span class="lb" data-page="14.786" data-line="4" id="l14.786.4"></span>τὰ δὲ ἐν μασχάλαις φύματα καὶ χοιράδας μετὰ περιαιρέσεως
<span class="lb" data-page="14.786" data-line="5" id="l14.786.5"></span>τέμνομεν. ὁμοίως δὲ καὶ τὰς ἐν βουβῶσι. τὰ δὲ ἐν μεσοπλευρίῳ
<span class="lb" data-page="14.786" data-line="6" id="l14.786.6"></span>ἀποστήματα διαιροῦντες οὐκ ἀθρόως ποιούμεθα τοῦ
<span class="lb" data-page="14.786" data-line="7" id="l14.786.7"></span>πύου τὴν ἔκκρισιν, ἀλλὰ πρὸς μέτρον. εἰσὶ δὲ οἳ καὶ διακαίουσιν
<span class="lb" data-page="14.786" data-line="8" id="l14.786.8"></span>αὐτά. καρκινώματα γίνεται μὲν ἐν πολλοῖς μέρεσι
<span class="lb" data-page="14.786" data-line="9" id="l14.786.9"></span>τοῦ σώματος, μάλιστα δὲ περὶ τοὺς μασθούς. περιαιρεῖται
<span class="lb" data-page="14.786" data-line="10" id="l14.786.10"></span>δὲ ἔνθ᾿ ἂν ᾖ καὶ καυστηρίοις διακαίεται οὐ σφόδρα πεπυρωμένοις.
<span class="lb" data-page="14.786" data-line="11" id="l14.786.11"></span>εἰσὶ δὲ οἳ ξυραφίοις πεπυρωμένοις ὁμοῦ τέμνουσι
<span class="lb" data-page="14.786" data-line="12" id="l14.786.12"></span>καὶ διακαίουσιν. ἐξόμφαλοι δὲ πάντες μὲν οἱ ἔχοντες ἐν ὑπεροχῇ
<span class="lb" data-page="14.786" data-line="13" id="l14.786.13"></span>τὸν ὀμφαλὸν λέγονται. διαφορὰς δὲ ἔχουσι τρεῖς. οἱ
<span class="lb" data-page="14.786" data-line="14" id="l14.786.14"></span>μὲν γὰρ αὐτῶν πνευματόμφαλοι, οἱ δὲ ἐντερόμφαλοι, οἱ δὲ
<span class="lb" data-page="14.786" data-line="15" id="l14.786.15"></span>ὑδρόμφαλοι. πᾶσαι δὲ αἱ διαφοραὶ ὑπάγονται χειρουργίαις,
<span class="lb" data-page="14.786" data-line="16" id="l14.786.16"></span>λίνου διπλοῦ διὰ βελόνης διεμβαλλομένου καὶ περισφιγγομένου
<span class="lb" data-page="14.786" data-line="17" id="l14.786.17"></span>τοῦ ὀμφαλοῦ. τοὺς <span class="milestone ed2page" data-n="2.396" data-unit="ed2page" id="ed2page.2.396"></span>δὲ ὑδεριῶντας παρακεντοῦμεν
<span class="lb" data-page="14.786" data-line="18" id="l14.786.18"></span>μικρὸν ὑπὸ τὸν ὀμφαλὸν, ἐκ τῶν εὐωνύμων σιδηρᾷ μυρσίνῃ
<span class="lb" data-page="14.786" data-line="19" id="l14.786.19"></span><span class="milestone ed1page" data-n="4.389" data-unit="ed1page" id="ed1page.4.389"></span>μέχρι κενεμβατήσῃ. τῶν δὲ λειποδέρμων διττὴ
<span class="pb" data-page="14.787" id="p14.787"></span>
<span class="lb" data-page="14.787" data-line="1" id="l14.787.1"></span>ἡ χειρουργία, τῶν μὲν ἔνδοθεν ὑποδερομένων, τῶν δὲ ἔξωθεν
<span class="lb" data-page="14.787" data-line="2" id="l14.787.2"></span>ἐπιπολῆς διαιρουμένων ἐν κύκλῳ, ἴνα ἔνδον ἡ πόσθη
<span class="lb" data-page="14.787" data-line="3" id="l14.787.3"></span>ἐπισπασθῇ. οἱ δὲ πεφιμωμένοι τὴν ἀκροποσθίαν χειρίζονται,
<span class="lb" data-page="14.787" data-line="4" id="l14.787.4"></span>ἐπαναγομένης τῆς ἀκροποσθίας ἐφ᾿ ὅσον δύναται. εἶτα
<span class="lb" data-page="14.787" data-line="5" id="l14.787.5"></span>τῶν προφαινομένων τύλων ἀπολυομένων φλεβοτόμῳ ἐξ ἐπιπολῆς.
<span class="lb" data-page="14.787" data-line="6" id="l14.787.6"></span>ὑποσπαδίαι δέ εἰσιν οἱ ἐκ γενετῆς ἔχοντες τὴν οὐρήθραν
<span class="lb" data-page="14.787" data-line="7" id="l14.787.7"></span>κάτωθεν, ὑπὸ τὸν λεγόμενον κύνα. θεραπευτέον δὲ
<span class="lb" data-page="14.787" data-line="8" id="l14.787.8"></span>τετρημένης τῆς βαλάνου ἄκρας καὶ σωληνιδίου ἐντιθεμένου.
<span class="lb" data-page="14.787" data-line="9" id="l14.787.9"></span>οἱ δὲ λεγόμενοι ἄτρητοι, εἴτε τρῆμα ἔχοιεν λεπτὸν εἴτε
<span class="lb" data-page="14.787" data-line="10" id="l14.787.10"></span>μηδ᾿ ὅλως, οὕτω συγχειρίζονται. τὸ ὀξὺ τοῦ φλεβοτόμου καθιέντες
<span class="lb" data-page="14.787" data-line="11" id="l14.787.11"></span>προσαναπτύσσομεν, εἶτα τὸν δάκτυλον ὑποβάλλοντες
<span class="lb" data-page="14.787" data-line="12" id="l14.787.12"></span>πανταχόθεν ἀπολύομεν. τοὺς δὲ λίθον ἔχοντας ἐν κύστει
<span class="lb" data-page="14.787" data-line="13" id="l14.787.13"></span>τέμνομεν σφηνώσαντες μὲν τὸν λίθον ἐν τῷ τῆς κύστεως
<span class="lb" data-page="14.787" data-line="14" id="l14.787.14"></span>τραχήλῳ, ἐπικόπῳ δὲ τῷ λίθῳ χρώμενοι διαιροῦμεν ἀθρόως
<span class="lb" data-page="14.787" data-line="15" id="l14.787.15"></span>τὰ ἐπικείμενα σώματα καὶ λιθολάβῳ τὸν λίθον κομιζόμεθα.
<span class="lb" data-page="14.787" data-line="16" id="l14.787.16"></span>τοὺς δὲ ῥυαδικοὺς, τοὺς ὁπωσοῦν γεγονότας, ἐὰν μέγας
<span class="lb" data-page="14.787" data-line="17" id="l14.787.17"></span>λίαν ὁ τύλος ᾖ, περιαιροῦντες ἀνασκευάζομεν. οἷς δὲ ἐποχὴ
<span class="lb" data-page="14.787" data-line="18" id="l14.787.18"></span>οὔρου διὰ τὸ πλῆθος ἐνοχλεῖ, περιτεινομένης τῆς κύστεως
<span class="pb" data-page="14.788" id="p14.788"></span>
<span class="lb" data-page="14.788" data-line="1" id="l14.788.1"></span>καὶ συστέλλεσθαι μὴ δυναμένης, διὰ καθετῆρος κομιζόμεθα
<span class="lb" data-page="14.788" data-line="2" id="l14.788.2"></span>τὸ οὖρον. ἔοικε δὲ ὁ καθετὴρ τῷ ῥωμαϊκῷ σίγμα S.
<span class="lb" data-page="14.788" data-line="3" id="l14.788.3"></span>καθίεται δὲ εἰς τὸν καυλὸν διὰ τῆς οὐρήθρας μέχρι τῆς
<span class="lb" data-page="14.788" data-line="4" id="l14.788.4"></span>κύστεως, ἔχοντες ἐν αὐτῷ ῥάμμα ἐπ᾿ ἄκρου ἔχον ἐρίου
<span class="lb" data-page="14.788" data-line="5" id="l14.788.5"></span>βραχὺ προκύπτον προβρεχόμενον τῷ οὔρῳ, ἔπειτα ἑλκόμενον
<span class="lb" data-page="14.788" data-line="6" id="l14.788.6"></span>εἰς τὰ ἐκτός· συνέπεται δὲ αὐτῷ τὸ οὖρον, εἰς ἔκκρισιν
<span class="lb" data-page="14.788" data-line="7" id="l14.788.7"></span>οἷον ὁδηγοῦν τι αὐτῷ. τῶν δὲ περὶ ὄσχεον συνισταμένων
<span class="lb" data-page="14.788" data-line="8" id="l14.788.8"></span>ὄγκων εἴδη εἰσὶν ἑπτὰ, ὑδροκήλη, πωροκήλη, στεατοκήλη,
<span class="lb" data-page="14.788" data-line="9" id="l14.788.9"></span>σαρκοκήλη, ἐπιπλοκήλη, κιρσοκήλη, ἐντεροκήλη. εἰσὶ
<span class="lb" data-page="14.788" data-line="10" id="l14.788.10"></span>δὲ ἐφ᾿ ὧν καὶ ἐπιπλέκεται ταῦτα, οἷον ὑδρεντεροκήλη, σαρκοεπιπλοκήλη.
<span class="lb" data-page="14.788" data-line="11" id="l14.788.11"></span>ἐπὶ μὲν οὖν τῶν ὑδροκηλικῶν διελόντα δεῖ
<span class="lb" data-page="14.788" data-line="12" id="l14.788.12"></span>τὸ ὄσχεον καὶ κατὰ τὸ φλεβωδέστατον ἐντυχόντα τῷ χιτῶνι
<span class="lb" data-page="14.788" data-line="13" id="l14.788.13"></span>τῷ τὸ ὑγρὸν περιέχοντι κενῶσαι καὶ τὰ περισσὰ τοῦ
<span class="lb" data-page="14.788" data-line="14" id="l14.788.14"></span>χιτῶνος ἐπαφαιρεῖν. ἐφ᾿ ὧν δὲ ἄνευ τοῦ χιτῶνός ἐστιν, ἐκκρίναντες
<span class="lb" data-page="14.788" data-line="15" id="l14.788.15"></span>τὸ ὑγρὸν ἀρκούμεθα. τὰς δὲ στεατοκήλας καὶ
<span class="lb" data-page="14.788" data-line="16" id="l14.788.16"></span>πωροκήλας τέμνειν χρὴ, ὁμοίως ὑπερβάλλοντας τῇ ἀριστερᾷ
<span class="lb" data-page="14.788" data-line="17" id="l14.788.17"></span>χειρὶ τὸ ὄσχεον, ἔπειτα διαιρεῖν ἐξ ἐπιπολῆς ἕως ἐντύχωμεν
<span class="lb" data-page="14.788" data-line="18" id="l14.788.18"></span>τῷ στέατι, ἢ πώρῳ, ἢ ὅ τι ἂν ᾖ καὶ τοῦτο κομιζόμεθα. ﻿
<span class="pb" data-page="14.789" id="p14.789"></span>
<span class="lb" data-page="14.789" data-line="1" id="l14.789.1"></span>καὶ οἱ σαρκοκηλικοὶ δὲ ὁμοίως χειρίζονται. δεῖ
<span class="lb" data-page="14.789" data-line="2" id="l14.789.2"></span>μόνην τὴν πρὸς δὲ τὴν ὑποπίπτουσαν σάρκα λευκανθίζουσαν
<span class="lb" data-page="14.789" data-line="3" id="l14.789.3"></span>περιαιρεῖν, τὴν δὲ ἐρυθρὰν ἀποδέροντα καὶ ἀπαλλοτριοῦντα
<span class="lb" data-page="14.789" data-line="4" id="l14.789.4"></span>τότε ἀφαιρεῖν τὰ ἐγκαταλείμματα. ἐπὶ
<span class="lb" data-page="14.789" data-line="5" id="l14.789.5"></span>δὲ τῶν κιρσοκηλῶν ἀνατείνας ἀγκίστρῳ ἐξ ἐπιπολῆς διαιρῶν
<span class="lb" data-page="14.789" data-line="6" id="l14.789.6"></span>καὶ ἀναλαβὼν τὸν κιρσὸν καὶ ἀποδείρας ἀπολιπὼν
<span class="lb" data-page="14.789" data-line="7" id="l14.789.7"></span>ὡσεὶ μικροῦ δακτύλου τὸ πλάτος, τὸ δὲ λοιπὸν ἀνατείνων
<span class="lb" data-page="14.789" data-line="8" id="l14.789.8"></span>ἀπόκοπτε. φυλακτέον δὲ ἀκριβῶς ἐπὶ τῶν συμπεπλεγμένων
<span class="lb" data-page="14.789" data-line="9" id="l14.789.9"></span>κρεμαστήρων, ἢ διδύμων. τοὺς δὲ ἐντεροκηλικοὺς
<span class="lb" data-page="14.789" data-line="10" id="l14.789.10"></span>καὶ ἐπιπλοκηλικοὺς οὕτω τέμνομεν ἀναπιέσαντες τὸ ἔντερον,
<span class="lb" data-page="14.789" data-line="11" id="l14.789.11"></span>ἢ τὸν ἐπίπλουν ἀκριβῶς, εἶτα τὸν σπερματικὸν πόρον
<span class="lb" data-page="14.789" data-line="12" id="l14.789.12"></span>ἀφαιροῦμεν ὅσον δυνάμεθα. εἰ δὲ μὴ τὸ περιτόναιον
<span class="lb" data-page="14.789" data-line="13" id="l14.789.13"></span>ἐπισπασάμενοι καὶ ἐπιβροχήσαντες περιαιροῦμεν. τὰς δὲ αἱμοῤῥοΐδας
<span class="lb" data-page="14.789" data-line="14" id="l14.789.14"></span>λίνον λεπτὸν διπλοῦν, διὰ τῶν βάσεων αὐτῶν
<span class="lb" data-page="14.789" data-line="15" id="l14.789.15"></span>διείροντες ἀποσφίγγοντες, μετὰ δύο ὥρας ἀποτέμνομεν. τῶν
<span class="lb" data-page="14.789" data-line="16" id="l14.789.16"></span>δὲ συρίγγων αἱ μέν εἰσιν ἀσύντρητοι, μόνον τὸ στόμα ἔχουσαι.
<span class="lb" data-page="14.789" data-line="17" id="l14.789.17"></span>αἱ δὲ συντετρημέναι, ἢ ἔνδον εἰς τὸν δακτύλιον, ἢ
<span class="lb" data-page="14.789" data-line="18" id="l14.789.18"></span>ἔξωθεν. ἐπὶ μὲν οὖν τῶν συντετρημένων εἰς τὸν δακτύλιον
<span class="lb" data-page="14.789" data-line="19" id="l14.789.19"></span>διαβάλλων τὴν μηλωτίδα, εἶτα τὸν δάκτυλον καθεὶς εἰς τὴν
<span class="pb" data-page="14.790" id="p14.790"></span>
<span class="lb" data-page="14.790" data-line="1" id="l14.790.1"></span>ἕδραν, ἐπισπάσαι τὸ ἔντερον ἄκρῳ τῆς μηλωτίδος καὶ περιαίρει
<span class="lb" data-page="14.790" data-line="2" id="l14.790.2"></span>κάτωθεν ἀρχόμενος. ὁμοίως δὲ καὶ ἐπὶ τῶν ἐκτὸς
<span class="lb" data-page="14.790" data-line="3" id="l14.790.3"></span>τῆς ἕδρας. ἐπὶ δὲ τῶν μὴ συντετρημένων τῷ ὀξεῖ τῆς
<span class="lb" data-page="14.790" data-line="4" id="l14.790.4"></span><span class="milestone ed2page" data-n="2.397" data-unit="ed2page" id="ed2page.2.397"></span>μηλωτίδος διαπερᾷν ἅπαντα τὰ ὑγιῆ σώματα. εἰσὶ
<span class="lb" data-page="14.790" data-line="5" id="l14.790.5"></span>δὲ οἳ ἀντὶ τοῦ ἀνακείρειν, ἢ περιαιρεῖν τὰ μεταξὺ τῶν
<span class="lb" data-page="14.790" data-line="6" id="l14.790.6"></span>συντρήσεων λίνον βύσσινον συνεστραμμένον ἐν ἄκρῳ τῆς
<span class="lb" data-page="14.790" data-line="7" id="l14.790.7"></span>μηλωτίδος, ἔχοντα τὰ διῃρημένα τούτῳ ἀποσφίγγοντες τὰ
<span class="lb" data-page="14.790" data-line="8" id="l14.790.8"></span>μεταξὺ σώματα, ἑκάστης ἡμέρας περιτείναντες τὰ ῥάμματα,
<span class="lb" data-page="14.790" data-line="9" id="l14.790.9"></span>διακόπτουσι τὰ μεταξὺ καὶ ἐκτυλώσαντες τῇ Αἰγυπτίᾳ ἐπουλοῦσιν.
<span class="lb" data-page="14.790" data-line="10" id="l14.790.10"></span>ἀναγέγραπται δὲ καὶ παρ᾿ Ἱπποκράτους πρώτου ὁ
<span class="lb" data-page="14.790" data-line="11" id="l14.790.11"></span>τρόπος οὗτος. τοὺς δὲ ἐν τοῖς σκέλεσι κιρσοὺς πρῶτον
<span class="lb" data-page="14.790" data-line="12" id="l14.790.12"></span>ἔξωθεν ἐπισημηνάμενοι δι᾿ ὅλου ἐγχαράξεσιν, εἶτα κλίναντες,
<span class="lb" data-page="14.790" data-line="13" id="l14.790.13"></span>ἐξ ἐπιπολῆς λαβόμενοι τοῦ δέρματος, αὐτὸ πρῶτον διαιροῦμεν,
<span class="lb" data-page="14.790" data-line="14" id="l14.790.14"></span>εἶτα ἀγκίστρῳ ἐπισπώμενοι τὸν κιρσὸν διαδέομεν καὶ
<span class="lb" data-page="14.790" data-line="15" id="l14.790.15"></span>μετὰ πάσας τὰς διαιρέσεις τοῦτο ποιήσαντες, ἢ κιρσουλκῷ
<span class="lb" data-page="14.790" data-line="16" id="l14.790.16"></span>ἐξαιροῦμεν διακόπτοντες τὰ ἄκρα, ἢ διπυρήνῳ διαλαβόντες
<span class="lb" data-page="14.790" data-line="17" id="l14.790.17"></span>λίνῳ διὰ τῆς κοιλίας τοῦ κιρσοῦ κατ᾿ ἀναστροφὴν ἐξέλκομεν.
<span class="lb" data-page="14.790" data-line="18" id="l14.790.18"></span>τά τε λεγόμενα δρακόντια ὅμοιά ἐστι τοῖς κιρσοῖς·
<span class="lb" data-page="14.790" data-line="19" id="l14.790.19"></span>μεγάλην δὲ ἀλγηδόνα ἐπιφέρει κινούμενα, μικρὸν προκύπτοντα.
<span class="pb" data-page="14.791" id="p14.791"></span>
<span class="lb" data-page="14.791" data-line="1" id="l14.791.1"></span>δεῖ οὖν διελόντα ὡς ἐπὶ τῶν κιρσῶν ἀποδέρειν καὶ οὕτως
<span class="lb" data-page="14.791" data-line="2" id="l14.791.2"></span>ἐξαιρεῖν. τοὺς δὲ ἥλους καὶ τύλους καὶ ἀκροχορδόνας καὶ
<span class="lb" data-page="14.791" data-line="3" id="l14.791.3"></span>θύμους καὶ μυρμηκίας ἐκτέμνοντες ἐπικαίομεν, ἢ τῷ ψωρικῷ
<span class="lb" data-page="14.791" data-line="4" id="l14.791.4"></span>ἐπιπάσσομεν. τὰ δὲ κολοβώματα, τὰ περὶ μυκτῆρας, ἢ ὦτα,
<span class="lb" data-page="14.791" data-line="5" id="l14.791.5"></span>ἢ χείλη οὕτως εἰς τὸ κατὰ φύσιν ἀποκαθίσταται, τὰ μὲν
<span class="lb" data-page="14.791" data-line="6" id="l14.791.6"></span>χείλη σμιλαρίῳ πανταχόθεν ἀναδέροντες αἱμάσσομεν, εἶτα
<span class="lb" data-page="14.791" data-line="7" id="l14.791.7"></span>προσάγοντες ῥάπτομεν πυκνότερον. πρὸς δὲ τὰς σιαγόνας ἐξ
<span class="lb" data-page="14.791" data-line="8" id="l14.791.8"></span>ἑκατέρου πέρατος τῶν χειλῶν, καθ᾿ ἃ συμπέφυκεν ἀλλήλοις,
<span class="lb" data-page="14.791" data-line="9" id="l14.791.9"></span>ἔνδοθέν τε καὶ ἔξωθεν διαιροῦμεν καὶ τίλμασι διαστέλλομεν,
<span class="lb" data-page="14.791" data-line="10" id="l14.791.10"></span>πρὸς τὸ μὴ τὴν σάρκα φυεῖσαν, χάλασμα παρασχεῖν· τὰ δὲ
<span class="lb" data-page="14.791" data-line="11" id="l14.791.11"></span>ἐν τοῖς ὠσὶν ἢ μυκτῆρσιν κολοβώματα, ὅταν ὁ χόνδρος ᾖ διῃρημένος,
<span class="lb" data-page="14.791" data-line="12" id="l14.791.12"></span>ἐκχονδρίζειν δεῖ καὶ οὕτως διαῤῥάπτειν ἐρείῳ ῥάμματι.
</p>
        </article>

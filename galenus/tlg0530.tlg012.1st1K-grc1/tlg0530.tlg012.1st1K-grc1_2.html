<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:2">
<span class="pb page1" data-page="14.676" id="p14.676"></span>
<span class="milestone ed1page page1" data-n="3.372" data-unit="ed1page" id="ed1page.4.372"></span>
<span class="milestone ed2page page1" data-n="2.361" data-unit="ed2page" id="ed2page.2.361"></span>
          <p>
<span class="lb" data-page="14.676" data-line="11" id="l14.676.11"></span>[Τίνες ἀρχαὶ ἰατρικῆς.] Ἀρχαὶ οὖν τῆς
<span class="lb" data-page="14.676" data-line="12" id="l14.676.12"></span>ἰατρικῆς τρεῖς· ἡ μὲν εὑρέσεως, ἡ δὲ ἐκ τοῦ συστήσασθαι
<span class="lb" data-page="14.676" data-line="13" id="l14.676.13"></span>τὴν τέχνην, ἡ δὲ ὑφηγήσεως. εὑρέσεως μὲν οὖν ἁπλῶς τῆς
<span class="lb" data-page="14.676" data-line="14" id="l14.676.14"></span>ἐν τῇ ἰατρικῇ ἡ παλαιοτάτη καὶ ἄνευ λόγου ἀρχὴ ἡ πεῖρα,
<span class="lb" data-page="14.676" data-line="15" id="l14.676.15"></span>ὡς παρὰ Αἰγυπτίοις καὶ πᾶσι βαρβάροις. τοῦ δὲ εἰς σύστημα
<span class="lb" data-page="14.676" data-line="16" id="l14.676.16"></span>τέχνης ἀγαγεῖν, ὡς τὴν τῶν Ἀσκληπιαδῶν ἰατρικὴν,
<span class="lb" data-page="14.676" data-line="17" id="l14.676.17"></span>ταύτης δὲ ἀρχὴ λόγος καὶ πεῖρα. ὑφηγήσεως δὲ, ὥς φησιν
<span class="pb" data-page="14.677" id="p14.677"></span>
<span class="lb" data-page="14.677" data-line="1" id="l14.677.1"></span>Ἀθήναιος, ἢ παραδόσεως, καθώς τινες λέγουσιν, ἀρχὴ ἡ
<span class="lb" data-page="14.677" data-line="2" id="l14.677.2"></span>φυσικὴ θεωρία. ἁπλῶς δὲ καὶ Ἱπποκράτης ἔφη, ἀρχὴ τοῦ
<span class="lb" data-page="14.677" data-line="3" id="l14.677.3"></span>ἐν ἰατρικῇ λόγου ἡ φύσις πρώτη· ἀπὸ γὰρ τοῦ φυσιολογεῖν
<span class="lb" data-page="14.677" data-line="4" id="l14.677.4"></span>ἄρχονται οἱ δογματικοὶ, ἐπειδὴ ἐκ τῶν κατὰ φύσιν καὶ
<span class="lb" data-page="14.677" data-line="5" id="l14.677.5"></span>τὰ παρὰ φύσιν δύνανται εἰδέναι, ἄνευ δὲ τοῦ γνῶναι τὸ
<span class="lb" data-page="14.677" data-line="6" id="l14.677.6"></span>κατὰ φύσιν τὸ παρὰ τοῦτο ἔχον, οὐχ οἶόν τε ἐπίστασθαι.
<span class="lb" data-page="14.677" data-line="7" id="l14.677.7"></span>καὶ ἐν τῷ θεραπεύειν ὁμοίως δέονται τῆς φυσιολογίας,
<span class="lb" data-page="14.677" data-line="8" id="l14.677.8"></span>ἐπειδὴ ἀπὸ τῆς φυσικῆς δυνάμεως τῶν προσφερομένων βοηθημάτων
<span class="lb" data-page="14.677" data-line="9" id="l14.677.9"></span>τὸ κατάλληλον αὐτῶν πρὸς τὰ πάθη λαμβάνουσιν.
<span class="lb" data-page="14.677" data-line="10" id="l14.677.10"></span>οἱ δὲ κατὰ τὰς ἄλλας αἱρέσεις παραιτησάμενοι τὸ φυσιολογεῖν
<span class="lb" data-page="14.677" data-line="11" id="l14.677.11"></span>ἄρχονται ἑκάτεροι ἀφ᾿ ὧν τὴν ἕξιν τοῦ προσφέρειν
<span class="lb" data-page="14.677" data-line="12" id="l14.677.12"></span>τὰ βοηθήματα περιεποιήσαντο· οἱ μὲν μεθοδικοὶ ἐκ
<span class="lb" data-page="14.677" data-line="13" id="l14.677.13"></span>τῆς τῶν κοινοτήτων ἐνδείξεως, οἱ δ᾿ ἐμπειρικοὶ ἐκ τῆς κατὰ
<span class="lb" data-page="14.677" data-line="14" id="l14.677.14"></span>τὴν πεῖραν τηρήσεως. ὥσπερ γὰρ τοῖς δογματικοῖς ἀρχὴ
<span class="lb" data-page="14.677" data-line="15" id="l14.677.15"></span>τοῦ ἐν ἰατρικῇ λόγου ἡ φύσις, οὕτω τοῖς ἐμπειρικοῖς ἀρχὴ
<span class="lb" data-page="14.677" data-line="16" id="l14.677.16"></span>ἡ πεῖρα, ἡ πλειστάκις καὶ ἀεὶ κατὰ τὰ αὐτὰ καὶ ὡσαύτως
<span class="lb" data-page="14.677" data-line="17" id="l14.677.17"></span>ἔχουσα. ἀπὸ ταύτης γὰρ καὶ ἡ ἱστορία<span class="milestone ed1page" data-n="4.372" data-unit="ed1page" id="ed1page.4.372"></span> ἄρχεται καὶ
<span class="pb" data-page="14.678" id="p14.678"></span>
<span class="lb" data-page="14.678" data-line="1" id="l14.678.1"></span>κατὰ ταύτην ἡ τοῦ ὁμοίου μετάβασις. τοῖς δὲ μεθοδικοῖς
<span class="lb" data-page="14.678" data-line="2" id="l14.678.2"></span>ἀρχὴ ἡ κατὰ τὰ φαινόμενα τοῦ ὁμοίου θεωρία, ἢ γνῶσις
<span class="lb" data-page="14.678" data-line="3" id="l14.678.3"></span>φαινομένων κοινοτήτων.
</p>
        </article>

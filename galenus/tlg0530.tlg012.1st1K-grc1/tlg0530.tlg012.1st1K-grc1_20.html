<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:20">
<span class="pb page1" data-page="14.791" id="p14.791"></span>
<span class="milestone ed1page page1" data-n="4.389" data-unit="ed1page" id="ed1page.4.389"></span>
<span class="milestone ed2page page1" data-n="2.397" data-unit="ed2page" id="ed2page.2.397"></span>
          <p>
<span class="lb" data-page="14.791" data-line="13" id="l14.791.13"></span>[Περὶ καταγνυμένων κώλων καὶ ἐξαρθρουμένων
<span class="lb" data-page="14.791" data-line="14" id="l14.791.14"></span>μορίων.] Τὰ δὲ καταγνύμενα κῶλα ἐκ διατάσεως
<span class="lb" data-page="14.791" data-line="15" id="l14.791.15"></span>μὲν εὐθετίζεται, ἐξ ἐπιδέσεως δὲ πωροῦται. τὰ μὲν οὖν περὶ
<span class="lb" data-page="14.791" data-line="16" id="l14.791.16"></span>κεφαλὴν κατάγματα ποσαχῶς τε γίνεται καὶ ὅπως θεραπεύεται
<span class="lb" data-page="14.791" data-line="17" id="l14.791.17"></span>εἴρηται. κᾂν ἐν προσώπῳ κάταγμα γένηται, ὡς τὰ
<span class="lb" data-page="14.791" data-line="18" id="l14.791.18"></span>ἐν τῇ κεφαλῇ θεραπεύειν, ἐκκόπτοντα τὸ πεπονθὸς ὀστοῦν.
<span class="pb" data-page="14.792" id="p14.792"></span>
<span class="lb" data-page="14.792" data-line="1" id="l14.792.1"></span>εἰδέναι δὲ χρὴ καὶ ὅσα τῶν καταγνυμένων ὀστῶν ἀθεράπευτα.
<span class="lb" data-page="14.792" data-line="2" id="l14.792.2"></span>ἐὰν μὲν οὖν ῥὶς κατεάγῃ, οὐκ ὀρθοῦται. καὶ οὖς δὲ
<span class="lb" data-page="14.792" data-line="3" id="l14.792.3"></span>κατάγνυσθαί φησιν Ἱπποκράτης, ὅτι καὶ ὁ χόνδρος ὀστοῦν
<span class="lb" data-page="14.792" data-line="4" id="l14.792.4"></span>μιμεῖται καὶ δυσαποκατάστατος εἶναι δοκεῖ εἰς τὸ ἀρχαῖον
<span class="lb" data-page="14.792" data-line="5" id="l14.792.5"></span>σχῆμα. ἀλλὰ κᾂν ἐξ ὑπερώας μεσίζῃ ἡ ῥὶς, ὥς φησι, σιμοῦται
<span class="lb" data-page="14.792" data-line="6" id="l14.792.6"></span>ἀθεράπευτος. ἐὰν δὲ κλεὶς κατεάγῃ, ἢ κατακλεὶς, ἤ τις
<span class="lb" data-page="14.792" data-line="7" id="l14.792.7"></span>πλευρὰ καὶ ταῦτα, ὡς ἐπὶ τὸ πολὺ δυσαποκατάστατα. ἐπιτιθέναι
<span class="lb" data-page="14.792" data-line="8" id="l14.792.8"></span>δὲ χρὴ ἐπὶ τῶν κατακλείδων μάλιστα καὶ ἐπιδεῖν
<span class="lb" data-page="14.792" data-line="9" id="l14.792.9"></span>ἀπὸ μασχάλης ἐπὶ μασχάλην. ἐὰν δέ τι τῶν μειζόνων κώλων
<span class="lb" data-page="14.792" data-line="10" id="l14.792.10"></span>κατεάγῃ, ἢ τῶν μικροτέρων μερῶν, οἶον δακτύλων σκυταλίδες,
<span class="lb" data-page="14.792" data-line="11" id="l14.792.11"></span>ἢ καρποῦ ὀστᾶ, ἢ μετακαρπίου, ἢ ταρσοῦ, πάντα
<span class="lb" data-page="14.792" data-line="12" id="l14.792.12"></span>μεγαλομερῶς μὲν κατάγνυται, καυληδὸν, ἢ ῥαφανηδὸν, ἢ
<span class="lb" data-page="14.792" data-line="13" id="l14.792.13"></span>σχιδακηδόν. ἐπὶ λεπτὸν δὲ καρυηδὸν ἢ ἀλφιτηδόν. πρότερον
<span class="lb" data-page="14.792" data-line="14" id="l14.792.14"></span>μὲν οὖν χρὴ ἐπιδέοντα πάντα καταγνύμενα καὶ διατείνοντα
<span class="lb" data-page="14.792" data-line="15" id="l14.792.15"></span>πάνυ ἰσχυρῶς καὶ βεβαίως διαστῆσαι καὶ πολὺ ἀποστῆσαι
<span class="lb" data-page="14.792" data-line="16" id="l14.792.16"></span>ἀλλήλων, ἵνα εὐθετισθῇ καὶ ἀποκατασταθῇ εἰς τὸ ἀρχαῖον
<span class="lb" data-page="14.792" data-line="17" id="l14.792.17"></span>σχῆμα. εὐθετίζειν δὲ χρὴ τὰ ὀστᾶ, οὐκ ἐπὶ εὐθὺ πάντα,
<span class="lb" data-page="14.792" data-line="18" id="l14.792.18"></span>ἀλλὰ πρὸς σχῆμα τοῦ ὁμοζύγου κώλου. <span class="milestone ed2page" data-n="2.398" data-unit="ed2page" id="ed2page.2.398"></span>ἐὰν μὲν εὐθὺ
<span class="pb" data-page="14.793" id="p14.793"></span>
<span class="lb" data-page="14.793" data-line="1" id="l14.793.1"></span>ᾖ, ἐπ᾿ εὐθείας, ἐὰν δὲ καμπύλον ἢ ἄλλως πως σκαμβὸν,
<span class="lb" data-page="14.793" data-line="2" id="l14.793.2"></span>ὁμοίως. τρόπος δὲ παρασκευῆς ἐστιν ἐπιδέσεως εἰς πάντα,
<span class="lb" data-page="14.793" data-line="3" id="l14.793.3"></span>ἐπίδεσμον ποιεῖν ἐξ ὀθονίων παλαιῶν, <span class="milestone ed1page" data-n="4.390" data-unit="ed1page" id="ed1page.4.390"></span>πρός τε τὸ
<span class="lb" data-page="14.793" data-line="4" id="l14.793.4"></span>πλάτος καὶ τὸ μέγεθος τοῦ κώλου. πλάτος μὲν ἐπὶ τῶν μεγίστων
<span class="lb" data-page="14.793" data-line="5" id="l14.793.5"></span>δακτύλων τεσσάρων ἢ πέντε, ἐπὶ δὲ τῶν ἰσχνοτέρων
<span class="lb" data-page="14.793" data-line="6" id="l14.793.6"></span>μὴ ἔλασσον δακτύλων τριῶν. ἐπιδέσεως δὲ νόμος τοιοῦτος.
<span class="lb" data-page="14.793" data-line="7" id="l14.793.7"></span>ἡ πρώτη ἐπίδεσις ἀπὸ τοῦ κατάγματος ἐπὶ τρεῖς
<span class="lb" data-page="14.793" data-line="8" id="l14.793.8"></span>ἐπιδέσεις ἄνω νέμεται ὡς ἐπὶ τὸ πλεῖστον. ἡ δὲ δευτέρα
<span class="lb" data-page="14.793" data-line="9" id="l14.793.9"></span>ἀπὸ τοῦ αὐτοῦ τόπου ἄρχεται, ἀλλασσομένων τῶν ἐπιδέσεων,
<span class="lb" data-page="14.793" data-line="10" id="l14.793.10"></span>κάτω μὲν νέμεται, ἐπὶ τὰ ἄνω δὲ ἀνάγεται, ὥστε εἶναι
<span class="lb" data-page="14.793" data-line="11" id="l14.793.11"></span>διπλῆν τῆς πρώτης. διάβροχον δὲ εἶναι ὑδρελαίῳ, ἢ οἰνελαίῳ
<span class="lb" data-page="14.793" data-line="12" id="l14.793.12"></span>ἢ γλυκελαίῳ μέχρι πρώτης διὰ τρίτης, ἔπειτα κηρωτῇ
<span class="lb" data-page="14.793" data-line="13" id="l14.793.13"></span>λελυμένῃ καὶ ὑγρᾷ, ὡς παχὺ ἔλαιον εἶναι. πιέζειν δὲ μηδὲ
<span class="lb" data-page="14.793" data-line="14" id="l14.793.14"></span>πάνυ ἄγαν, ἵνα μὴ νεκρωθῇ, ἀλλ᾿ ὥστε προκεῖσθαι καὶ
<span class="lb" data-page="14.793" data-line="15" id="l14.793.15"></span>προσερηρεῖσθαι, μήτε κεχαλασμένως, ἵνα συνέκχῃ καὶ ἀποκρούηται
<span class="lb" data-page="14.793" data-line="16" id="l14.793.16"></span>τὰ ἐπιῤῥέοντα, πρὸς τὸ μὴ φλεγμαίνειν. ἔπειτα
<span class="lb" data-page="14.793" data-line="17" id="l14.793.17"></span>σπλῆνας τριπτύχους ἢ τετραπτύχους ποιοῦντας ἐπιτιθέναι,
<span class="lb" data-page="14.793" data-line="18" id="l14.793.18"></span>πληροῦντας τοῦ κώλου τὸ πάχος, ὥστε μήτε ἐπιπίπτειν ﻿
<span class="pb" data-page="14.794" id="p14.794"></span>
<span class="lb" data-page="14.794" data-line="1" id="l14.794.1"></span>ἀλλήλοις μήτε ἀφεστῶτας διαλείμματα ποιεῖν· ἐπὶ δὲ τούτοις
<span class="lb" data-page="14.794" data-line="2" id="l14.794.2"></span>ἐπιδεσμίδα τρίτην ἐπιβάλλοντας ἀπὸ τοῦ κατάγματος
<span class="lb" data-page="14.794" data-line="3" id="l14.794.3"></span>κάτω νέμεσθαι ἐπὶ τὰ ἄνω χωρεῖν καὶ ἐκεῖ τερματίζεσθαι.
<span class="lb" data-page="14.794" data-line="4" id="l14.794.4"></span>αἱ δὲ ἐπιλύσεις αἱ μὲν πρῶται διὰ τρίτης· αἱ δὲ μετὰ τὴν
<span class="lb" data-page="14.794" data-line="5" id="l14.794.5"></span>ἑβδόμην διὰ πλειόνων πρὸς τὰς ἐπειγούσας χρείας. ναρθηκίζουσαι
<span class="lb" data-page="14.794" data-line="6" id="l14.794.6"></span>δὲ, ἀπὸ νάρθηκος ἀληθινοῦ, ἐπὶ τῆς ἐσχάτης ἐπιδεσμίδος,
<span class="lb" data-page="14.794" data-line="7" id="l14.794.7"></span>ἐρίου προστιθεμένου, ἐκ διαστημάτων τασσομένων
<span class="lb" data-page="14.794" data-line="8" id="l14.794.8"></span>τῶν ναρθήκων· ὅταν ἀκριβῶς ἀφλέγμαντον ᾖ, τῶν μὲν
<span class="lb" data-page="14.794" data-line="9" id="l14.794.9"></span>κυρτῶν αὐτοῦ ἔξωθεν αἱρουμένων, τοῦ δὲ λείου ἐπιβάλλοντος
<span class="lb" data-page="14.794" data-line="10" id="l14.794.10"></span>ἔνδοθεν ἁμματίῳ, ἐπ᾿ αὐτοῖς ἁμματιζομένων ἢ ταινιδίων
<span class="lb" data-page="14.794" data-line="11" id="l14.794.11"></span>ἢ ναυτικοῦ ῥάμματος. ἐπὶ δὲ τῶν μετὰ τραύματος καταγμάτων,
<span class="lb" data-page="14.794" data-line="12" id="l14.794.12"></span>ἀντὶ τούτων πάντων, σπλῆνας διπτύχους, ἢ
<span class="lb" data-page="14.794" data-line="13" id="l14.794.13"></span>τριπτύχους ποιοῦντας, ἕκαστον πληροῦντα τὸ πάχος ἐν κύκλῳ
<span class="lb" data-page="14.794" data-line="14" id="l14.794.14"></span>τοῦ κώλου, ὡς χωρίζεσθαι τὰ πέρατα αὐτοῦ, ἐπιπίπτοντα
<span class="lb" data-page="14.794" data-line="15" id="l14.794.15"></span>ἀλλήλοις, ἅπαν τε κῶλον τούτοις ἐπὶ δέον συγκείμενον
<span class="lb" data-page="14.794" data-line="16" id="l14.794.16"></span>ἔχοντες· πρώτως μὲν τοῖς σοῖς ἐπιβάλλουσι τῷ σώματι διαβρόχους
<span class="lb" data-page="14.794" data-line="17" id="l14.794.17"></span>εἶναι τῶν προειρημένων· ἐπὶ δὲ τούτοις προϋποκείμενα
<span class="lb" data-page="14.794" data-line="18" id="l14.794.18"></span>ἔχουσιν ἔρια καὶ ἀποδεσμίδας ἁπλῶς ἐπὶ τοῖς ἐρίοις
<span class="pb" data-page="14.795" id="p14.795"></span>
<span class="lb" data-page="14.795" data-line="1" id="l14.795.1"></span>κατὰ τῆς ὑποτιθεμένης ἕδρας τοῦ ἀνοίκτου σωλῆνος· μάλιστα
<span class="lb" data-page="14.795" data-line="2" id="l14.795.2"></span>δὲ οὗτος ὁ τρόπος τῆς ἐπιδέσεως ἁρμόδιος ἐπὶ τῶν
<span class="lb" data-page="14.795" data-line="3" id="l14.795.3"></span>ἀλφιτηδὸν καταγνυμένων, μετὰ τραυμάτων καὶ πολλῆς περιθλάσεως
<span class="lb" data-page="14.795" data-line="4" id="l14.795.4"></span>τῶν μυῶν, ἐφ᾿ ὧν καὶ μοτὰ χρὴ προϋποτιθέναι
<span class="lb" data-page="14.795" data-line="5" id="l14.795.5"></span>διάβροχα τοῖς ἁρμόζουσι. μοτῶν δὲ εἴδη πέντε· στρεπτὸς,
<span class="lb" data-page="14.795" data-line="6" id="l14.795.6"></span>ξυστὸς, τιλτὸς, ἐλλυχνιωτὸς, πριαπισκωτός. ἐπὶ δὲ τῶν
<span class="lb" data-page="14.795" data-line="7" id="l14.795.7"></span>ἐξαρθρούντων δεῖ μὲν καὶ τῆς διατάσεως προηγουμένης· ἡ
<span class="lb" data-page="14.795" data-line="8" id="l14.795.8"></span>δὲ ἐμβολὴ καθ᾿ ἕκαστον οἰκεία μετὰ τὴν διάτασιν παραλαμβάνεται.
<span class="lb" data-page="14.795" data-line="9" id="l14.795.9"></span>πάντα δὲ ἐπὶ τοῦ Ἱπποκρατείου βάθρου καταρτίζεται,
<span class="lb" data-page="14.795" data-line="10" id="l14.795.10"></span>ὁμοῦ τε διατεινόμενα καὶ συμβαλλόμενα. ἐξαρθροῖ δὲ
<span class="lb" data-page="14.795" data-line="11" id="l14.795.11"></span>κεφαλὴ μὲν, ἐνήρθρωται γὰρ τῷ πρώτῳ σπονδύλῳ τοῦ τραχήλου
<span class="lb" data-page="14.795" data-line="12" id="l14.795.12"></span>πρὸς τὸν δεύτερον. ἡ δὲ κάτω γνάθος ἐξίσταται
<span class="lb" data-page="14.795" data-line="13" id="l14.795.13"></span>μὲν τοῦ κατὰ μῆλα ζυγώματος, ἐμβάλλεται δὲ μόναις ταῖς
<span class="lb" data-page="14.795" data-line="14" id="l14.795.14"></span>χερσὶ παραγομένη ἔνθεν κᾀκεῖθεν ἐπὶ τὰ συνερειδόμενα
<span class="lb" data-page="14.795" data-line="15" id="l14.795.15"></span>πρὸς τῇ ἄνω. τοῦ δὲ ὤμου εἰς μασχάλην μόνην ὀλισθάνοντος
<span class="lb" data-page="14.795" data-line="16" id="l14.795.16"></span>ἡ δι᾿ ἄμβης ἐμβολὴ μετὰ διατάσεως. εἰσὶ δὲ καὶ ἄλλαι
<span class="lb" data-page="14.795" data-line="17" id="l14.795.17"></span>παλαιστρικαὶ λεγόμεναι. ἀγκῶνος δὲ ἐξαρθρημάτων διαφοραὶ
<span class="lb" data-page="14.795" data-line="18" id="l14.795.18"></span>τέσσαρες, ἡ μὲν ἔσω, ἡ δὲ ἔξω, ἡ δὲ εἰς τὰ ἔμπροσθεν,
<span class="pb" data-page="14.796" id="p14.796"></span>
<span class="lb" data-page="14.796" data-line="1" id="l14.796.1"></span>ἡ δὲ εἰς τὰ ὄπισθεν· τὰς μὲν εἰς τὰ ἐκτὸς ἢ εἰς τὰ ἐντὸς,
<span class="lb" data-page="14.796" data-line="2" id="l14.796.2"></span>μετὰ διατάσεως ἀντιπαράγοντες τὰ ἐξεστῶτα ὀστέα οὕτως
<span class="lb" data-page="14.796" data-line="3" id="l14.796.3"></span>καθιστῶμεν, τὰς δὲ εἰς τοὐπίσω, ἢ εἰς τὸ ἔμπροσθεν, ἄνευ
<span class="lb" data-page="14.796" data-line="4" id="l14.796.4"></span>διατάσεως· ἡ μὲν γὰρ ἐκ συγκάμψεως <span class="milestone ed2page" data-n="2.399" data-unit="ed2page" id="ed2page.2.399"></span>ἀθρόας, ἐντιθεμένου
<span class="lb" data-page="14.796" data-line="5" id="l14.796.5"></span>τινὸς τῇ συγκάμψει τοῦ ἀγκῶνος, καθίσταται· ἡ
<span class="lb" data-page="14.796" data-line="6" id="l14.796.6"></span>δὲ ἐκτάσεως σφοδροτέρας. καρποῦ δὲ καὶ μετακαρπίου καὶ
<span class="lb" data-page="14.796" data-line="7" id="l14.796.7"></span>δακτύλων ἐξαρθρήματα ἐκ βραχείας διατάσεως τῶν χειρῶν
<span class="lb" data-page="14.796" data-line="8" id="l14.796.8"></span>εὐθετίζεται. ῥάχεως δὲ πᾶσα διαστροφὴ, ἥ τε ὕβωσις καὶ
<span class="lb" data-page="14.796" data-line="9" id="l14.796.9"></span>εἴσωσις καὶ σκολίωσις, ἀδιόρθωτα. μηροῦ δὲ ἡ πρὸς τὰ
<span class="lb" data-page="14.796" data-line="10" id="l14.796.10"></span>ἰσχία κεφαλὴ ἢ ἔσωθεν εἰς τὸ περιτόναιον ἐμπίπτει, ἢ
<span class="lb" data-page="14.796" data-line="11" id="l14.796.11"></span>ἔξωθεν εἰς τὸ ἀντικείμενον, ὀπίσω τε εἰς γλουτὸν καὶ ἔμπροσθεν
<span class="lb" data-page="14.796" data-line="12" id="l14.796.12"></span>εἰς βουβῶνα. ἀνίατοι δὲ τέσσαρες διαφοραί. κατὰ
<span class="lb" data-page="14.796" data-line="13" id="l14.796.13"></span>δὲ τὸ γόνυ συνεχὴς μὲν ἡ εἰς τὸ ἔξω ἐξάρθρησις καὶ ῥᾳδία
<span class="lb" data-page="14.796" data-line="14" id="l14.796.14"></span>ἡ ἀποκατάστασις διὰ συγκάμψεως. ἔλαττον δὲ εἰς τὰ
<span class="lb" data-page="14.796" data-line="15" id="l14.796.15"></span>ἐντὸς καὶ γίνεται καὶ ἀποκαθίσταται. ἔτι δὲ σπανιώτερον
<span class="lb" data-page="14.796" data-line="16" id="l14.796.16"></span>ἡ εἰς τουπίσω. ἡ δὲ εἰς τοὔμπροσθεν οὐδὲ ὅλως γίνεται.
<span class="lb" data-page="14.796" data-line="17" id="l14.796.17"></span>οὐδέποτε γὰρ ἐξίσταται τὰ ὀστᾶ διὰ τὴν συνέχουσαν ἐπιγονατίδα,
<span class="lb" data-page="14.796" data-line="18" id="l14.796.18"></span>πλὴν εἰ μὴ καὶ αὕτη κατεάγῃ κατὰ δὲ τὰ σφυρὰ
<span class="lb" data-page="14.796" data-line="19" id="l14.796.19"></span>βραχεῖα μὲν παρεναλλαγὴ γινομένη δυσαποκατάστατος. πολλὴ
<span class="pb" data-page="14.797" id="p14.797"></span>
<span class="lb" data-page="14.797" data-line="1" id="l14.797.1"></span>δὲ καὶ βίαιος οὐδὲ ἀνέχεται τὴν διόρθωσιν. ἐπικίνδυνος
<span class="lb" data-page="14.797" data-line="2" id="l14.797.2"></span>γὰρ σφόδρα καὶ εἰ μετὰ τραύματος γένηται· δάκτυλοι δὲ
<span class="lb" data-page="14.797" data-line="3" id="l14.797.3"></span>ποδὸς ἐξαρθρήσαντες, ὡς τῶν χειρῶν ἀπευθύνονται. αἱ δὲ
<span class="lb" data-page="14.797" data-line="4" id="l14.797.4"></span>τῶν συμφύσεων αὐτῶν πᾶσαι διαστάσεις, ὡς ἐπὶ προσώπου
<span class="lb" data-page="14.797" data-line="5" id="l14.797.5"></span>καὶ πήχεως καὶ κερκίδος κνήμης τε καὶ περόνης, μετακαρπίου
<span class="lb" data-page="14.797" data-line="6" id="l14.797.6"></span>τε καὶ ταρσοῦ καὶ ἔτι εἰς τὸ ἀρχαῖον ἀποκαθίστανται.
<span class="lb" data-page="14.797" data-line="7" id="l14.797.7"></span>τὰ δὲ μελαινόμενα καὶ νεμόμενα, εἴτε ἐκ καταγμάτων εἴτε
<span class="lb" data-page="14.797" data-line="8" id="l14.797.8"></span>βιαίου σφίγξεως, ἐκπρίζομεν ὅλα τὰ κῶλα πολλάκις. ὁμοίως
<span class="lb" data-page="14.797" data-line="9" id="l14.797.9"></span>δὲ καὶ τὰ ὑπὸ τῶν ἰοβόλων ἤδη προκατειλημμένα. ἔπειτα
<span class="lb" data-page="14.797" data-line="10" id="l14.797.10"></span>καυτῆρσιν ἄγαν πεπυρωμένοις ἱστῶμεν τὴν νομήν. μετὰ δὲ
<span class="lb" data-page="14.797" data-line="11" id="l14.797.11"></span>τοὺς καυτῆρας πράσῳ τῷ χλωρῷ καταπλάσσομεν μεθ᾿
<span class="lb" data-page="14.797" data-line="12" id="l14.797.12"></span>ἁλῶν, εἶτα ὅταν καθαρθῶσιν αἱ ἐσχάραι, ὡς ἕλκη θεραπεύομεν.
<span class="lb" data-page="14.797" data-line="13" id="l14.797.13"></span>τὰ δὲ τῶν ἰοβόλων δήγματα οὐδὲ ταχὺ ἐπουλοῦσθαι
<span class="lb" data-page="14.797" data-line="14" id="l14.797.14"></span>βουλόμεθα, ἀλλ᾿ ὡς ἐπὶ τὸ πλεῖστον ῥευματίζεσθαι τὰ
<span class="lb" data-page="14.797" data-line="15" id="l14.797.15"></span>ἕλκη σπουδάζομεν.
</p>
        </article>

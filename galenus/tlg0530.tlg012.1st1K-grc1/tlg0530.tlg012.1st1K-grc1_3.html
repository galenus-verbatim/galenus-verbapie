<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:3">
<span class="pb page1" data-page="14.678" id="p14.678"></span>
<span class="milestone ed1page page1" data-n="4.372" data-unit="ed1page" id="ed1page.4.372"></span>
<span class="milestone ed2page page1" data-n="2.361" data-unit="ed2page" id="ed2page.2.361"></span>
          <p>
<span class="lb" data-page="14.678" data-line="4" id="l14.678.4"></span>[Πόσαι αἱ αἱρέσεις ἐν ἰατρικῇ καὶ τίνα χαρακτηρίζοντα
<span class="lb" data-page="14.678" data-line="5" id="l14.678.5"></span>αὐτάς.] Αἱρέσεις δὲ ἐν ἰατρικῇ τρεῖς, λογικὴ, ἐμπειρικὴ,
<span class="lb" data-page="14.678" data-line="6" id="l14.678.6"></span>μεθοδική· λογικὴ μὲν ἡ φυσιολογίαν παρέχουσα καὶ
<span class="lb" data-page="14.678" data-line="7" id="l14.678.7"></span>τὰς αἰτίας τῶν νόσων ἐξετάζουσα καὶ σημειώσει πρὸς εὕρεσιν
<span class="lb" data-page="14.678" data-line="8" id="l14.678.8"></span>τῶν αἰτίων χρωμένη τήν τε θεραπείαν ἐξ ὧν ὑπαγορεύουσιν
<span class="lb" data-page="14.678" data-line="9" id="l14.678.9"></span>αἱ αἰτίαι, παραλαμβάνουσα καθ᾿ ὑπεναντίωσιν. τὰ
<span class="lb" data-page="14.678" data-line="10" id="l14.678.10"></span>γὰρ ἐναντία τῶν ἐναντίων ἐστὶν ἰάματα. τέσσαρα οὖν ἐστὶ
<span class="lb" data-page="14.678" data-line="11" id="l14.678.11"></span>τὰ χαρακτηρίζοντα τὴν λογικὴν αἵρεσιν· φυσιολογία, αἰτιολογία,
<span class="lb" data-page="14.678" data-line="12" id="l14.678.12"></span>σημείωσις καὶ τέταρτον τὸ ὑπαγορεύειν αὐταῖς τὰ
<span class="lb" data-page="14.678" data-line="13" id="l14.678.13"></span>αἴτια τῆς θεραπείας. ἐμπειρικὴ δὲ ἐστιν ἡ εἰς τὰς συνδρομὰς
<span class="lb" data-page="14.678" data-line="14" id="l14.678.14"></span>τῶν συμπτωμάτων, τῶν συνεδρευόντων ἐπὶ τῶν νοσούντων
<span class="lb" data-page="14.678" data-line="15" id="l14.678.15"></span>ἀφορῶσα καὶ τὴν κατάλληλον πρὸς τὰ συμπτώματα
<span class="lb" data-page="14.678" data-line="16" id="l14.678.16"></span>θεραπείαν τετηρηκυῖα, οὔτε δὲ πάθος εἰδυῖα οὔτε αἰτίας
<span class="lb" data-page="14.678" data-line="17" id="l14.678.17"></span>ἐξετάζουσα, ἀρκουμένη δὲ τῇ ἐπὶ τῶν συμπτωμάτων, κατὰ
<span class="lb" data-page="14.678" data-line="18" id="l14.678.18"></span>πεῖραν τῶν προσφερομένων<span class="milestone ed2page" data-n="2.362" data-unit="ed2page" id="ed2page.2.362"></span> τηρήσει, χρωμένη δὲ ﻿
<span class="pb" data-page="14.679" id="p14.679"></span>
<span class="lb" data-page="14.679" data-line="1" id="l14.679.1"></span>καὶ ἱστορίᾳ τῇ τῶν προπεπειραμένων καὶ τῇ τοῦ ὁμοίου μεταβάσει
<span class="lb" data-page="14.679" data-line="2" id="l14.679.2"></span>ἀπὸ τοῦ πεπειραμένου ἐπὶ τὸ ἀπείραστον, ὅμοιον
<span class="lb" data-page="14.679" data-line="3" id="l14.679.3"></span>δὲ κατὰ τὸ φαινόμενον εἶδος. ὅσων τε γὰρ αὐτοὶ διὰ τῆς τῶν αὐτῶν
<span class="lb" data-page="14.679" data-line="4" id="l14.679.4"></span>πείρας τῆς ἐπὶ πολλῶν καὶ πλειστάκις καὶ ἀεὶ κατὰ τὰ αὐτὰ
<span class="lb" data-page="14.679" data-line="5" id="l14.679.5"></span>καὶ ὡσαύτως ἐχούσης ἐπειράθησαν, ἢ περιπεσόντες κατὰ τύχην
<span class="lb" data-page="14.679" data-line="6" id="l14.679.6"></span>παρεφύλαξαν καὶ ταὐτὰ ἀεὶ καὶ ὡσαύτως ἔχοντα, θαῤῥοῦντες
<span class="lb" data-page="14.679" data-line="7" id="l14.679.7"></span>τούτοις χρῶνται, οὐ πολυπραγμονοῦντες τὰς ἐκ τῶν
<span class="lb" data-page="14.679" data-line="8" id="l14.679.8"></span>ποιοτήτων δυνάμεις αὐτῶν. πεπιστεύκασι δὲ καὶ τοῖς παλαιοτάτοις,
<span class="lb" data-page="14.679" data-line="9" id="l14.679.9"></span>ἀναγραψαμένοις τὰ διὰ πείρας αὐτοῖς τετηρημένα,
<span class="lb" data-page="14.679" data-line="10" id="l14.679.10"></span>ἣν καλοῦσιν ἱστορίαν. χρῶνται δὲ καὶ τῇ τοῦ ὁμοίου μεταβάσει,
<span class="lb" data-page="14.679" data-line="11" id="l14.679.11"></span>μεταβαίνοντες ἐπὶ τὰ μήπω εἰς πεῖραν αὐτοῖς ἐλθόντα,
<span class="lb" data-page="14.679" data-line="12" id="l14.679.12"></span>ὁπόταν ὅμοια φαίνηται τῇ κατὰ τὸ πρόχειρον ἰδέᾳ·
<span class="lb" data-page="14.679" data-line="13" id="l14.679.13"></span>ὡς μαλάχη καὶ βλίτον καὶ τεῦτλον καὶ λάπαθον. ἐπί τε
<span class="lb" data-page="14.679" data-line="14" id="l14.679.14"></span>τῶν δημητρίων, ὡς χόνδρος καὶ ὄρυζα· καὶ τράκτυον. καὶ
<span class="lb" data-page="14.679" data-line="15" id="l14.679.15"></span>πάλιν ἐν τοῖς ἀκροδρύοις, ὡς ἄπιος καὶ μῆλον κυδώνιον.
<span class="lb" data-page="14.679" data-line="16" id="l14.679.16"></span>χαρακτηρίζει οὖν καὶ τὴν ἐμπειρικὴν αἵρεσιν ταῦτα, τὸ εἰς
<span class="lb" data-page="14.679" data-line="17" id="l14.679.17"></span>τὰς συνδρομὰς ἀφορᾷν τῶν συμπτωμάτων, μήτε εἰς πάθος
<span class="lb" data-page="14.679" data-line="18" id="l14.679.18"></span>μήτε εἰς αἴτια. δεύτερον ἡ ἐπὶ ταῖς συνδρομαῖς τήρησις
<span class="pb" data-page="14.680" id="p14.680"></span>
<span class="lb" data-page="14.680" data-line="1" id="l14.680.1"></span>τῶν διὰ πείρας ἁρμοζόντων. τρίτον ἱστορία τῶν προπεπειραμένων.
<span class="lb" data-page="14.680" data-line="2" id="l14.680.2"></span>τέταρτον ἡ τοῦ ὁμοίου μετάβασις. μεθοδικὴ δέ
<span class="lb" data-page="14.680" data-line="3" id="l14.680.3"></span>ἐστιν ἡ κοινότησιν προσέχουσα καὶ τῇ τοῦ ὁμοίου θεωρίᾳ.
<span class="lb" data-page="14.680" data-line="4" id="l14.680.4"></span>πάντα γὰρ τὰ ἐπὶ μέρους πάθη εἰς δύο καθολικὰ ἀνάγουσιν,
<span class="lb" data-page="14.680" data-line="5" id="l14.680.5"></span>εἴς τε τὸ στεγνὸν καὶ τὸ ῥοῶδες, ἃ καλοῦσι κοινότητας.
<span class="lb" data-page="14.680" data-line="6" id="l14.680.6"></span>γνωρίζουσι δὲ αὐτὰς ἀπὸ τῶν περὶ τὸ σῶμα γινομένων
<span class="lb" data-page="14.680" data-line="7" id="l14.680.7"></span>διαθέσεων, καθ᾿ ἑκάτερον φαινομένων καὶ οὐκ ἀδήλων. διὸ
<span class="lb" data-page="14.680" data-line="8" id="l14.680.8"></span>οὐ δέονται σημειώσεως, οἷον τὸ μὲν στεγνὸν, ἐκ τοῦ πεπυκνῶσθαι
<span class="lb" data-page="14.680" data-line="9" id="l14.680.9"></span>τὸ σῶμα πᾶν καὶ ἐπισχέσθαι αὐτοῦ τὴν διάῤῥοιαν
<span class="lb" data-page="14.680" data-line="10" id="l14.680.10"></span>καὶ πᾶσαν φαινομένην ἔκκρισιν παραποδίζεσθαι. τὸ δὲ ῥοῶδες
<span class="lb" data-page="14.680" data-line="11" id="l14.680.11"></span>ἐκ τοῦ τήν τε ἐπιφάνειαν τοῦ σώματος ἀραιῶδες καὶ
<span class="lb" data-page="14.680" data-line="12" id="l14.680.12"></span>τὰς αἰσθητὰς ἐκκρίσεις ἐπιτετάσθαι καθ᾿ ὁτιοῦν μέρος τοῦ
<span class="lb" data-page="14.680" data-line="13" id="l14.680.13"></span>σώματος. διττὸν οὖν θεραπείας εἶδος ἐνδείκνυται αὐτοῖς τὰ
<span class="lb" data-page="14.680" data-line="14" id="l14.680.14"></span>γενικὰ δύο πάθη, χαλᾷν μὲν τὰ στεγνὰ, στέλλειν δὲ τὰ
<span class="lb" data-page="14.680" data-line="15" id="l14.680.15"></span>ῥοώδη. ὅταν δὲ ἐπιπεπλεγμένα ᾖ, πρὸς τὸ κατεπεῖγον ἵστασθαι.
<span class="lb" data-page="14.680" data-line="16" id="l14.680.16"></span>κοινότητας δὲ πάσας μὲν φαινομένας λέγουσιν· τούτων
<span class="lb" data-page="14.680" data-line="17" id="l14.680.17"></span>δὲ τὰς μὲν παθητικὰς, ὡς τὸ στεγνὸν καὶ ῥοῶδες· τὰς
<span class="lb" data-page="14.680" data-line="18" id="l14.680.18"></span>δὲ θεραπευτικὰς, ὡς τὸ χαλᾷν καὶ στέλλειν· τὰς δὲ καιρικὰς,
<span class="pb" data-page="14.681" id="p14.681"></span>
<span class="lb" data-page="14.681" data-line="1" id="l14.681.1"></span>ἀρχὴν, ἐπίδοσιν, ἀκμὴν, παρακμήν. αἱ δὲ ἐν χειρουργίαις
<span class="lb" data-page="14.681" data-line="2" id="l14.681.2"></span>κοινότητες κατὰ τὴν τοῦ ἀλλοτρίου ὑπεξαίρεσιν. διττὸν
<span class="lb" data-page="14.681" data-line="3" id="l14.681.3"></span>δὲ τὸ ἀλλότριον, ἤτοι γὰρ ἔξωθέν ἐστιν, ἢ τῶν ἐν τῷ
<span class="lb" data-page="14.681" data-line="4" id="l14.681.4"></span>σώματι τὸ μὲν ἔξωθεν ἁπλοῦν, τρία δὲ εἴδη τῶν ἐν σώματι.
<span class="lb" data-page="14.681" data-line="5" id="l14.681.5"></span>ἀλλὰ τὸ μὲν ἔξωθεν, ὡς σκόλοψ καὶ βέλος καὶ πᾶν
<span class="lb" data-page="14.681" data-line="6" id="l14.681.6"></span>ὅπερ ἀλλότριον, ἐνδείκνυται τὴν τελείαν ἐξαίρεσιν. τῶν δὲ
<span class="lb" data-page="14.681" data-line="7" id="l14.681.7"></span>ἐν τῷ σώματι τὸ μὲν τῷ τόπῳ ἀλλότριον, ὡς ὑπόχυμα καὶ
<span class="lb" data-page="14.681" data-line="8" id="l14.681.8"></span>ἐξάρθρημα καὶ κάταγμα, ἅπερ ἐνδείκνυται τὴν μετάθεσιν
<span class="lb" data-page="14.681" data-line="9" id="l14.681.9"></span>ἢ ἀποκατάστασιν εἰς τὸν ἴδιον τόπον. τὸ δὲ τῷ μεγέθει
<span class="lb" data-page="14.681" data-line="10" id="l14.681.10"></span>ἀλλότριον, ὡς τὰ ἀποστήματα πάντα καὶ οἱ ὄγκοι οἱ περὶ
<span class="lb" data-page="14.681" data-line="11" id="l14.681.11"></span>ὄσχεον, ἀκροχορδόνες τε καὶ φύματα καὶ κονδυλώματα, ἅπερ
<span class="lb" data-page="14.681" data-line="12" id="l14.681.12"></span>ἐνδείκνυται, τὰ μὲν διαιρέσει μόνῃ χρῆσθαι, τὰ δὲ περιαιρέσει
<span class="lb" data-page="14.681" data-line="13" id="l14.681.13"></span>τελείᾳ τῶν περιττῶν. τὸ δὲ τῇ ἐλλείψει ἀλλότριον οὐχ
<span class="lb" data-page="14.681" data-line="14" id="l14.681.14"></span>ὡς περιττεῦον, ἀλλ᾿ ὡς ἐνδεὲς, οἷον τὰ κολοβώματα πάντα,
<span class="lb" data-page="14.681" data-line="15" id="l14.681.15"></span>ὡς ἐπὶ τῶν χειλῶν καὶ ὀφθαλμῶν, διὸ καλοῦνταί τινες λαγώφθαλμοι
<span class="lb" data-page="14.681" data-line="16" id="l14.681.16"></span>καὶ λαγώχειλοι. ὁμοίως δὲ καὶ αἱ σύριγγες καὶ
<span class="lb" data-page="14.681" data-line="17" id="l14.681.17"></span>ὅσα ὑπόφορα καὶ κόλποι καὶ ἕλκη καὶ πάντα τὰ τοιαῦτα
<span class="lb" data-page="14.681" data-line="18" id="l14.681.18"></span>ὅσα κατ᾿ ἔνδειαν τὸ ἀναπληροῦσθαι ἐπιζητεῖ καὶ ἐνδείκνυται.
<span class="pb" data-page="14.682" id="p14.682"></span>
<span class="lb" data-page="14.682" data-line="1" id="l14.682.1"></span>ἔστι δὲ παρὰ τὰς ἐν χειρουργίαις τέσσαρας κοινότητας
<span class="lb" data-page="14.682" data-line="2" id="l14.682.2"></span>καὶ τὸ λεγόμενον προφυλακτικὸν εἶδος, ὃ καὶ αὐτὸ εἰς κοινότητα
<span class="lb" data-page="14.682" data-line="3" id="l14.682.3"></span>τάττεται ἐπὶ τῶν δηλητηρίων καὶ τοξικῶν καὶ ἰοβόλων
<span class="lb" data-page="14.682" data-line="4" id="l14.682.4"></span>πάντων καὶ δακετῶν πτηνῶν τε καὶ χερσαίων καὶ ἐνύδρων.
<span class="lb" data-page="14.682" data-line="5" id="l14.682.5"></span><span class="milestone ed2page" data-n="2.363" data-unit="ed2page" id="ed2page.2.363"></span>κοινὸν γὰρ πάντων γένος τὸ εἶναι τὰ φθοροποιὰ,
<span class="lb" data-page="14.682" data-line="6" id="l14.682.6"></span>οὐχ ὑπαγόμενα τῷ στεγνῷ ἢ ῥοώδει, ἀλλὰ ἕτερον
<span class="lb" data-page="14.682" data-line="7" id="l14.682.7"></span>παρὰ ταῦτα τὸ γένος· διὸ καὶ ἡ θεραπευτικὴ αὐτῶν κοινότης
<span class="lb" data-page="14.682" data-line="8" id="l14.682.8"></span>ἑτέρα παρ᾿ ἐκείνην, ἡ προφυλακτικὴ λεγομένη. χαρακτηρίζει
<span class="lb" data-page="14.682" data-line="9" id="l14.682.9"></span>οὖν καὶ τὴν μεθοδικὴν αἵρεσιν πρῶτον μὲν ἡ
<span class="lb" data-page="14.682" data-line="10" id="l14.682.10"></span>τοῦ ὁμοίου θεωρία ἐπὶ τῶν φαινομένων, ἀλλ᾿ οὐκ ἐπὶ τῶν
<span class="lb" data-page="14.682" data-line="11" id="l14.682.11"></span>ἀδήλων, ὡς ἐν τῇ λογικῇ αἱρέσει. ταύτῃ γὰρ καὶ διορίζεται,
<span class="lb" data-page="14.682" data-line="12" id="l14.682.12"></span>ἐπεὶ καὶ ἐν ἐκείνῃ ἐστὶν ἡ τοῦ ὁμοίου θεωρία, ἀλλὰ
<span class="lb" data-page="14.682" data-line="13" id="l14.682.13"></span>ἐπὶ τῶν ἀδήλων. δεύτερον ὅτι ἐκ τοῦ ἐν τοῖς φαινομένοις
<span class="lb" data-page="14.682" data-line="14" id="l14.682.14"></span>ὁμοίου ἀνάγει εἰς τὰ καθόλου πάντα τὰ ἐπὶ μέρους, τά
<span class="lb" data-page="14.682" data-line="15" id="l14.682.15"></span>τε πάθη καὶ τὰ βοηθήματα καὶ τοὺς καιρούς. ἀλλ᾿ οὐχ ὡς
<span class="lb" data-page="14.682" data-line="16" id="l14.682.16"></span>οἱ ἐμπειρικοὶ τοῖς φαινομένοις μόνον προσέχουσιν· ἵστανται
<span class="lb" data-page="14.682" data-line="17" id="l14.682.17"></span>δὲ ἐν τοῖς ἐπὶ μέρους καὶ οὐδὲν καθολικὸν ἴσασιν. τρίτον
<span class="pb" data-page="14.683" id="p14.683"></span>
<span class="lb" data-page="14.683" data-line="1" id="l14.683.1"></span>τὸ ἐκ τῆς τῶν κοινοτήτων ἐνδείξεως τὴν θεραπείαν λαμβάνειν
<span class="lb" data-page="14.683" data-line="2" id="l14.683.2"></span>καὶ μήτε τὰ αἴτια αὐτοὺς ὑπαγορεύειν, ὡς τοὺς λογικοὺς,
<span class="lb" data-page="14.683" data-line="3" id="l14.683.3"></span>μήτε τῇ ἐπὶ ταῖς συνδρομαῖς τηρήσει τῶν διὰ πείρας
<span class="lb" data-page="14.683" data-line="4" id="l14.683.4"></span>ἁρμοζόντων ἀρκεῖσθαι, ὡς τοὺς ἐμπειρικούς.
</p>
        </article>

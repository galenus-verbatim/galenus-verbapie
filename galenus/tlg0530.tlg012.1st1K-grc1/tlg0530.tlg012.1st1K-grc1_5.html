<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:5">
<span class="pb page1" data-page="14.684" id="p14.684"></span>
<span class="milestone ed1page page1" data-n="4.373" data-unit="ed1page" id="ed1page.4.373"></span>
<span class="milestone ed2page page1" data-n="2.363" data-unit="ed2page" id="ed2page.2.363"></span>
          <p>
<span class="lb" data-page="14.684" data-line="10" id="l14.684.10"></span>[Εἰ ἐπιστήμη ἡ ἰατρικὴ, ἢ τέχνη.] Τινὲς
<span class="lb" data-page="14.684" data-line="11" id="l14.684.11"></span>τῶν λογικῶν, ὧν ἐστι καὶ Ἐρασίστρατος, ὑπέλαβον τὸ μέν
<span class="lb" data-page="14.684" data-line="12" id="l14.684.12"></span>τι ἐπιστημονικὸν ἔχειν τὴν ἰατρικὴν, οἷον τὸ αἰτιολογικὸν
<span class="lb" data-page="14.684" data-line="13" id="l14.684.13"></span>καὶ φυσιολογικὸν, τὸ δὲ στοχαστικὸν, οἷον τὸ θεραπευτικὸν
<span class="lb" data-page="14.684" data-line="14" id="l14.684.14"></span>καὶ τὸ σημειωτικόν. οἱ δὲ μεθοδικοὶ καὶ δι᾿ ὅλου ἐπιστήμην
<span class="lb" data-page="14.684" data-line="15" id="l14.684.15"></span>αὐτὴν ἀποκαλοῦσιν. διήμαρτον δὲ ἄμφω τοῦ ἀληθοῦς
<span class="lb" data-page="14.684" data-line="16" id="l14.684.16"></span>καὶ μάλιστα οἱ μεθοδικοί. ἐπιστήμη γάρ ἐστι γνῶσις ἀραρυῖα
<span class="lb" data-page="14.684" data-line="17" id="l14.684.17"></span>καὶ βεβαία καὶ ἀμετάπτωτος ὑπὸ λόγου. αὕτη δὲ οὐδὲ
<span class="lb" data-page="14.684" data-line="18" id="l14.684.18"></span>παρὰ τοῖς φιλοσόφοις ἐστὶ, μάλιστα ἐν τῷ φυσιολογεῖν·
<span class="pb" data-page="14.685" id="p14.685"></span>
<span class="lb" data-page="14.685" data-line="1" id="l14.685.1"></span>πολὺ δὲ δὴ μᾶλλον οὐκ ἂν εἴη ἐν ἰατρικῇ, ἀλλ᾿ οὐδ᾿ ὅλως
<span class="lb" data-page="14.685" data-line="2" id="l14.685.2"></span>εἰς ἀνθρώπους ἔρχεται. διὸ τέχνη εἰκότως ἂν λέγοιτο ἡ
<span class="lb" data-page="14.685" data-line="3" id="l14.685.3"></span>ἰατρική. τέχνη γάρ ἐστι σύστημα ἐγκαταλήψεων <span class="milestone ed2page" data-n="2.364" data-unit="ed2page" id="ed2page.2.364"></span>καὶ
<span class="lb" data-page="14.685" data-line="4" id="l14.685.4"></span>διανοιῶν, ποιόν τε καὶ ποσὸν συγγεγυμνασμένον, πρός τι
<span class="lb" data-page="14.685" data-line="5" id="l14.685.5"></span>τέλος νευουσῶν χρήσιμον τῷ βίῳ. καταλήψεις οὖν καὶ αὕτη
<span class="lb" data-page="14.685" data-line="6" id="l14.685.6"></span>ἔχουσα ἀνθρωπίνας καὶ ταύτας ἱκανὰς τῷ πλήθει, ὡς σύστημα
<span class="lb" data-page="14.685" data-line="7" id="l14.685.7"></span>αὐτῶν εἶναι, ἄλλως τε καὶ συγγεγυμνασμένας, τουτέστι
<span class="lb" data-page="14.685" data-line="8" id="l14.685.8"></span>προσεχεῖς ἀλλήλαις καὶ συνᾳδούσας, οὐχὶ ἀσυναρτήτους,
<span class="lb" data-page="14.685" data-line="9" id="l14.685.9"></span>ἰδιώτατα ἂν τέχνη ὀνομάζοιτο, ἐφαρμόζοντος αὐτῇ
<span class="lb" data-page="14.685" data-line="10" id="l14.685.10"></span>τοῦ ὅρου τῆς τέχνης καὶ εἴς τι χρήσιμον τῷ βίῳ νεύουσιν
<span class="lb" data-page="14.685" data-line="11" id="l14.685.11"></span>αἱ ἐν αὐτῇ καταλήψεις. ἐπὶ γὰρ τὸ σώζειν καὶ ὑγιάζειν τοὺς
<span class="lb" data-page="14.685" data-line="12" id="l14.685.12"></span>ἀνθρώπους παρῆλθεν εἰς τὸν βίον. διττῆς δὲ οὔσης τεχνῶν
<span class="lb" data-page="14.685" data-line="13" id="l14.685.13"></span>διαφορᾶς, αἱ μὲν γὰρ τοῦ καθ᾿ ἑαυτὰς τέλους ἀεὶ τυγχάνουσιν,
<span class="lb" data-page="14.685" data-line="14" id="l14.685.14"></span>ὡς τεκτονικὴ καὶ ναυπηγικὴ καὶ οἰκοδομική· αἱ δὲ
<span class="lb" data-page="14.685" data-line="15" id="l14.685.15"></span>ἐφίενται μὲν τοῦ ἑαυτῶν τέλους, ὡς σκοποῦ, οὐκ ἀεὶ δὲ
<span class="lb" data-page="14.685" data-line="16" id="l14.685.16"></span>αὐτοῦ τυγχάνουσιν, ἀλλ᾿ ὡς ἐπὶ τὸ πολὺ, διὸ καὶ στοχαστικαὶ
<span class="lb" data-page="14.685" data-line="17" id="l14.685.17"></span>λέγονται. τούτων ἂν εἴη καὶ ἰατρικὴ, ὡς ῥητορικὴ καὶ
<span class="pb" data-page="14.686" id="p14.686"></span>
<span class="lb" data-page="14.686" data-line="1" id="l14.686.1"></span>κυβερνητικὴ καὶ τοξική. ἔστι δὲ καὶ ἑτέρα διαφορὰ τῶν
<span class="lb" data-page="14.686" data-line="2" id="l14.686.2"></span>τεχνῶν, διττὴ καὶ αὐτή. αἱ μὲν γὰρ ἐν τῷ γίνεσθαι τὸ
<span class="lb" data-page="14.686" data-line="3" id="l14.686.3"></span>εἶναι ἔχουσιν, μετὰ δὲ τὸ παύσασθαι τῆς ἐνεργείας οὐδὲν
<span class="lb" data-page="14.686" data-line="4" id="l14.686.4"></span>αὐτῶν ἀποτέλεσμα δείκνυται, ὡς ὀρχηστικὴ καὶ κιθαριστικὴ
<span class="lb" data-page="14.686" data-line="5" id="l14.686.5"></span>καὶ παλαιστρικὴ καὶ πᾶσα μουσικὴ τέχνη. αἱ δὲ ἐν τῷ
<span class="lb" data-page="14.686" data-line="6" id="l14.686.6"></span>ἐνεργεῖν οὐδὲν ἔχουσιν ὅλως φαινόμενον ἔργον, ἀλλ᾿ ὡς ἄν
<span class="lb" data-page="14.686" data-line="7" id="l14.686.7"></span>τινος μέλλοντος ἔσεσθαι παρασκευαστικαὶ, μετὰ δὲ τὸ ἀποστῆναι
<span class="lb" data-page="14.686" data-line="8" id="l14.686.8"></span>τῆς ἐνεργείας, τότε αὐτῶν τὸ ἀποτέλεσμα φαίνεται,
<span class="lb" data-page="14.686" data-line="9" id="l14.686.9"></span>ὡς ἀγαλματοποιητικὴ καὶ ζωγραφία καὶ τεκτονικὴ καὶ τῶν
<span class="lb" data-page="14.686" data-line="10" id="l14.686.10"></span>ἄλλων ὧν ὕστερον ἐπιμένει τὰ ἔργα. τούτων δ᾿ ἂν εἴη καὶ
<span class="lb" data-page="14.686" data-line="11" id="l14.686.11"></span>ἡ ἰατρική. ἐν γὰρ τῷ θεραπεύειν οὐδέπω αὐτῆς διαδείκνυται
<span class="lb" data-page="14.686" data-line="12" id="l14.686.12"></span>τὸ τέλος, ἐνισταμένης ἀεὶ πρὸς τὰς νόσους· ὅταν δὲ
<span class="lb" data-page="14.686" data-line="13" id="l14.686.13"></span>συντελέσῃ τὰς θεραπείας, τότε ὑγιῆ τὸν ἄνθρωπον ἀπέφηνεν.
</p>
        </article>

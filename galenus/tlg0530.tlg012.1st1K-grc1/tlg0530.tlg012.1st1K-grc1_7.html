<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:7">
<span class="pb page1" data-page="14.689" id="p14.689"></span>
<span class="milestone ed1page page1" data-n="4.373" data-unit="ed1page" id="ed1page.4.373"></span>
<span class="milestone ed2page page1" data-n="2.365" data-unit="ed2page" id="ed2page.2.365"></span>
          <p>
<span class="lb" data-page="14.689" data-line="3" id="l14.689.3"></span>[Πόσα μέρη ἰατρικῆς.] Μέρη ἰατρικῆς
<span class="lb" data-page="14.689" data-line="4" id="l14.689.4"></span>τὰ μὲν πρῶτά ἐστι, τό τε φυσιολογικὸν καὶ τὸ αἰτιολογικὸν,
<span class="lb" data-page="14.689" data-line="5" id="l14.689.5"></span>ἢ παθολογικὸν καὶ τὸ ὑγιεινὸν καὶ τὸ σημειωτικὸν καὶ
<span class="lb" data-page="14.689" data-line="6" id="l14.689.6"></span>τὸ θεραπευτικόν. Ἀθήναιος δὲ ἀντὶ τοῦ σημειωτικοῦ τὸ
<span class="lb" data-page="14.689" data-line="7" id="l14.689.7"></span>ὑλικὸν τάττει, ὅ ἐστιν ἐν τῷ θεραπευτικῷ. ἄνευ γὰρ τοῦ
<span class="lb" data-page="14.689" data-line="8" id="l14.689.8"></span>ὑλικοῦ τὸ θεραπευτικὸν οὐκ ἂν εἴη. σημείωσις δὲ καὶ εἰς
<span class="lb" data-page="14.689" data-line="9" id="l14.689.9"></span>θεραπείαν μὲν ἀναγκαία, ἀλλ᾿ οὐκ ἔστιν αὐτὴ ἡ θεραπεία.
<span class="lb" data-page="14.689" data-line="10" id="l14.689.10"></span>διὰ γὰρ τῆς ὕλης ἡ θεραπεία συντελεῖται καὶ τὸ μὲν ὑλικὸν
<span class="lb" data-page="14.689" data-line="11" id="l14.689.11"></span>ἄνευ θεραπείας οὐδὲν ἕτερον συμβάλλεται. τὸ δὲ σημειωτικὸν
<span class="lb" data-page="14.689" data-line="12" id="l14.689.12"></span>καὶ ἄνευ θεραπείας ἀναγκαῖον πρὸς τὸ εἰδέναι
<span class="lb" data-page="14.689" data-line="13" id="l14.689.13"></span>τίνα θεραπευτικὰ καὶ τίνα ἀθεράπευτα καὶ περιΐστασθαι
<span class="lb" data-page="14.689" data-line="14" id="l14.689.14"></span>αὐτὰ, ὅπως μὴ ἐπιβαλλόμενοι ἀδυνάτοις σφαλλώμεθα. ἔστι
<span class="lb" data-page="14.689" data-line="15" id="l14.689.15"></span>δὲ καὶ τῶν πέντε μερῶν τῆς ἰατρικῆς ὑποδιαίρεσις ἑκάστου.
<span class="lb" data-page="14.689" data-line="16" id="l14.689.16"></span>φυσιολογικὸν μὲν οὖν ἐστιν αὐτῆς μέρος, ἐν ᾧ περὶ τῆς
<span class="lb" data-page="14.689" data-line="17" id="l14.689.17"></span>φύσεως τοῦ ἀνθρώπου διαλαμβάνομεν. διαιρεῖται δὲ εἰς τὸν
<span class="lb" data-page="14.689" data-line="18" id="l14.689.18"></span>περὶ τῶν στοιχείων λόγον, ἐξ ὧν συνέστηκεν ὁ ἄνθρωπος,
<span class="pb" data-page="14.690" id="p14.690"></span>
<span class="lb" data-page="14.690" data-line="1" id="l14.690.1"></span>καὶ εἰς τὸν περὶ γενέσεως καὶ διαπλάσεως ἐμβρύου καὶ τρίτον
<span class="lb" data-page="14.690" data-line="2" id="l14.690.2"></span>εἰς τὴν τῶν ἐκτὸς μερῶν τοῦ σώματος ἐπίσκεψιν, ὅτε
<span class="lb" data-page="14.690" data-line="3" id="l14.690.3"></span>ἀνατέμνομεν, ἢ ὀστεολογοῦμεν. αἰτιολογικὸν δὲ ἐστιν, ὃ καὶ
<span class="lb" data-page="14.690" data-line="4" id="l14.690.4"></span>παθολογικὸν, ἐν ᾧ τὰ παρὰ φύσιν ἐξετάζομεν καὶ τὰς αἰτίας
<span class="lb" data-page="14.690" data-line="5" id="l14.690.5"></span>τῶν νόσων ἐρευνῶμεν καὶ τὰς συνδρομὰς τῶν συμπτωμάτων
<span class="lb" data-page="14.690" data-line="6" id="l14.690.6"></span>καὶ τὰς <span class="milestone ed1page" data-n="4.374" data-unit="ed1page" id="ed1page.4.374"></span>καταστάσεις τῶν παθῶν πολυπραγμονοῦμεν.
<span class="lb" data-page="14.690" data-line="7" id="l14.690.7"></span>ἄνευ γὰρ τούτων οὐκ ἔστιν ὀρθῶς ἐνίστασθαι πρὸς
<span class="lb" data-page="14.690" data-line="8" id="l14.690.8"></span>αὐτὰ τὴν θεραπείαν. διαιρεῖται δὲ καὶ τὸ ὑγιεινὸν μέρος
<span class="lb" data-page="14.690" data-line="9" id="l14.690.9"></span>τῆς ἰατρικῆς εἴς τε τὸ συντηρητικὸν ὑγείας καὶ εἰς τὸ προφυλακτικὸν
<span class="lb" data-page="14.690" data-line="10" id="l14.690.10"></span>τῶν νόσων καὶ εἰς τὸ ἀναληπτικὸν ἀπὸ τῶν
<span class="lb" data-page="14.690" data-line="11" id="l14.690.11"></span>νόσων. διαιρεῖται δὲ καὶ τὸ σημειωτικὸν εἰς τρία, εἴς τε
<span class="lb" data-page="14.690" data-line="12" id="l14.690.12"></span>ἐπίγνωσιν τῶν παρεληλυθότων καὶ εἰς τὴν ἐπίσκεψιν τῶν
<span class="lb" data-page="14.690" data-line="13" id="l14.690.13"></span>συνεδρευόντων καὶ εἰς πρόγνωσιν τῶν μελλόντων. τὸ δὲ θεραπευτικὸν
<span class="lb" data-page="14.690" data-line="14" id="l14.690.14"></span>ὁμοίως καὶ αὐτὸ εἰς τρία διαιρεῖται, εἴς τε
<span class="lb" data-page="14.690" data-line="15" id="l14.690.15"></span>δίαιταν καὶ χειρουργίαν καὶ φαρμακείαν.
</p>
        </article>

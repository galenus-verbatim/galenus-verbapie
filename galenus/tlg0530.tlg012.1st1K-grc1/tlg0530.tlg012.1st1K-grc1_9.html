<article xmlns="http://www.w3.org/1999/xhtml" id="urn:cts:greekLit:tlg0530.tlg012.1st1K-grc1:9">
<span class="pb page1" data-page="14.695" id="p14.695"></span>
<span class="milestone ed1page page1" data-n="4.374" data-unit="ed1page" id="ed1page.4.374"></span>
<span class="milestone ed2page page1" data-n="2.367" data-unit="ed2page" id="ed2page.2.367"></span>
          <p>
<span class="lb" data-page="14.695" data-line="7" id="l14.695.7"></span>[Περὶ στοιχείων ἐξ ὧν ὁ ἄνθρωπος συνέστηκεν.]
<span class="lb" data-page="14.695" data-line="8" id="l14.695.8"></span>Συνέστηκε τοίνυν ὁ ἄνθρωπος ἀκολούθως τοῖς
<span class="lb" data-page="14.695" data-line="9" id="l14.695.9"></span>φυσικοῖς καθ᾿ Ἱπποκράτην ἐκ τῶν κοσμικῶν τῶν πρώτων
<span class="lb" data-page="14.695" data-line="10" id="l14.695.10"></span>στοιχείων, ἐκ πυρὸς καὶ ἀέρος καὶ ὕδατος καὶ γῆς· οὐχ ὡς
<span class="lb" data-page="14.695" data-line="11" id="l14.695.11"></span>ἐκ τούτων αὐτῶν, ἀλλὰ ἐκ τῶν ἀναλόγων αὐτοῖς συνεστῶτος
<span class="lb" data-page="14.695" data-line="12" id="l14.695.12"></span>τοῦ ἀνθρώπου. ἐν δὲ τῷ διαλύεσθαι εἰς ταῦτα τὰ
<span class="lb" data-page="14.695" data-line="13" id="l14.695.13"></span>πρῶτα ἀναλύεται, καθὼς αὐτὸς ὁ Ἱπποκράτης ἔφη· καὶ
<span class="lb" data-page="14.695" data-line="14" id="l14.695.14"></span>πάλιν ἀνάγκη ἀποχωρέειν εἰς τὴν ἑωϋτοῦ φύσιν ἕκαστον,
<span class="lb" data-page="14.695" data-line="15" id="l14.695.15"></span>τελευτῶντος τοῦ ἀνθρώπου, τό τε ξηρὸν πρὸς τὸ ξηρὸν καὶ
<span class="lb" data-page="14.695" data-line="16" id="l14.695.16"></span>τὸ ψυχρὸν πρὸς τὸ ψυχρὸν καὶ τὸ ὑγρὸν πρὸς τὸ ὑγρὸν
<span class="lb" data-page="14.695" data-line="17" id="l14.695.17"></span>καὶ τὸ θερμὸν πρὸς τὸ θερμόν. τοιαύτη δὲ καὶ τῶν ζώων
<span class="lb" data-page="14.695" data-line="18" id="l14.695.18"></span>ἐστὶν ἡ φύσις καὶ τῶν ἄλλων ἁπάντων. γίνεταί τε ὁμοίως
<span class="pb" data-page="14.696" id="p14.696"></span>
<span class="lb" data-page="14.696" data-line="1" id="l14.696.1"></span>πάντα καὶ τελευτᾷ ὁμοίως. συνίσταται γὰρ αὐτῶν ἡ φύσις
<span class="lb" data-page="14.696" data-line="2" id="l14.696.2"></span>ἀπὸ τούτων τῶν εἰρημένων καὶ τελευτᾷ κατὰ τὰ εἰρημένα
<span class="lb" data-page="14.696" data-line="3" id="l14.696.3"></span>εἰς τὸ αὐτό· ὅθεν περ συνέστηκεν ἕκαστον, ἐνταῦθα καὶ
<span class="lb" data-page="14.696" data-line="4" id="l14.696.4"></span>ἀπεχώρησεν. καθὰ καὶ Ὅμηρος ἔφη,
<span class="lb" data-page="14.696" data-line="5" id="l14.696.5"></span>Ἀλλ᾿ ὑμεῖς μὲν πάντες ὕδωρ καὶ γαῖα γένοισθε.
<span class="lb" data-page="14.696" data-line="6" id="l14.696.6"></span>δηλῶν τὴν εἰς ταῦτα διάλυσιν. ὡς δὲ ἐκ τῶν δευτέρων καὶ
<span class="lb" data-page="14.696" data-line="7" id="l14.696.7"></span>ἐγγὺς ὄντων τῇ ἀνθρωπίνῃ φύσει, ἐκ τῶν τεσσάρων χυμῶν,
<span class="lb" data-page="14.696" data-line="8" id="l14.696.8"></span>αἵματος καὶ φλέγματος καὶ χολῆς ξανθῆς τε καὶ μελαίνης
<span class="lb" data-page="14.696" data-line="9" id="l14.696.9"></span>συνεστάναι φασὶ τὸν ἄνθρωπον, διότι ἐν τῇ πρώτῃ διαπλάσει
<span class="lb" data-page="14.696" data-line="10" id="l14.696.10"></span>τοῦ ἐμβρύου, ἔκ τε τοῦ γόνου καὶ τοῦ παρὰ τῆς
<span class="lb" data-page="14.696" data-line="11" id="l14.696.11"></span>μητρὸς ἐπιῤῥέοντος αἵματος διὰ τοῦ οὐραχοῦ ἡ σύστασις
<span class="lb" data-page="14.696" data-line="12" id="l14.696.12"></span>γίνεται τοῦ <span class="milestone ed1page" data-n="4.375" data-unit="ed1page" id="ed1page.4.375"></span>τικτομένου. ἐν δὲ τούτοις ἦσαν οἱ τέσσαρες
<span class="lb" data-page="14.696" data-line="13" id="l14.696.13"></span>χυμοί. οἱ δὲ ἐκ τῶν τριῶν καὶ συνθέτων τὸν ἤδη
<span class="lb" data-page="14.696" data-line="14" id="l14.696.14"></span>γενώμενον ἄνθρωπον ἐκ τῶνδέ φασι συγκεῖσθαι, ἔκ τε
<span class="lb" data-page="14.696" data-line="15" id="l14.696.15"></span>τῶν ὑγρῶν καὶ ξηρῶν καὶ πνευμάτων. καλεῖ δὲ αὐτὰ Ἱπποκράτης
<span class="lb" data-page="14.696" data-line="16" id="l14.696.16"></span>ἴσχοντα, ἰσχόμενα καὶ ἐνορμῶντα. ἴσχοντα μὲν
<span class="lb" data-page="14.696" data-line="17" id="l14.696.17"></span>οὖν ἐστιν ὅσα στερεὰ, ὀστᾶ καὶ νεῦρα καὶ φλέβες καὶ ἀρτηρίαι,
<span class="pb" data-page="14.697" id="p14.697"></span>
<span class="lb" data-page="14.697" data-line="1" id="l14.697.1"></span>ἔξ ὧν οἵ τε μύες καὶ αἱ σάρκες καὶ πᾶς ὁ τοῦ σώματος
<span class="lb" data-page="14.697" data-line="2" id="l14.697.2"></span>ὄγκος πέπλεκται, τῶν τε ἐντὸς καὶ τῶν ἐκτὸς τὰ συγκρίματα.
<span class="lb" data-page="14.697" data-line="3" id="l14.697.3"></span>ἰσχόμενα δέ ἐστι τὰ ὑγρὰ τὰ ἐν τοῖς ἀγγείοις
<span class="lb" data-page="14.697" data-line="4" id="l14.697.4"></span>ἐμφερόμενα καὶ κατὰ πᾶν τὸ σῶμα διεσπαρμένα, ἅπερ καλεῖ
<span class="lb" data-page="14.697" data-line="5" id="l14.697.5"></span>Ἱπποκράτης χυμοὺς τέσσαρας τοὺς προειρημένους. ἐνορμῶντα
<span class="lb" data-page="14.697" data-line="6" id="l14.697.6"></span>δέ ἐστι τὰ πνεύματα. πνεύματα δὲ κατὰ τοὺς παλαιοὺς δύο
<span class="lb" data-page="14.697" data-line="7" id="l14.697.7"></span>ἐστὶ, τό τε ψυχικὸν καὶ τὸ φυσικόν. οἱ δὲ Στωϊκοὶ καὶ τρίτον
<span class="lb" data-page="14.697" data-line="8" id="l14.697.8"></span>εἰσάγουσι τὸ ἑκτικὸν, ὅ καλοῦσιν ἕξιν. καὶ Ἐρασίστρατος
<span class="lb" data-page="14.697" data-line="9" id="l14.697.9"></span>δὲ ὡς ἀρχὰς καὶ στοιχεῖα ὅλου σώματος ὑποτιθέμενος τὴν
<span class="lb" data-page="14.697" data-line="10" id="l14.697.10"></span>τριπλοκίαν τῶν ἀγγείων, νεῦρα καὶ φλέβας καὶ ἀρτηρίας,
<span class="lb" data-page="14.697" data-line="11" id="l14.697.11"></span>παραλείπει τά τε ὑγρὰ καὶ τὰ πνεύματα. δυσὶ γὰρ ὕλαις
<span class="lb" data-page="14.697" data-line="12" id="l14.697.12"></span>ταῦτα διοικεῖσθαι λέγει τὸ ζῶον, τῷ μὲν αἵματι ὡς τροφῇ,
<span class="lb" data-page="14.697" data-line="13" id="l14.697.13"></span><span class="milestone ed2page" data-n="2.368" data-unit="ed2page" id="ed2page.2.368"></span>τῷ δὲ πνεύματι ὡς συνεργῷ εἰς τὰς φυσικὰς ἐνεργείας.
<span class="lb" data-page="14.697" data-line="14" id="l14.697.14"></span>οὐ παραλαμβάνει δὲ αὐτὰς ὡς ἀρχάς. πολλὰ δὲ καὶ
<span class="lb" data-page="14.697" data-line="15" id="l14.697.15"></span>ἄλλα τῶν σωμάτων εἴδη εὑρίσκεται, οὐκ ἐκ τῆς τριπλοκίας
<span class="lb" data-page="14.697" data-line="16" id="l14.697.16"></span>συγκείμενα, οἷον εὐθὺς ὁ ἐγκέφαλος καὶ ὁ μυελὸς καὶ πάντα
<span class="lb" data-page="14.697" data-line="17" id="l14.697.17"></span>τὰ ὀστᾶ. τὸν μὲν οὖν ἐγκέφαλον ἢ τὸν μυελὸν παρέγχυμα
<span class="lb" data-page="14.697" data-line="18" id="l14.697.18"></span>τροφῆς τολμᾷ λέγειν, ὡς τὴν πιμελὴν, καὶ τοῦ ἥπατος καὶ
<span class="pb" data-page="14.698" id="p14.698"></span>
<span class="lb" data-page="14.698" data-line="1" id="l14.698.1"></span>σπληνὸς καὶ πνεύμονος τὴν σύστασιν. τὰ δὲ ὀστέα οὐδὲ
<span class="lb" data-page="14.698" data-line="2" id="l14.698.2"></span>παρέγχυμα τῆς τροφῆς δύναιτ᾿ ἂν λέγειν, οὐδ᾿ ἐκ τῶν προειρημένων
<span class="lb" data-page="14.698" data-line="3" id="l14.698.3"></span>τριγενῶν ἀγγείων πεπλέχθαι. κατὰ δὲ Ἀσκληπιάδην
<span class="lb" data-page="14.698" data-line="4" id="l14.698.4"></span>στοιχεῖα ἀνθρώπου, ὄγκοι θραυστοὶ καὶ πόροι. κατὰ δὲ
<span class="lb" data-page="14.698" data-line="5" id="l14.698.5"></span>τὸν Ἀθήναιον στοιχεῖα ἀνθρώπου οὐ τὰ τέσσαρα πρῶτα
<span class="lb" data-page="14.698" data-line="6" id="l14.698.6"></span>σώματα, πῦρ καὶ ἀὴρ καἰ ὕδωρ καὶ γῆ, ἀλλ᾿ αἱ ποιότητες
<span class="lb" data-page="14.698" data-line="7" id="l14.698.7"></span>αὐτῶν, τὸ θερμὸν καὶ τὸ ψυχρὸν καὶ τὸ ξηρὸν καὶ τὸ
<span class="lb" data-page="14.698" data-line="8" id="l14.698.8"></span>ὑγρὸν, ὧν δύο μὲν τὰ ποιητικὰ αἴτια ὑποτίθεται, τὸ θερμὸν
<span class="lb" data-page="14.698" data-line="9" id="l14.698.9"></span>καὶ τὸ ψυχρὸν, δύο δὲ τὰ ὑλικὰ, τὸ ξηρὸν καὶ τὸ ὑγρὸν,
<span class="lb" data-page="14.698" data-line="10" id="l14.698.10"></span>καὶ πέμπτον παρεισάγει κατὰ τοὺς Στωϊκοὺς τὸ διῆκον διὰ
<span class="lb" data-page="14.698" data-line="11" id="l14.698.11"></span>πάντων πνεῦμα, ὑφ᾿ οὗ τὰ πάντα συνέχεσθαι καὶ διοικεῖσθαι.
<span class="lb" data-page="14.698" data-line="12" id="l14.698.12"></span>Ἱπποκράτης μὲν οὖν διὰ τριῶν κεχώρηκεν, εἰπὼν
<span class="lb" data-page="14.698" data-line="13" id="l14.698.13"></span>στοιχεῖα ἀνθρώπου ἴσχοντα, ἰσχόμενα, ἐνορμῶντα, δι᾿ ὧν
<span class="lb" data-page="14.698" data-line="14" id="l14.698.14"></span>τὰ πάντα τῶν μετ᾿ αὐτὸν περιείληφε στοιχεῖα καὶ τὴν κατὰ
<span class="lb" data-page="14.698" data-line="15" id="l14.698.15"></span>στοιχείων φυσιολογίαν τε καὶ αἰτιολογίαν τῶν παρὰ φύσιν·
<span class="lb" data-page="14.698" data-line="16" id="l14.698.16"></span>οἱ δὲ μετ᾿ αὐτὸν οὐκ οἶδ᾿ ὅπως μίαν οὖσαν τὴν θείαν ταύτην
<span class="lb" data-page="14.698" data-line="17" id="l14.698.17"></span>καὶ ἀληθῶς Ἀσκληπιοῦ ἰατρικὴν τριχῇ διανειμάμενοι
<span class="lb" data-page="14.698" data-line="18" id="l14.698.18"></span>καὶ διασπάσαντες τὰ ἐν αὐτῇ συμφυῆ μέρη, οἱ μὲν μόνοις ﻿
<span class="pb" data-page="14.699" id="p14.699"></span>
<span class="lb" data-page="14.699" data-line="1" id="l14.699.1"></span>τοῖς χυμοῖς τῶν τε κατὰ φύσιν τὴν σύστασιν καὶ τῶν παρὰ
<span class="lb" data-page="14.699" data-line="2" id="l14.699.2"></span>φύσιν τὴν αἰτίαν ἀνέθεσαν, ὡς Πραξαγόρας καὶ Ἡρόφιλος.
<span class="lb" data-page="14.699" data-line="3" id="l14.699.3"></span>οἱ δὲ τὰ στερεὰ σώματα τὰ ἀρχικὰ καὶ στοιχειώδη ὑποθέμενοι,
<span class="lb" data-page="14.699" data-line="4" id="l14.699.4"></span>τά τε φύσει συνεστῶτα ἐκ τούτων καὶ τῶν νόσων
<span class="lb" data-page="14.699" data-line="5" id="l14.699.5"></span>τὰς αἰτίας ἐντεῦθεν λαμβάνουσιν, ὡς Ἐρασίστρατος καὶ
<span class="lb" data-page="14.699" data-line="6" id="l14.699.6"></span>Ἀσκληπιάδης· οἱ δὲ περὶ Ἀθήναιον καὶ Ἀρχιγένην μόνῳ
<span class="lb" data-page="14.699" data-line="7" id="l14.699.7"></span>τῷ διήκοντι δι᾿ αὐτῶν πνεύματι καὶ τὰ φυσικὰ συνεστάναι
<span class="lb" data-page="14.699" data-line="8" id="l14.699.8"></span>τε καὶ διοικεῖσθαι καὶ τὰ νοσήματα πάντα, τούτου
<span class="lb" data-page="14.699" data-line="9" id="l14.699.9"></span>πρωτοπαθοῦντος γίνεσθαι ἀπεφήναντο, ὅθεν καὶ πνευματικοὶ χρηματίζουσι.
</p>
        </article>

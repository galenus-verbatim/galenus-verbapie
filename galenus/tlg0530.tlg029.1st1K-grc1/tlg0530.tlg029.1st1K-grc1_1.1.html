<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:1.1">
<span class="pb page1" data-page="14.314" id="p14.314"></span>
<span class="milestone ed1page page1" data-n="471" data-unit="ed1page" id="ed1page.472"></span>
<span class="milestone ed2page page1" data-n="10.575" data-unit="ed2page" id="ed2page.10.575"></span>
            <section id="urn:cts:greekLit:tlg0530.tlg029.1st1K-grc1:1.1.1" class="textpart section"><h3>[Sectio 1]</h3>
			<p>
<span class="lb" data-page="14.314" data-line="16" id="l14.314.16"></span><label class="section">Πρὸς τὰ ἐντὸς τῆς κεφαλῆς πάθη, καὶ πρῶτον
<span class="lb" data-page="14.314" data-line="17" id="l14.314.17"></span><span class="milestone ed1page" data-n="472" data-unit="ed1page" id="ed1page.472"></span>περὶ τῆς ἐξ ἐγκαύσεως κεφαλαλγίας.</label> Ἁρμόσει δὲ
<span class="lb" data-page="14.314" data-line="18" id="l14.314.18"></span>τοῖς μὲν ἐξ ἐγκαύσεως ἐμβροχὴ ἐλαίου ὀμφακίνου ψυχροῦ·
<span class="pb" data-page="14.315" id="p14.315"></span>
<span class="lb" data-page="14.315" data-line="1" id="l14.315.1"></span>εἰ δ᾿ ἐπιτείνοιτο, δι᾿ ὀξυῤῥοδίνου, μὴ παρόντος δὲ τοῦ ῥοδίνου
<span class="lb" data-page="14.315" data-line="2" id="l14.315.2"></span>ἐλαίου, χρηστέον ὀμφακίνῳ, τέτρασι μέρεσι τοῦ ἐλαίου
<span class="lb" data-page="14.315" data-line="3" id="l14.315.3"></span>συμπλέκοντας ὄξους μέρος ἓν, εἰ συμμέτρως ψύχειν βούλοιντο,
<span class="lb" data-page="14.315" data-line="4" id="l14.315.4"></span>εἰ δὲ μὴ, πλεῖον ἔτι ὄξους. διακαιομένης δὲ σφοδρῶς τῆς
<span class="lb" data-page="14.315" data-line="5" id="l14.315.5"></span>κεφαλῆς, συμπλέκειν χρὴ τῷ ὄξει πολυγόνου χυλὸν, ἢ ἀρνογλώσσου,
<span class="lb" data-page="14.315" data-line="6" id="l14.315.6"></span>ἢ ἀνδράχνης, ἢ θριδακίνης, ἢ ὄμφακος σταφυλῆς,
<span class="lb" data-page="14.315" data-line="7" id="l14.315.7"></span>ἢ τῶν τοιούτων τινός. δῆλον δὲ ὡς τὸ μᾶλλόν τε καὶ
<span class="lb" data-page="14.315" data-line="8" id="l14.315.8"></span>ἧττον τῆς εὔξεως αὐτῶν δηλώσει τὸ μέγεθος τῆς ἐγκαύσεως
<span class="lb" data-page="14.315" data-line="9" id="l14.315.9"></span>καὶ ἡ τοῦ σώματος κατασκευή. ἀνακλίνειν δὲ αὐτοὺς ἄμεινον
<span class="lb" data-page="14.315" data-line="10" id="l14.315.10"></span>καὶ ἐν ψυχροτέροις οἴκοις εἰσφέροντας ἀμπέλου φύλλα καὶ
<span class="lb" data-page="14.315" data-line="11" id="l14.315.11"></span><span class="milestone ed2page" data-n="10.576" data-unit="ed2page" id="ed2page.10.576"></span>βάτου, μήλων τε καὶ τῶν τούτοις παραπλησίων, ὅσα
<span class="lb" data-page="14.315" data-line="12" id="l14.315.12"></span>χωρὶς τοῦ κάρου ψύχειν δυνήσεται. παραπλήσιαι δὲ ταύτῃ
<span class="lb" data-page="14.315" data-line="13" id="l14.315.13"></span>διαθέσεις καὶ αἱ ἀπὸ τῶν δυσκρασιῶν συμβαινόμεναι. ἀλλ᾿
<span class="lb" data-page="14.315" data-line="14" id="l14.315.14"></span>αἱ μὲν ἀπὸ θερμοτέρας καὶ ξηροτέρας, ἔτι τε ψυχροτέρας
<span class="lb" data-page="14.315" data-line="15" id="l14.315.15"></span>καὶ ξηροτέρας δυσκρασίας, ὀδύναι μεγάλαι γίγνονται, ἥκιστα
<span class="lb" data-page="14.315" data-line="16" id="l14.315.16"></span>δ᾿ ἐν τῇ ὑγρᾷ δυσκρασίᾳ πόνοι συμβαίνουσι, θεραπεύονται
<span class="lb" data-page="14.315" data-line="17" id="l14.315.17"></span>κατὰ ἐναντίωσιν τῶν διαθέσεων.</p>
		</section>
		<section id="urn:cts:greekLit:tlg0530.tlg029.1st1K-grc1:1.1.2" class="textpart section"><p>
<span class="pb" data-page="14.316" id="p14.316"></span>
<span class="lb" data-page="14.316" data-line="1" id="l14.316.1"></span><label class="head">Περὶ τῆς ἀπὸ ψύξεως κεφαλαλγίας.</label> Τοῖς δὲ ἀπὸ
<span class="lb" data-page="14.316" data-line="2" id="l14.316.2"></span>ψύξεως ἁρμόζουσιν αἱ θερμότεραι τῶν ἐμβροχῶν, ὅτε μὲν
<span class="lb" data-page="14.316" data-line="3" id="l14.316.3"></span>συμμέτρως εἴη ἡ ψύξις, ἀρκουμένοις ἀνηθίνῳ καὶ πηγανίνῳ
<span class="lb" data-page="14.316" data-line="4" id="l14.316.4"></span>ἐλαίῳ θερμῷ· εἰ δὲ ἐπιτείνοιτο μεγάλης τῆς ψύξεως ὑπαρχούσης,
<span class="lb" data-page="14.316" data-line="5" id="l14.316.5"></span>σικύου ἀγρίου ῥίζαν ἐμβαλεῖν δεῖ, ποτὲ δὲ καὶ εὐφορβίου
<span class="lb" data-page="14.316" data-line="6" id="l14.316.6"></span>βραχύ. χρῆσθαι δὲ καὶ ἰρίνῳ ἐλαίῳ, ἤ τινι τῶν τοιούτων
<span class="lb" data-page="14.316" data-line="7" id="l14.316.7"></span>λεπτῶν εἰρημένων τινὰ τούτοις ἐμβαλόντα· ἐλάττω δὲ
<span class="lb" data-page="14.316" data-line="8" id="l14.316.8"></span>ἢ πλείω κατὰ τὴν ἐπικρατοῦσαν ψύξιν σκοποῦντα καὶ συμμετρούμενον.</p>
</section>
<section id="urn:cts:greekLit:tlg0530.tlg029.1st1K-grc1:1.1.3" class="textpart section"><p>
<span class="lb" data-page="14.316" data-line="9" id="l14.316.9"></span><label class="head">Περὶ τῆς ἐξ ἀναθυμιάσεως κεφαλαλγίας.</label> Ὅσοις δὲ
<span class="lb" data-page="14.316" data-line="10" id="l14.316.10"></span>ἀπὸ ἀναθυμιάσεων αἱ κεφαλαλγίαι γίγνονται, ὑπάγειν τε
<span class="lb" data-page="14.316" data-line="11" id="l14.316.11"></span>τὴν γαστέρα καὶ ἄγειν αὐτοὺς εἰς εὐπνουστέρους οἴκους καὶ
<span class="lb" data-page="14.316" data-line="12" id="l14.316.12"></span>λεπτὸν ἀέρα ἔχοντας, ἐπιτηδεύειν τε καὶ πταρμοὺς, μάλιστα
<span class="lb" data-page="14.316" data-line="13" id="l14.316.13"></span>εἰ ἀπύρετοι εἶεν, ἐμβαλόντας τοῖς πόροις ἢ στρούθιον λεῖον,
<span class="lb" data-page="14.316" data-line="14" id="l14.316.14"></span>ἢ πέπερι, καὶ ἀνέλκειν κελεύοντας. κενουμένων γὰρ τῶν
<span class="lb" data-page="14.316" data-line="15" id="l14.316.15"></span>ἀτμῶν ῥᾷον διαφορηθήσεται ἡ κεφαλή. ἐμβρέχειν δ᾿ αὐτοὺς
<span class="lb" data-page="14.316" data-line="16" id="l14.316.16"></span>καὶ ἐλαίῳ, βραχὺ ὄξους παραχέοντας. ἥ τε γὰρ ἄμετρος ἐπὶ
<span class="lb" data-page="14.316" data-line="17" id="l14.316.17"></span>τὴν κεφαλὴν τῶν ἀτμῶν φορὰ ἀποκρουσθήσεται καὶ τὸ
<span class="pb" data-page="14.317" id="p14.317"></span>
<span class="lb" data-page="14.317" data-line="1" id="l14.317.1"></span>ἐνιζάνον ταῖς κοιλίαις τοῦ ἐγκεφάλου διαφορηθήσεται, μὴ
<span class="lb" data-page="14.317" data-line="2" id="l14.317.2"></span>ἐᾶν καθεύδειν, καὶ μάλιστα μεθ᾿ ἡμέρας.</p>
</section>
<section id="urn:cts:greekLit:tlg0530.tlg029.1st1K-grc1:1.1.4" class="textpart section"><p>
<span class="lb" data-page="14.317" data-line="3" id="l14.317.3"></span><label class="head">Περὶ τῆς ἐξ ἀπέπτων βρωμάτων κεφαλαλγίας.</label> Εἰ
<span class="lb" data-page="14.317" data-line="4" id="l14.317.4"></span>δ᾿ ἀπέπτων ἐγκειμένων τῇ γαστρὶ συμπάσχοι τι ἡ κεφαλὴ,
<span class="lb" data-page="14.317" data-line="5" id="l14.317.5"></span>διδόντας πιεῖν ὕδατος χλιαροῦ συχνῶς ἐμεῖν κελεύειν. γίγνονται
<span class="lb" data-page="14.317" data-line="6" id="l14.317.6"></span>δὲ πολλοῖς τῶν στομαχικῶν ἐξ ἀναστάσεως κεφαλαλγίαι,
<span class="lb" data-page="14.317" data-line="7" id="l14.317.7"></span>ἐφ᾿ ὦν αἱ παραθέσεις τῆς τροφῆς αὐτίκα κουφίζειν
<span class="lb" data-page="14.317" data-line="8" id="l14.317.8"></span>εἰώθασιν. εἰ δ᾿ ἀπὸ μεγάλης ποτὲ ἀλγηδόνος τῆς κεφαλῆς
<span class="lb" data-page="14.317" data-line="9" id="l14.317.9"></span>ἄφωνοι γίνονται ἄφνω, μηδὲ τῆς αἰτίας καταλαμβανομένης,
<span class="lb" data-page="14.317" data-line="10" id="l14.317.10"></span>καταντλεῖν προσήκει τὴν κεφαλὴν ὕδατι θερμῷ δαψιλεῖ,
<span class="lb" data-page="14.317" data-line="11" id="l14.317.11"></span>ἐγχέοντας τοῖς ὠσὶν ἔλαιον καὶ ἔριον ἐμβάλλοντας.</p>
</section>
<section id="urn:cts:greekLit:tlg0530.tlg029.1st1K-grc1:1.1.5" class="textpart section">
<p>
<span class="lb" data-page="14.317" data-line="12" id="l14.317.12"></span><label class="head">Περὶ τῆς ἐξ οἴνου κεφαλαλγίας.</label> Ὅτι μὲν οἱ θερμότεροι
<span class="lb" data-page="14.317" data-line="13" id="l14.317.13"></span>τῶν οἴνων τὰς κεφαλαλγίας γεννῶσιν, ἀτμῶν πληροῦντες
<span class="lb" data-page="14.317" data-line="14" id="l14.317.14"></span>ῥᾳδίως τὴν κεφαλὴν, ἔσθ᾿ ὅτε δὲ καὶ χυμῶν, καὶ
<span class="lb" data-page="14.317" data-line="15" id="l14.317.15"></span>ὅτε χωρὶς οἴνου πόσεως πρὸς τὴν κεφαλὴν ἑτοίμως οὗτοι
<span class="lb" data-page="14.317" data-line="16" id="l14.317.16"></span>ἀναφέρονται, καὶ μάλιστα οἶς φύσει θερμότεραι τὴν κρᾶσιν
<span class="lb" data-page="14.317" data-line="17" id="l14.317.17"></span>αἱ κεφαλαὶ τυγχάνουσιν, ἅπασιν οἶμαι φανερὸν εἶναι. σκοπὸς
<span class="pb" data-page="14.318" id="p14.318"></span>
<span class="lb" data-page="14.318" data-line="1" id="l14.318.1"></span>τοίνυν τῆς ἰάσεως ἡ κένωσις αὐτῶν. ἐπειδὴ δὲ θερμότεροι
<span class="lb" data-page="14.318" data-line="2" id="l14.318.2"></span>τυγχάνουσιν ὄντες οἱ πεπληρωκότες τὴν κεφαλὴν ἀτμοὶ,
<span class="lb" data-page="14.318" data-line="3" id="l14.318.3"></span>καὶ τῆς ἐντυχούσης αὐτοῖς βοηθείας δέονται. ἔλαιον οὖν
<span class="lb" data-page="14.318" data-line="4" id="l14.318.4"></span>ῥόδινον καὶ πάνυ ψυχρὸν προσφερόμενον, ὕπνος τε καὶ
<span class="lb" data-page="14.318" data-line="5" id="l14.318.5"></span>ἡσυχία, καὶ μετὰ ταῦτα εἰς ἑσπέραν λουτρὸν καὶ τροφαὶ
<span class="lb" data-page="14.318" data-line="6" id="l14.318.6"></span>εὔχυμοι, οὐ μέντοι θερμαίνουσαι. τοιαῦται δ᾿ εἰσὶν ὁ πτισάνης
<span class="lb" data-page="14.318" data-line="7" id="l14.318.7"></span>χυλὸς, καὶ τὰ ὑγρὰ τῶν ὠῶν ἄνευ γάρου καὶ ἐξ
<span class="lb" data-page="14.318" data-line="8" id="l14.318.8"></span>ὕδατος ἄρτος, θριδακίνη τε ὡς ἐμψύχουσα καὶ κράμβη
<span class="lb" data-page="14.318" data-line="9" id="l14.318.9"></span>ὡς ἀτμῶν ξηραντική. ποτῷ δὲ ὕδατι χρηστέον. ἀλλ᾿ ἐπί τινων
<span class="lb" data-page="14.318" data-line="10" id="l14.318.10"></span>ὁ στόμαχος ἐπὶ ταῖς ὑδροποσίαις ἀνατρέπεται, ῥοιὰν οὖν
<span class="lb" data-page="14.318" data-line="11" id="l14.318.11"></span>αὐτοῖς ἐπιδοτέον, ἢ μῆλον, ἢ ἄπιον <span class="milestone ed2page" data-n="10.577" data-unit="ed2page" id="ed2page.10.577"></span>ἡψημένα. χρὴ δὲ
<span class="lb" data-page="14.318" data-line="12" id="l14.318.12"></span>ἕψειν οὕτως αὐτά· πρῶτον ἐν χύτρα ὕδωρ ἐγχέοντας θερμὸν,
<span class="lb" data-page="14.318" data-line="13" id="l14.318.13"></span>εἶτα κρεμάσαντας ἐν ἀγγείῳ τὰς ὀπώρας ὑποκαίειν τὴν
<span class="lb" data-page="14.318" data-line="14" id="l14.318.14"></span>χύτραν, ὅπως ὁ ἀναφερόμενος <span class="milestone ed1page" data-n="473" data-unit="ed1page" id="ed1page.473"></span>ἐκ τοῦ ὑδατὸς ἀτμὸς
<span class="lb" data-page="14.318" data-line="15" id="l14.318.15"></span>ἕψειν οἶός τε εἴη. καὶ σταφίδες δὲ ῥωννύουσι τὸν στόμαχον.
<span class="lb" data-page="14.318" data-line="16" id="l14.318.16"></span>φοινίκων δὲ παντελῶς ἀπέχεσθαι. ἔχουσι γάρ τινα ἰδιότητα
<span class="lb" data-page="14.318" data-line="17" id="l14.318.17"></span>κεφαλαλγίας ποιητικήν. εἰ δ᾿ ἐπὶ τούτοις ὑπνῶσαι καλῶς
<span class="lb" data-page="14.318" data-line="18" id="l14.318.18"></span>δυνηθεῖεν, ἐπὶ λουτρὸν μὲν ἄγειν αὐτοὺς κατὰ τὴν ὑστεραίαν,
<span class="pb" data-page="14.319" id="p14.319"></span>
<span class="lb" data-page="14.319" data-line="1" id="l14.319.1"></span>καὶ καταχεῖν ἐν τῷ βαλανείῳ θερμὸν ὕδωρ πολλάκις,
<span class="lb" data-page="14.319" data-line="2" id="l14.319.2"></span>εἶτα μικρὸν ἠρημήσαντας αὖθις παραπλησίως λούειν, εἶθ᾿
<span class="lb" data-page="14.319" data-line="3" id="l14.319.3"></span>οὕτως τρέφειν ὡς πρόσθεν εἴρηται. εἰ δέ ποτέ τι τῶν
<span class="lb" data-page="14.319" data-line="4" id="l14.319.4"></span>ἀνελθόντων ἐπὶ τὴν κεφαλὴν ἀτμῶν τε καὶ χυμῶν ὑπολείποιτο
<span class="lb" data-page="14.319" data-line="5" id="l14.319.5"></span>τι λείψανον ἐσφηνωμένον πόροις λεπτοῖς, καὶ διὰ τοῦτο
<span class="lb" data-page="14.319" data-line="6" id="l14.319.6"></span>παραμένει τι τῆς κεφαλαλγίας, ἀφίστασθαι μὲν τοῦ ῥοδίνου,
<span class="lb" data-page="14.319" data-line="7" id="l14.319.7"></span>ἐμβρέχειν δὲ τῷ χαμαιμηλίνῳ συμμέτρως θερμῷ, καὶ μετὰ
<span class="lb" data-page="14.319" data-line="8" id="l14.319.8"></span>ταῦτα ἰρίνῳ μεγάλως ὠφελοῦντι τὰς τοιαύτας διαθέσεις· μηδενὸς
<span class="lb" data-page="14.319" data-line="9" id="l14.319.9"></span>δὲ τούτων ὄντος, οἴνῳ χρῆσθαι.</p>
</section>
<section id="urn:cts:greekLit:tlg0530.tlg029.1st1K-grc1:1.1.6" class="textpart section">
<p>
<span class="lb" data-page="14.319" data-line="10" id="l14.319.10"></span><label class="head">Περὶ τῆς ἐκ πληγῶν καὶ συμπτωμάτων κεφαλαλγίας.</label>
<span class="lb" data-page="14.319" data-line="11" id="l14.319.11"></span>Ἐπεὶ δὲ καὶ διά τινα συμπτώματα καὶ πληγὰς γίνονται κεφαλαλγίαι,
<span class="lb" data-page="14.319" data-line="12" id="l14.319.12"></span>χρήσιμον βραχέα καὶ πρὸς ταῦτα ὑποσχέσθαι.
<span class="lb" data-page="14.319" data-line="13" id="l14.319.13"></span>ἁρμόζει τοίνυν ἡ διὰ σπόγγων πυρία καὶ μαλακῶν ἐρίων
<span class="lb" data-page="14.319" data-line="14" id="l14.319.14"></span>ἐλαίῳ θερμῷ δεδευμένων. πρὸς δὲ τούτοις ἡσυχία, ὑποστολὴ
<span class="lb" data-page="14.319" data-line="15" id="l14.319.15"></span>τροφῆς, κένωσις τοῦ κάτω γαστρός. φυλακτέον δὲ ἥλιον,
<span class="lb" data-page="14.319" data-line="16" id="l14.319.16"></span>λουτρὸν, οἰνοποσίαν, κραυγὴν καὶ διάτασιν, καὶ τῶν ἐν τροφῇ
<span class="lb" data-page="14.319" data-line="17" id="l14.319.17"></span>προσφερομένων τὰ δριμέα καὶ ὀξέα καὶ ἁλικά· δῆλον δ᾿ ὡς
<span class="pb" data-page="14.320" id="p14.320"></span>
<span class="lb" data-page="14.320" data-line="1" id="l14.320.1"></span>σκοποὶ πλείονες ἔσονται τῆς τῶν ἰαμάτων εὑρέσεως κατὰ
<span class="lb" data-page="14.320" data-line="2" id="l14.320.2"></span>τὰς ποιούσας τὰ πάθη αἰτίας.</p>
</section>
<section id="urn:cts:greekLit:tlg0530.tlg029.1st1K-grc1:1.1.7" class="textpart section">
<p>
<span class="lb" data-page="14.320" data-line="3" id="l14.320.3"></span><label class="head">Περὶ τῆς ἐκ θλασμάτων κεφαλαλγίας.</label> Καὶ γὰρ κεφαλὴν
<span class="lb" data-page="14.320" data-line="4" id="l14.320.4"></span>καὶ θλᾶσθαι συμβαίνει, καὶ ποτὲ μὲν μετὰ τραύματος,
<span class="lb" data-page="14.320" data-line="5" id="l14.320.5"></span>ποτὲ δὲ καὶ χωρὶς τραύματος γίνεσθαι τὴν θλάσιν, ὡς κᾀκ
<span class="lb" data-page="14.320" data-line="6" id="l14.320.6"></span>τούτων ἐπιπλέκεσθαι σκοποὺς θεραπείας. θλάσει μὲν οὖν
<span class="lb" data-page="14.320" data-line="7" id="l14.320.7"></span>οἰκεῖα τὰ παρηγορικὰ τῶν βοηθημάτων οἷον θερμοῦ κατάχυσις
<span class="lb" data-page="14.320" data-line="8" id="l14.320.8"></span>ὕδατος καὶ ἐπίβλημα ἐλαιοβρεχές. τὴν δὲ διαίρεσιν
<span class="lb" data-page="14.320" data-line="9" id="l14.320.9"></span>περίστασις παροῦσα εἰ μὴ κωλύει κολληθήσεσθαι, σιδηρίτην
<span class="lb" data-page="14.320" data-line="10" id="l14.320.10"></span>βοτάνην λειώσας καὶ ἀποσπογγίσας οἴνῳ ἐπιδέσμει. Ἄλλο.
<span class="lb" data-page="14.320" data-line="11" id="l14.320.11"></span>ῥητίνην φρυκτὴν καταπλάσας τὸ ἕλκος ἐπιδέσμει. Ἄλλο.
<span class="lb" data-page="14.320" data-line="12" id="l14.320.12"></span>ἀλόην λειώσας καὶ μέλι προσμίξας ἐπιτίθει. Ἄλλο. γῆς
<span class="lb" data-page="14.320" data-line="13" id="l14.320.13"></span>ἔντερα κόψας ἐπιτίθει. Ἄλλο. πτελέας φύλλα χλωρὰ κόψας
<span class="lb" data-page="14.320" data-line="14" id="l14.320.14"></span>ἐπιτίθει, πρότερον τρίψας. καὶ ὁ φλοιὸς δὲ τοῦ αὐτοῦ δένδρου
<span class="lb" data-page="14.320" data-line="15" id="l14.320.15"></span>περιειληθεὶς ὡς ἐπίδεσμος τὸ αὐτὸ ποιεῖ.</p>
</section>
<section id="urn:cts:greekLit:tlg0530.tlg029.1st1K-grc1:1.1.8" class="textpart section">
<p>
<span class="lb" data-page="14.320" data-line="16" id="l14.320.16"></span><label class="head">Πρὸς καταφοράν.</label> Πιτύαν ἐρίφων βάλε εἰς ἄκρατον
<span class="lb" data-page="14.320" data-line="17" id="l14.320.17"></span>οἶνον Αἰγύπτιον καὶ δὸς ἴσον καὶ δίδου πίνειν νηστικῷ ἐπὶ
<span class="lb" data-page="14.320" data-line="18" id="l14.320.18"></span>ἡμέρας γ΄.</p>
</section>
<section id="urn:cts:greekLit:tlg0530.tlg029.1st1K-grc1:1.1.9" class="textpart section"><p>
<span class="pb" data-page="14.321" id="p14.321"></span>
<span class="lb" data-page="14.321" data-line="1" id="l14.321.1"></span><label class="head">Πρὸς τὰς ἐκ μέθης καὶ ἐγκαύσεως κεφαλαλγίας.</label> Ἐπεὶ
<span class="lb" data-page="14.321" data-line="2" id="l14.321.2"></span>δὲ τὰ περίαπτα ἔγραψεν ὁ Ἀρχιγένης τοῖς κεφαλαλγοῦσιν,
<span class="lb" data-page="14.321" data-line="3" id="l14.321.3"></span>οὐκ ἄτοπον ᾠήθην καὶ ταῦτα ἀναγράψαι πρὸς τὰς ἐκ μέθης
<span class="lb" data-page="14.321" data-line="4" id="l14.321.4"></span>καὶ ἐγκαύσεως κεφαλαλγίας, πολυγόνου δύο κλωνία πλέξας
<span class="lb" data-page="14.321" data-line="5" id="l14.321.5"></span>στεφάνωσον. ἄλλο. πολύγονον τρίψας μετὰ κορυφῆς γάλακτος
<span class="lb" data-page="14.321" data-line="6" id="l14.321.6"></span>καὶ ἀλείψας τὴν κεφαλὴν τῷ βάθει τῆς ἑσπέρας καὶ ἐπάνω
<span class="lb" data-page="14.321" data-line="7" id="l14.321.7"></span>λαγωοῦ δέρμα βαλὼν, ἕως πρωῒ, ἆρον τὸ δέρμα καὶ ἰαθήση.
<span class="lb" data-page="14.321" data-line="8" id="l14.321.8"></span>ἄλλο. κιχώριον τὸ Ῥωμαϊστὶ λεγόμενον ἰντυβολάχανον, ἐπιτίθει
<span class="lb" data-page="14.321" data-line="9" id="l14.321.9"></span>τοῦ πάσχοντος τὴν κεφαλήν. ἄλλο. ῥόδινον στέφανον
<span class="lb" data-page="14.321" data-line="10" id="l14.321.10"></span>ἐπιτίθει τῇ κεφαλῇ, νέα ἄνθη ῥόδου ἐκ νεαρῶν ῥόδων.
<span class="lb" data-page="14.321" data-line="11" id="l14.321.11"></span>ἄλλο. καλλιτρίχῳ στέφε τὴν κεφαλὴν, ὅ τινὲς καλοῦσιν ἀδίαντον,
<span class="lb" data-page="14.321" data-line="12" id="l14.321.12"></span>ἔνιοι δὲ τριχομανές. ἄλλο. ἄκρως δὲ ἀπαλλάσσειν
<span class="lb" data-page="14.321" data-line="13" id="l14.321.13"></span>τῆς κεφαλαλγίας φησὶν Ἀρχιγένης <span class="milestone ed2page" data-n="10.578" data-unit="ed2page" id="ed2page.10.578"></span>περιστερεῶνα, ἥν τινες
<span class="lb" data-page="14.321" data-line="14" id="l14.321.14"></span>ἱερὰν βοτάνην καλοῦσι, καὶ στεφομένην καὶ καταχριομένην
<span class="lb" data-page="14.321" data-line="15" id="l14.321.15"></span>μετ᾿ ὄξους καὶ ῥοδίνου. ἄλλο. χελώνης λιμναίας ἥν τινες
<span class="lb" data-page="14.321" data-line="16" id="l14.321.16"></span>ἀμύδα καλοῦσιν, αἷμα ἐπίσταζε ἐπὶ τὸ βρέγμα.
</p>
          </section> 
		  </article>

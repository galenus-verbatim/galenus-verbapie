<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:1.16">
<span class="pb page1" data-page="14.383" id="p14.383"/>
<span class="milestone ed1page page1" data-n="482" data-unit="ed1page" id="ed1page.482"/>
<span class="milestone ed2page page1" data-n="10.599" data-unit="ed2page" id="ed2page.10.599"/>
            <section id="urn:cts:greekLit:tlg0530.tlg029.1st1K-grc1:1.16.1" class="textpart section">
              <p>
<span class="lb" data-page="14.383" data-line="16" id="l14.383.16">ㅤ</span><label class="head">Πρὸς ἰσχιάδας καὶ ποδάγραν καὶ ἀρθρῖτιν.</label>
<span class="lb" data-page="14.383" data-line="17" id="l14.383.17">ㅤ</span>Ὁμογενῆ εἰσὶ ταῦτα ἀλλήλοις τὰ νοσήματα, διὸ <span class="pb" data-page="14.384" id="p14.384"/>
<span class="lb" data-page="14.384" data-line="1" id="l14.384.1">ㅤ</span>καὶ τῆς αὐτῆς σχεδὸν θεραπείας χρήζει, διαφορὰ δὲ τῶν
<span class="lb" data-page="14.384" data-line="2" id="l14.384.2">ㅤ</span>ποιούντων αὐτὰ ῥευμάτων. τὰ μὲν γὰρ αὐτῶν εἰσὶ θερμὰ,
<span class="lb" data-page="14.384" data-line="3" id="l14.384.3">ㅤ</span>τὰ δὲ ψυχρά. διάγνωσις δ᾿ αὐτῶν ἐπὶ μὲν τοῖς θερμοτέροις,
<span class="lb" data-page="14.384" data-line="4" id="l14.384.4">ㅤ</span>ἔρευθος καὶ πύρωσις, κᾂν ᾖ φλεγμονή τε καὶ ἀλγήματα
<span class="lb" data-page="14.384" data-line="5" id="l14.384.5">ㅤ</span>σφοδρά. ἐπὶ δὲ τῶν ψυχροτέρων οἴδημα λευκὸν ἔνσομφον.
<span class="lb" data-page="14.384" data-line="6" id="l14.384.6">ㅤ</span>ἑκατέρων <span class="milestone ed1page" data-n="483" data-unit="ed1page" id="ed1page.483"/>δὲ ἴασις αὕτη ἐστὶ. ἐπὶ μὲν τῶν
<span class="lb" data-page="14.384" data-line="7" id="l14.384.7">ㅤ</span>θερμῶν τὰ ψύχοντα, ἐπὶ δὲ τῶν ψυχρῶν τὰ θερμαίνοντα καὶ
<span class="lb" data-page="14.384" data-line="8" id="l14.384.8">ㅤ</span>διαφοροῦντα. εἰ μὲν οὖν πολὺς εἴη ὁ ἐνοχλῶν χυμὸς, καθάρσει
<span class="lb" data-page="14.384" data-line="9" id="l14.384.9">ㅤ</span>πρῶτον χρηστέον τοῦ λυποῦντος χυμοῦ. εἰ δὲ πληθωρικὸν
<span class="lb" data-page="14.384" data-line="10" id="l14.384.10">ㅤ</span>εἴη τὸ σῶμα, πρώτης ἁπάντων παραλαμβανομένης
<span class="lb" data-page="14.384" data-line="11" id="l14.384.11">ㅤ</span>φλοβοτομίας, ἀποκρουομένων τὰ ῥεύματα ὀξυκράτῳ, καὶ
<span class="lb" data-page="14.384" data-line="12" id="l14.384.12">ㅤ</span>τοῖς ψυχροτέροις φαρμάκοις χρωμένων. (εἴρηται δὲ ἡμῖν
<span class="lb" data-page="14.384" data-line="13" id="l14.384.13">ㅤ</span>περὶ τούτων ἐπὶ πλεῖστον ἐν τοῖς ἐμοῦ πρὸς Γλαύκωνα θεραπευτικοῖς
<span class="lb" data-page="14.384" data-line="14" id="l14.384.14">ㅤ</span>γεγραμμένοις δυσὶ βιβλίοις, καὶ ἐν ἄλλοις πλείοσι,
<span class="lb" data-page="14.384" data-line="15" id="l14.384.15">ㅤ</span>διὸ βραδύνειν οὐ χρὴ ὡς ἐν εὐπορίστοις περὶ τούτων
<span class="lb" data-page="14.384" data-line="16" id="l14.384.16">ㅤ</span>λέγοντα.) ἐπὶ δὲ τῆς κατ᾿ ἰσχίον διαρθράσεως φυλαττομένων
<span class="lb" data-page="14.384" data-line="17" id="l14.384.17">ㅤ</span>τοῦτο δρᾷν. ἐν βάθει γὰρ οὕσης αὐτῆς, συνελαύνεται
<span class="lb" data-page="14.384" data-line="18" id="l14.384.18">ㅤ</span>τὸ ἐκ τῶν περιεχομένων ἀγγείων τε καὶ μυῶν, αἷμα πρὸς <span class="pb" data-page="14.385" id="p14.385"/>
<span class="lb" data-page="14.385" data-line="1" id="l14.385.1">ㅤ</span>ἐκείνην καὶ ἄγαν λυπεῖ. παρηγορικῶν γοῦν δέονται φαρμάκων·
<span class="lb" data-page="14.385" data-line="2" id="l14.385.2">ㅤ</span>ἐπὶ γὰρ τῆς κατ᾿ ἰσχίον ὀδύνης οὔτε ψυχρῶν σφοδρῶς
<span class="lb" data-page="14.385" data-line="3" id="l14.385.3">ㅤ</span>οὔτε θερμαινόντων ἰσχυρῶς χρεία. παροξύνεται γὰρ
<span class="lb" data-page="14.385" data-line="4" id="l14.385.4">ㅤ</span>ὑπ᾿ αὐτῶν τὰ ῥεύματα, τῆς μὲν πολλῆς θερμασίας ἑλκούσης
<span class="lb" data-page="14.385" data-line="5" id="l14.385.5">ㅤ</span>αὐτὰ μᾶλλόν τε κωλυούσης διαφορεῖσθαι, τῆς δὲ ψύξεως
<span class="lb" data-page="14.385" data-line="6" id="l14.385.6">ㅤ</span>πήξει τι ὅμοιον ἐργαζομένης καὶ δυσδιαφόρητα ποιούσης τὰ
<span class="lb" data-page="14.385" data-line="7" id="l14.385.7">ㅤ</span>ῥεύματα, <span class="milestone ed2page" data-n="10.600" data-unit="ed2page" id="ed2page.10.600"/>ὠφελοῦσι δ᾿ ἔμετοι μᾶλλον τοὺς ἰσχιαδικοὺς
<span class="lb" data-page="14.385" data-line="8" id="l14.385.8">ㅤ</span>τῶν διὰ τῆς ἄνω γαστρὸς κενώσεων ἀντισπῶντες τὴν
<span class="lb" data-page="14.385" data-line="9" id="l14.385.9">ㅤ</span>κάτω ῥοπὴν τῶν χυμῶν. χρηστέον δ᾿ αὐτοῖς ἐν ἀρχῇ μετὰ
<span class="lb" data-page="14.385" data-line="10" id="l14.385.10">ㅤ</span>τὴν τροφὴν, ὕστερον δὲ καὶ διὰ ἐμετικῶν βολβῶν τε καὶ
<span class="lb" data-page="14.385" data-line="11" id="l14.385.11">ㅤ</span>ῥαφανίδων. δεῖ δὲ τοὺς μέν βολβοὺς ἐν ὕδατι ἕψοντας μετ᾿
<span class="lb" data-page="14.385" data-line="12" id="l14.385.12">ㅤ</span>ὀξυμέλιτος προσφέρειν, τὰς δὲ ῥαφανῖδας εἰς λεπτὰ κόψαντας
<span class="lb" data-page="14.385" data-line="13" id="l14.385.13">ㅤ</span>καὶ ἐναποβαλόντας ὀξυμέλιτι ἐσθίειν, καὶ ὥραν πολλὴν
<span class="lb" data-page="14.385" data-line="14" id="l14.385.14">ㅤ</span>διαλιπόντας ἐπὶ τοὺς ἐμέτους ἄγειν, κᾄπειτα ἑξῆς μακρὸν
<span class="lb" data-page="14.385" data-line="15" id="l14.385.15">ㅤ</span>διαλιπόντας χρόνον λούειν· εἶτ᾿ αὖθις διαλιπόντας ὡς ἅπασαν
<span class="lb" data-page="14.385" data-line="16" id="l14.385.16">ㅤ</span>καταστῆναι τὴν ταραχὴν λεπτῶς διαιτᾷν.</p>
            </section>
            <section id="urn:cts:greekLit:tlg0530.tlg029.1st1K-grc1:1.16.2" class="textpart section">
              <p>
<span class="lb" data-page="14.385" data-line="17" id="l14.385.17">ㅤ</span><label class="head">Πρὸς παροξυσμοὺς ποδαγρικούς.</label> Κράμβης φύλλα <span class="pb" data-page="14.386" id="p14.386"/>
<span class="lb" data-page="14.386" data-line="1" id="l14.386.1">ㅤ</span>καθεψήσας καὶ λειώσας πρόβαλε τρύγα ὄξους καὶ ὠῶν
<span class="lb" data-page="14.386" data-line="2" id="l14.386.2">ㅤ</span>ἀνέφθων λεκύθους β΄. καὶ βραχὺ ῥόδινον καὶ μίξας ἐπιμελῶς
<span class="lb" data-page="14.386" data-line="3" id="l14.386.3">ㅤ</span>καὶ χλιάνας κατάπλασσε ἀμείβων συνεχῶς. ἄλλο. τῷ καταπλάσματι
<span class="lb" data-page="14.386" data-line="4" id="l14.386.4">ㅤ</span>τῷ συνήθως διὰ τῶν σύκων ἡψημένῳ πρόσβαλε
<span class="lb" data-page="14.386" data-line="5" id="l14.386.5">ㅤ</span>ὑοσκυάμου φύλλα καὶ συνεψήσας κατάπλασσε.</p>
            </section>
            <section id="urn:cts:greekLit:tlg0530.tlg029.1st1K-grc1:1.16.3" class="textpart section">
              <p>
<span class="lb" data-page="14.386" data-line="6" id="l14.386.6">ㅤ</span><label class="head">Πρὸς πυρώδεις φλεγμονάς.</label> Φακὸν τὸν ἐπὶ τῶν
<span class="lb" data-page="14.386" data-line="7" id="l14.386.7">ㅤ</span>τελμάτων ὄξει καὶ ῥοδίνῳ κατάπλασσε. ἄλλο. πτελέας φύλλα
<span class="lb" data-page="14.386" data-line="8" id="l14.386.8">ㅤ</span>χυλίσας καὶ ἑψήσας κηρωτῇ κατάχριε.</p>
            </section>
            <section id="urn:cts:greekLit:tlg0530.tlg029.1st1K-grc1:1.16.4" class="textpart section">
              <p>
<span class="lb" data-page="14.386" data-line="9" id="l14.386.9">ㅤ</span><label class="head">Πρὸς τὰς ὑπερβαλλούσας πυρώσεις.</label> Θριδακίνης φύλλα
<span class="lb" data-page="14.386" data-line="10" id="l14.386.10">ㅤ</span>ἐπιμελῶς τρίψας σὺν ἄρτῳ κατάπλασσε συνεχῶς ἀμείβων.
<span class="lb" data-page="14.386" data-line="11" id="l14.386.11">ㅤ</span>ἄλλο. κορίανδρον τὸ χλωρὸν λειώσας σὺν ἀλφίτῳ κατάπλασσε.</p>
            </section>
            <section id="urn:cts:greekLit:tlg0530.tlg029.1st1K-grc1:1.16.5" class="textpart section">
              <p>
<span class="lb" data-page="14.386" data-line="12" id="l14.386.12">ㅤ</span><label class="head">Πρὸς τὰς χαύνας φυσιώσεις.</label> Ἁλέλαιον ἐπιμελῶς λειώσας
<span class="lb" data-page="14.386" data-line="13" id="l14.386.13">ㅤ</span>κατάπλασσε, ἐπιτιθεὶς οἰσυπηρὸν ἔριον.</p>
            </section>
            <section id="urn:cts:greekLit:tlg0530.tlg029.1st1K-grc1:1.16.6" class="textpart section">
              <p>
<span class="lb" data-page="14.386" data-line="14" id="l14.386.14">ㅤ</span><label class="head">Πρὸς ἰσχιαδικούς.</label>
                <span class="milestone ed1page" data-n="484" data-unit="ed1page" id="ed1page.484"/>Σκορόδων ὄνυχας τρεῖς καθαρίσας
<span class="lb" data-page="14.386" data-line="15" id="l14.386.15">ㅤ</span>ὑγιεῖς κατάπιε μετὰ τὸ δειπνῆσαι πίνων συγκεραστικόν·
<span class="lb" data-page="14.386" data-line="16" id="l14.386.16">ㅤ</span>τοῦτο συνεχῶς ποιεῖν πεπείραται. ἄλλο. χελιδόνιον
<span class="lb" data-page="14.386" data-line="17" id="l14.386.17">ㅤ</span>ἄγρευσον, καὶ ἐὰν ᾖ ὁ δεξιὸς ποὺς ὅν πάσχεις, τῇ δεξιᾷ <span class="pb" data-page="14.387" id="p14.387"/>
<span class="lb" data-page="14.387" data-line="1" id="l14.387.1">ㅤ</span>χειρὶ τὰ πτερὰ πατήσας τῷ πάσχοντι καὶ κνήσας ἕλκε τὸ
<span class="lb" data-page="14.387" data-line="2" id="l14.387.2">ㅤ</span>αἷμα ἀπὸ ἄνωθεν τῆς κοτύλης ἕως τοῦ ἀστραγάλου σύρων
<span class="lb" data-page="14.387" data-line="3" id="l14.387.3">ㅤ</span>τὸ αἷμα ὅλῳ τῷ χελιδονίῳ, καὶ λεπίσας καὶ ὀπτήσας φάγε
<span class="lb" data-page="14.387" data-line="4" id="l14.387.4">ㅤ</span>μηδὲν βαλὼν ἔξω καὶ φαγὼν παραυτίκα ἄλειψον ἐλαίῳ ἕως
<span class="lb" data-page="14.387" data-line="5" id="l14.387.5">ㅤ</span>ἐπὶ τὸν ἀστράγαλον ἐπὶ τρεῖς ἡμέρας, καὶ θαυμάσεις. πεπείραται
<span class="lb" data-page="14.387" data-line="6" id="l14.387.6">ㅤ</span>δὲ πάνυ καὶ τοῦτο. ἄλλο. κορώνην ἀγρεύσας σπούδασον
<span class="lb" data-page="14.387" data-line="7" id="l14.387.7">ㅤ</span>ἀσινῆ διαφυλάξαι, καὶ ἐὰν μὲν τὰ δεξιὰ μέρη τὰ πάσχοντα
<span class="lb" data-page="14.387" data-line="8" id="l14.387.8">ㅤ</span>ᾖ, τὸν μικρὸν δάκτυλον τὸν ὄπισθεν τῆς κορώνης
<span class="lb" data-page="14.387" data-line="9" id="l14.387.9">ㅤ</span>τοῦ δεξιοῦ ποδὸς κόψας περιτίθει. μύρῳ δὲ χρίσας τὰς
<span class="lb" data-page="14.387" data-line="10" id="l14.387.10">ㅤ</span>πτέρυγας τῆς κορώνης ἔα ἵπτασθαι. ἐὰν δὲ ἀριστερὰ μέρη
<span class="lb" data-page="14.387" data-line="11" id="l14.387.11">ㅤ</span>πάσχῃ, τοῦ ἀριστεροῦ ποδὸς τὸν προδεδηλωμένον κόψας
<span class="lb" data-page="14.387" data-line="12" id="l14.387.12">ㅤ</span>περιτίθει. ποίει δὲ τἄλλα ὡσαύτως, πεπείραται δὲ τοῦτο συνεχῶς. </p>
            </section>
          </article>

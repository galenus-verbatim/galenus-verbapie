<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:1.7">
<span class="pb page1" data-page="14.354" id="p14.354"></span>
<span class="milestone ed1page page1" data-n="478" data-unit="ed1page" id="ed1page.478"></span>
<span class="milestone ed2page page1" data-n="10.588" data-unit="ed2page" id="ed2page.10.588"></span>
            <p>
<span class="lb" data-page="14.354" data-line="7" id="l14.354.7"></span><span class="milestone ed2page" data-n="10.589" data-unit="ed2page" id="ed2page.10.589"></span><label class="head">Πρὸς τὰ ἐν τοῖς ὀδοῦσι πάθη καὶ
<span class="lb" data-page="14.354" data-line="8" id="l14.354.8"></span>πρῶτον πρὸς ἀλγήματα.</label> Ἀλγοῦντες ὀδόντες διακλυζέσθωσαν
<span class="lb" data-page="14.354" data-line="9" id="l14.354.9"></span>ὄξει θερμῷ μετὰ κηκίδων, ἢ δαδίοις λιπαροῖς ἀνεζεσμένοις
<span class="lb" data-page="14.354" data-line="10" id="l14.354.10"></span>ἐν ὄξει, ἢ ὑοσκυάμου τῷ σπέρματι καὶ τοῖς φλοιοῖς
<span class="lb" data-page="14.354" data-line="11" id="l14.354.11"></span>σὺν ὄξει, ἢ κεδρείᾳ, ἢ προπόλει, ἢ στρύχνῳ, ἢ καππάρει,
<span class="lb" data-page="14.354" data-line="12" id="l14.354.12"></span>ἢ σκορόδοις, ἢ μυρσίνης κλωνίοις μετ᾿ ὄξους ἀνεζεσμένοις,
<span class="lb" data-page="14.354" data-line="13" id="l14.354.13"></span>ἢ οἴνου τρυγὶ θερμῇ, ἢ πολίου φλοιῷ, ἢ καὶ αὐτῇ τῇ βοτάνῃ,
<span class="lb" data-page="14.354" data-line="14" id="l14.354.14"></span>ἢ πρασίῳ, ἕκαστον αὐτῶν ὠφελεῖ σὺν ὄξει. ἢ πλατάνου
<span class="lb" data-page="14.354" data-line="15" id="l14.354.15"></span>σφαιρία, ἢ ῥόδα ξηρὰ ἕψει ἐν οἴνῳ λευκῷ μέχρι τὸ
<span class="lb" data-page="14.354" data-line="16" id="l14.354.16"></span>τρίτον ἀπολειφθῇ, καὶ συνεχῶς δίδου διακλύζεσθαι. ὁμοίως
<span class="lb" data-page="14.354" data-line="17" id="l14.354.17"></span>δὲ καὶ εὐπατορίου ῥίζα καθεψηθεῖσα ἐν οἴνῳ, ἢ γλήχων
<span class="pb" data-page="14.355" id="p14.355"></span>
<span class="lb" data-page="14.355" data-line="1" id="l14.355.1"></span>βοηθεῖ. ἢ κέρας ἐλάφειον ἐν ὀξυγάρῳ ἑψήσας ἐπὶ πολὺ
<span class="lb" data-page="14.355" data-line="2" id="l14.355.2"></span>διακλύζου. ἢ σκίλλης τὸ ἐντὸς εἰς λεπτὰ τεμὼν ἐπὶ τὸν ξέστην
<span class="lb" data-page="14.355" data-line="3" id="l14.355.3"></span>τοῦ ὄξους βαλὼν εἰς ἄγγος ταρίχευσον ἐν ὀνίδι κατορύξας
<span class="lb" data-page="14.355" data-line="4" id="l14.355.4"></span>ἐφ᾿ ἡμέρας λ΄. καὶ χρῶ διακλύσματι. ἢ ὀνείῳ γάλακτι
<span class="lb" data-page="14.355" data-line="5" id="l14.355.5"></span>διακλλύζου, τοῦτο καὶ τοὺς κινουμένους ὀδόντας στερεοῖ. ἢ
<span class="lb" data-page="14.355" data-line="6" id="l14.355.6"></span>τιθυμάλλου ῥίζαν ἐν ὀξυμέλιτι ἑψήσας μέχρι τὸ ἥμισυ λειφθῇ,
<span class="lb" data-page="14.355" data-line="7" id="l14.355.7"></span>ἢ ὑοσκυάμου ῥίζαν ἐν ὀξυμέλιτι ἑψήσας διακλύζου. ἢ συκαμίνου
<span class="lb" data-page="14.355" data-line="8" id="l14.355.8"></span>γάλα εἰς οἶνον ἐγχέας ἐναπόθλιβέ τε καὶ χλιάνας
<span class="lb" data-page="14.355" data-line="9" id="l14.355.9"></span>διακλύζου. ἄλλο. σκορόδου καὶ εὐζώμου σπέρματος, καὶ νίτρου
<span class="lb" data-page="14.355" data-line="10" id="l14.355.10"></span>ἀφεψήματι διακλύζου.</p>
</article>

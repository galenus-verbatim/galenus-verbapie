<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:1.Prooemium">
<span class="pb page1" data-page="14.311" id="p14.311"></span>
<span class="milestone ed1page page1" data-n="471" data-unit="ed1page" id="ed1page.472"></span>
<span class="milestone ed2page page1" data-n="9.574999999999999" data-unit="ed2page" id="ed2page.10.575"></span>
            <h2>ΓΑΛΗΝΟΥ ΠΕΡΙ ΕΥΠΟΡΙΣΤΩΝ
<br></br>ΒΙΒΛΙΟΝ ΠΡΩΤΟΝ.
</h2>
            <p>
<span class="lb" data-page="14.311" data-line="1" id="l14.311.1"></span>Προοίμιον.<label class="head">Τοῖς ἔξω πόλεων παραμένουσι καὶ
<span class="lb" data-page="14.311" data-line="2" id="l14.311.2"></span>τοῖς κατ᾿ ἀγροὺς καὶ τοὺς ἐρήμους τόπους διατρίβουσι τῶν
<span class="lb" data-page="14.311" data-line="3" id="l14.311.3"></span>εὐπορίστων χρῆσιν προσήκουσαν εἶναι.</label> Τὴν ἰατρικὴν τέχνην,
<span class="lb" data-page="14.311" data-line="4" id="l14.311.4"></span>οὐ πόλεσιν οὐδὲ δημοσίοις τόποις, ἢ ἀνδράσι πλουσίοις
<span class="lb" data-page="14.311" data-line="5" id="l14.311.5"></span>καὶ εὐγενέσιν ἄρχουσί τε καὶ μεγάλως δυναμένοις ὁριζομένην,
<span class="lb" data-page="14.311" data-line="6" id="l14.311.6"></span>διὰ δὲ τὸ φιλάνθρωπον καὶ πολύχρηστον αὐτῆς
<span class="lb" data-page="14.311" data-line="7" id="l14.311.7"></span>ποικίλως ἐπὶ πάντας ἀνθρώπους διήκουσαν καὶ ἄχρις ἀγροικίας
<span class="lb" data-page="14.311" data-line="8" id="l14.311.8"></span>καὶ ἐρήμων τόπων φθάνουσαν μὲν ὁρῶν τῇ δυνάμει,
<span class="lb" data-page="14.311" data-line="9" id="l14.311.9"></span>ἐλλείπουσαν δὲ τῇ ἐνεργείᾳ διὰ τὸν ἀμελέτητον τῆς περὶ
<span class="pb" data-page="14.312" id="p14.312"></span>
<span class="lb" data-page="14.312" data-line="1" id="l14.312.1"></span>αὐτὴν φιλοτιμίας, δίκαιον ᾠήθην κατ᾿ ἐμὴν δύναμιν εἰσενέγκασθαι
<span class="lb" data-page="14.312" data-line="2" id="l14.312.2"></span>ἐπικουρίαν τοῖς ἐν ὁδοῖς, μάλιστα καὶ κατ᾿ ἀγροὺς
<span class="lb" data-page="14.312" data-line="3" id="l14.312.3"></span>καὶ κατά τινας ἐρήμους τόπους διατρίβουσιν, ἐφ᾿ ὧν τὰ μὲν
<span class="lb" data-page="14.312" data-line="4" id="l14.312.4"></span>πάθη ῥᾳδίαν καὶ ἀπροσδόκητον ἔχει τὴν κατὰ τῶν σωμάτων
<span class="lb" data-page="14.312" data-line="5" id="l14.312.5"></span>φορὰν καὶ δύναμιν, οὐκ ἔτι δὲ καὶ τὴν ἐκ τῶν ἰαμάτων ἐπικουρίαν
<span class="lb" data-page="14.312" data-line="6" id="l14.312.6"></span>εὔπορον. οὔτε γὰρ φαρμάκων πολυτελῶν ἐν παντὶ
<span class="lb" data-page="14.312" data-line="7" id="l14.312.7"></span>τόπῳ ῥᾴδιον εὐπορεῖν οὔτε τοὺς χρησομένους αὐτοῖς ἰατροὺς
<span class="lb" data-page="14.312" data-line="8" id="l14.312.8"></span>ἀφθόνως ἔχειν ἐπιτηδείους, οὔτε μὴν τὰς περιστάσεις παρεῖναι
<span class="lb" data-page="14.312" data-line="9" id="l14.312.9"></span>τῆς ὑποπροσθέσεως καὶ ἀναβολῆς καιροὺς διδούσας, οἷον
<span class="lb" data-page="14.312" data-line="10" id="l14.312.10"></span>ἐπὶ συνάγχης καὶ δηλητηρίων φαρμάκων καὶ τῶν ἰοβόλων,
<span class="lb" data-page="14.312" data-line="11" id="l14.312.11"></span>αἱμοῤῥαγίας τε καὶ χολέρας καὶ τῶν <span class="milestone ed2page" data-n="10.575" data-unit="ed2page" id="ed2page.10.575"></span>τούτοις παραπλησίων.
<span class="lb" data-page="14.312" data-line="12" id="l14.312.12"></span>διὰ ταῦτ᾿ οὖν οὐκ ἀκριβῶς καὶ ἐπιστημονικῶς θεραπείαν
<span class="lb" data-page="14.312" data-line="13" id="l14.312.13"></span>καὶ πάντη τοῖς οἰκείοις θεωρήμασι συνεκπληρουμένην ἐνθάδε
<span class="lb" data-page="14.312" data-line="14" id="l14.312.14"></span>λέγειν προυθέμην, ἀλλ᾿ ὅπως ἄν τις καὶ ἰδιώτης ἐκ
<span class="lb" data-page="14.312" data-line="15" id="l14.312.15"></span>τοῦ παραχρῆμα βοηθεῖν ἕλῃ τοῖς κινδυνεύουσιν ἢ ἄλλως
<span class="lb" data-page="14.312" data-line="16" id="l14.312.16"></span>πάσχουσι κατὰ τὸ ἐνδεχόμενον ἐκ τῶν ὡς οἷόν τε ἐπ᾿
<span class="lb" data-page="14.312" data-line="17" id="l14.312.17"></span>ἀπόροις εὐπορουμένων βοῃθημάτων, ὑποθέσθαι δίκαιον ᾠήθην
<span class="pb" data-page="14.313" id="p14.313"></span>
<span class="lb" data-page="14.313" data-line="1" id="l14.313.1"></span>τὸ μὲν ἀκριβὲς ἄγαν τῆς κατὰ τὴν τέχνην ὕλης καὶ
<span class="lb" data-page="14.313" data-line="2" id="l14.313.2"></span>τῆς ἐπιστημονικῆς χρήσεως τῶν βοηθημάτων, ἐν οἶς φαρμάκων
<span class="lb" data-page="14.313" data-line="3" id="l14.313.3"></span>καὶ ἰατρῶν εὐπορία καὶ τὰ πάθη συγχωρεῖ, ἀναγκαῖον
<span class="lb" data-page="14.313" data-line="4" id="l14.313.4"></span>εἶναι κρίνει, ὅπου δὲ ὀξὺς ὁ καιρὸς καὶ οὐκ εὔπορος
<span class="lb" data-page="14.313" data-line="5" id="l14.313.5"></span>ἡ τῶν βοηθημάτων εὐπορία καὶ ἀφθονία, τὴν ἐκ τῶν εὐπορίστων
<span class="lb" data-page="14.313" data-line="6" id="l14.313.6"></span>φαρμάκων δύναμιν ἀναγκαιοτάτην εἶναι λογιζόμενος
<span class="lb" data-page="14.313" data-line="7" id="l14.313.7"></span>τοῖς ὁτιοῦν μέρος τοῦ σώματος πάσχουσιν. ἀναγράψω τοιγαροῦν
<span class="lb" data-page="14.313" data-line="8" id="l14.313.8"></span>εὐπορίστων βοηθημάτων ὕλης σπανίως που πολυτελεστέρων
<span class="lb" data-page="14.313" data-line="9" id="l14.313.9"></span>μὲν, συνήθων δὲ τοῖς πολλοῖς, καὶ διὰ τοῦτο εὐπορουμένων
<span class="lb" data-page="14.313" data-line="10" id="l14.313.10"></span>φαρμάκων μνημονεύσομεν, ἀπὸ κεφαλῆς ἀρξάμενοι.
<span class="lb" data-page="14.313" data-line="11" id="l14.313.11"></span>αὕτη γὰρ καθάπερ τις ἀκρόπολίς ἐστι τοῦ σώματος καὶ
<span class="lb" data-page="14.313" data-line="12" id="l14.313.12"></span>τῶν τιμιωτάτων καὶ ἀναγκαιοτάτων ἀνθρώποις αἰσθήσεων
<span class="lb" data-page="14.313" data-line="13" id="l14.313.13"></span>οἰκητήριον, διὸ καὶ τὴν ἀρχὴν τῶν βοηθημάτων ἀπ᾿ αὐτῆς
<span class="lb" data-page="14.313" data-line="14" id="l14.313.14"></span>ποιησόμεθα τοῦ δυνατοῦ μάλιστα καὶ σαφῶς στοχαζόμενοι.
<span class="lb" data-page="14.313" data-line="15" id="l14.313.15"></span>πάσχει δὲ αὕτη ποικίλως, ἐγκαιομένη τε καὶ ψυχομένη, καὶ
<span class="lb" data-page="14.313" data-line="16" id="l14.313.16"></span>ὑπὸ ἀναθυμιάσεων τῶν ἐκ τῆς κοιλίας πληρουμένη, καὶ ἀπὸ
<span class="lb" data-page="14.313" data-line="17" id="l14.313.17"></span>τῶν ἔξωθεν, τῶν καρωδῶν καὶ δυσωδῶν, καὶ διὰ πολλὰ ἕτερα.
<span class="pb" data-page="14.314" id="p14.314"></span>
<span class="lb" data-page="14.314" data-line="1" id="l14.314.1"></span>ἐξ ἐπιμέτρου καὶ ταῖς κατὰ τὸ δέρμα καὶ τὰς τρίχας ἀπρεπείαις
<span class="lb" data-page="14.314" data-line="2" id="l14.314.2"></span>ἁλισκομένη, ἀλωπεκίαις, ὀφιάσεσι, διαφόροις ἑλκώσεσιν.
<span class="lb" data-page="14.314" data-line="3" id="l14.314.3"></span>ἐγκαύσεως μὲν οὖν καὶ ψύξεως καὶ τῆς ἀπὸ τῶν
<span class="lb" data-page="14.314" data-line="4" id="l14.314.4"></span>ἔξωθεν ἀναθυμιάσεως ἱκανὰ σημεῖα ταῦτα προκατάρχοντα
<span class="lb" data-page="14.314" data-line="5" id="l14.314.5"></span>αἴτια. ἤδη δὲ τοῖς ἐξ ἐγκαύσεων ἄλγημα παρακολουθεῖ
<span class="lb" data-page="14.314" data-line="6" id="l14.314.6"></span>σφυγματῶδες ὅλης σφακελιζούσης δοκεῖν τῆς κεφαλῆς μετὰ
<span class="lb" data-page="14.314" data-line="7" id="l14.314.7"></span>πυρώδους αἰσθήσεως καὶ διάτασις τῶν περὶ τὸ μέτωπον
<span class="lb" data-page="14.314" data-line="8" id="l14.314.8"></span>ἀγγείων καὶ ὀφθαλμῶν ἔρευθος, τὰ πολλὰ καὶ ἀγρύπνια·
<span class="lb" data-page="14.314" data-line="9" id="l14.314.9"></span>τοῖς δὲ ἀπὸ ψύξεως ναρκῶδες βάρος καὶ πῆξις καὶ τῶν
<span class="lb" data-page="14.314" data-line="10" id="l14.314.10"></span>μετὰ τὸ μέτωπον ἀγγείων σύμπτωσις· εἰ δὲ μεθ᾿ ὑγρότητος
<span class="lb" data-page="14.314" data-line="11" id="l14.314.11"></span>καταψύχοιντο, καὶ καταφορώδης ὕπνος· τοῖς δ᾿ ἐξ ἀναθυμιάσεων
<span class="lb" data-page="14.314" data-line="12" id="l14.314.12"></span>ἄλγημα νυγματῶδες καὶ σφυγμὸς τῶν περὶ τὸ
<span class="lb" data-page="14.314" data-line="13" id="l14.314.13"></span>μέτωπον ἀρτηριῶν, ἴλιγγοί τε καὶ παροράσεις καὶ ὤτων
<span class="lb" data-page="14.314" data-line="14" id="l14.314.14"></span>ἦχοι. ὁμοίως καὶ τοῖς ἀπὸ τῶν ἐντὸς ἀναθυμιάσεων πληρουμένοις
<span class="lb" data-page="14.314" data-line="15" id="l14.314.15"></span>τὰ αὐτὰ ταῦτα συμπίπτειν εἴωθεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:10">
<span class="pb page1" data-page="14.434" id="p14.434"></span>
<span class="milestone ed1page page1" data-n="484" data-unit="ed1page" id="ed1page.484"></span>
<span class="milestone ed2page page1" data-n="10.617" data-unit="ed2page" id="ed2page.10.617"></span>
		  <section id="urn:cts:greekLit:tlg0530.tlg029.1st1K-grc1:10.1" class="textpart section">
            <p>
<span class="lb" data-page="14.434" data-line="6" id="l14.434.6"></span><label class="head">Πρὸς κιονίδας.</label> Κηκίδα λείαν καθ᾿ αὑτὴν
<span class="lb" data-page="14.434" data-line="7" id="l14.434.7"></span>προσάπτου, βρέχων τὸν δάκτυλον εἰς ἔλαιον ἢ εἰς κοχλιάριον
<span class="lb" data-page="14.434" data-line="8" id="l14.434.8"></span>βαλὼν παράπτου. ἄλλο. ἀκάνθης Αἰγυπτίας τὸ
<span class="lb" data-page="14.434" data-line="9" id="l14.434.9"></span>σπέρμα λειώσας ξηρῷ παράπτου. ἄλλο. ἰσχάδας νήστει μετὰ
<span class="lb" data-page="14.434" data-line="10" id="l14.434.10"></span>φύλλων ἐλαΐνων δὸς φαγεῖν. ἄλλο. ὀπὸν Κυρηναϊκὸν μεθ᾿
<span class="lb" data-page="14.434" data-line="11" id="l14.434.11"></span>ἁλὸς λεάνας ξηρῷ προσάπτου, πρότερον ἀναγαργαρίσας ὕδατι
<span class="lb" data-page="14.434" data-line="12" id="l14.434.12"></span>θερμῷ· ἢ σχιστὴν καύσας ἐπιμελῶς παράπτου· ἢ ἀσκαλαβώτην
<span class="lb" data-page="14.434" data-line="13" id="l14.434.13"></span>ἐπ᾿ ἀμπελίνοις ξύλοις παράπτου, ποιεῖ καλῶς. ἄλλο.
<span class="lb" data-page="14.434" data-line="14" id="l14.434.14"></span>βάτου τοὺς καυλοὺς μετὰ μέλιτος καὶ πίσσης ὑγρᾶς λειώσας
<span class="lb" data-page="14.434" data-line="15" id="l14.434.15"></span>κατάπλασσε. ἄλλο. λίθου ἀγηράτου ἄνθος μίξας δίδου ἀναγαργαρίζειν
<span class="lb" data-page="14.434" data-line="16" id="l14.434.16"></span>ἢ κράμβης χυλῷ μίξας στυπτηρίαν σχιστὴν
<span class="lb" data-page="14.434" data-line="17" id="l14.434.17"></span>ἀναγαργαριζέτω, ὠφελεῖ καλῶς.</p>
</section>
<section id="urn:cts:greekLit:tlg0530.tlg029.1st1K-grc1:10.2" class="textpart section"><p>
<span class="lb" data-page="14.434" data-line="18" id="l14.434.18"></span><label class="head">Καυστικὸν κιονίδος.</label> Μίσυ καὶ ἄσβεστον ἀναλαβὼν ﻿
<span class="pb" data-page="14.435" id="p14.435"></span>
<span class="lb" data-page="14.435" data-line="1" id="l14.435.1"></span>ἴσα ῥητίνῃ τερεβινθίνῃ ὑποτίθει καὶ ἔα ὑποκρατεῖν· αἴρει
<span class="lb" data-page="14.435" data-line="2" id="l14.435.2"></span>ἐντὸς ὡρῶν τριῶν. ποιεῖ δὲ καὶ πρὸς σταφυλὰς καλῶς τὸ
<span class="lb" data-page="14.435" data-line="3" id="l14.435.3"></span>ἀπόῤῥυμμα τῆς πίσσης, τὸ φερόμενον ἀπὸ Κιλικίας λαμβανόμενον
<span class="lb" data-page="14.435" data-line="4" id="l14.435.4"></span>εἰς κοχλιάριον καὶ ὑποτιθέμενον. καὶ ὀμφάκιον μετὰ
<span class="lb" data-page="14.435" data-line="5" id="l14.435.5"></span>μέλιτος ἢ γλυκέος λίαν. λέγεται δὲ ἀπαθῆ φυλάσσειν τὴν
<span class="lb" data-page="14.435" data-line="6" id="l14.435.6"></span>κιονίδα, ἐάν τις ῥᾶγας σταφυλῆς καταπίνῃ νῆστις ἑκάστου
<span class="lb" data-page="14.435" data-line="7" id="l14.435.7"></span>ἔτους, καὶ οὐδέποτε ἕξει <span class="milestone ed2page" data-n="10.618" data-unit="ed2page" id="ed2page.10.618"></span>τὸ πάθος. καὶ τοῖς ἐπὶ τῶν
<span class="lb" data-page="14.435" data-line="8" id="l14.435.8"></span>παρισθμίων τεχθησομένοις ἀναγαργαρίσμασι χρηστέον, ἐπὶ
<span class="lb" data-page="14.435" data-line="9" id="l14.435.9"></span>σταφυλῆς πασχούσης. πρῶτον καὶ ἐν ἀρχῇ κέλευε ὕδωρ
<span class="lb" data-page="14.435" data-line="10" id="l14.435.10"></span>θερμὸν διακρατεῖν καὶ ἀναγαργαρίζεσθαι ψυχρῷ, ἢ ὀξυκράτῳ
<span class="lb" data-page="14.435" data-line="11" id="l14.435.11"></span>ἢ ῥοιᾶς γλυκείας χυλῷ καθηψημένῳ, μέχρις ἂν
<span class="lb" data-page="14.435" data-line="12" id="l14.435.12"></span>σχῇ πάχος μέλιτος, ἀνεθέντι μετ᾿ ὀξυμέλιτος ἢ ὀξυκράτου
<span class="lb" data-page="14.435" data-line="13" id="l14.435.13"></span>ἢ δρακοντίου χυλῷ, καὶ ποιήσουσι καλῶς.</p>
</section>
<section id="urn:cts:greekLit:tlg0530.tlg029.1st1K-grc1:10.3" class="textpart section"><p>
<span class="lb" data-page="14.435" data-line="14" id="l14.435.14"></span><label class="head">Πρὸς σταφυλὴν τῇ φλεγμονῇ ἐπιληφθεῖσαν.</label> Σκευαζέσθω
<span class="lb" data-page="14.435" data-line="15" id="l14.435.15"></span>γαργάρισμα σὺν χυλῷ τῆς ῥοιᾶς μετὰ μελικράτου,
<span class="lb" data-page="14.435" data-line="16" id="l14.435.16"></span>ἢ σὺν ὕδατι τῶν ἀφεψήματος ῥόδων, ἢ σὺν τῷ διάμβαρ ἐξ
<span class="lb" data-page="14.435" data-line="17" id="l14.435.17"></span>ὕδατος θερμοῦ. ποιεῖ καὶ ὁ τῆς γλυκυῤῥίζης χυλὸς σὺν
<span class="pb" data-page="14.436" id="p14.436"></span>
<span class="lb" data-page="14.436" data-line="1" id="l14.436.1"></span>μέλιτι παρατεθειμένος καὶ γῆ σφραγὶς, τῆς τε Αἰγυπτίας
<span class="lb" data-page="14.436" data-line="2" id="l14.436.2"></span>ἀκάνθου ὁ καρπός. ἀδηκτότερά ἐστι κόμμι Ἀραβικὸν, τραγάκανθα,
<span class="lb" data-page="14.436" data-line="3" id="l14.436.3"></span>σαρκόκολλα προστεθειμένα. ἄλλο. τὸν τῆς Αἰγυπτίας
<span class="lb" data-page="14.436" data-line="4" id="l14.436.4"></span>ἀκάνθου καρπὸν καὶ ὀπὸν προσθές· ἢ βάτου ἀκρέμονας
<span class="lb" data-page="14.436" data-line="5" id="l14.436.5"></span>τρίψας σὺν μέλιτι κατάπλασσε.
</p>
          </section>
		  </article>

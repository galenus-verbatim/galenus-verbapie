<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:11">
<span class="pb page1" data-page="14.436" id="p14.436"></span>
<span class="milestone ed1page page1" data-n="484" data-unit="ed1page" id="ed1page.484"></span>
<span class="milestone ed2page page1" data-n="10.618" data-unit="ed2page" id="ed2page.10.618"></span>
		  <section id="urn:cts:greekLit:tlg0530.tlg029.1st1K-grc1:11.1" class="textpart section">
            <p>
<span class="lb" data-page="14.436" data-line="6" id="l14.436.6"></span><label class="head">Πρὸς φλεγμονὰς παρισθμίων καὶ συνάγχας.</label>
<span class="lb" data-page="14.436" data-line="7" id="l14.436.7"></span>Ποιεῖ δὲ τοῦτο καλῶς ἐπὶ παρισθμίων. οἱ τὰ μύρτα
<span class="lb" data-page="14.436" data-line="8" id="l14.436.8"></span>κατασκευάζοντες εἰώθασιν ἐν μέλιτι χρίειν καὶ ἀψινθίῳ·
<span class="lb" data-page="14.436" data-line="9" id="l14.436.9"></span>τοῦτο οὖν διαχριόμενον ἢ μετά τινος ἀναγαργαριζόμενον
<span class="lb" data-page="14.436" data-line="10" id="l14.436.10"></span>θαυμαστῶς ποιεῖ. ἐὰν ἐπιμένῃ τι τῆς φλεγμονῆς μετὰ τοῦ
<span class="lb" data-page="14.436" data-line="11" id="l14.436.11"></span>τετραχύνθαι τὰ παρίσθμια, χρηστέον γάλακτι πάντῃ θερμῷ
<span class="lb" data-page="14.436" data-line="12" id="l14.436.12"></span>καθ᾿ ἑαυτὸ καὶ μετά τινος τῶν εἰρημένων. ἢ πιτύροις ἀφηψημένοις
<span class="lb" data-page="14.436" data-line="13" id="l14.436.13"></span>δι᾿ ὕδατος ἢ ὑδρομέλιτος ἢ πιτύρων ἀποβρέγματι
<span class="lb" data-page="14.436" data-line="14" id="l14.436.14"></span>ἢ τράγου ῥᾶγας, ὀρύζης βρέξας ἐν ὕδατι θερμῷ ἄλευρον,
<span class="lb" data-page="14.436" data-line="15" id="l14.436.15"></span>δὶς ἢ τρὶς χρῶ τῷ χυλῷ. ἢ ζωμῷ ὀρνιθείῳ ἢ ἐριφείῳ
<span class="lb" data-page="14.436" data-line="16" id="l14.436.16"></span>ἢ πτισάνην ἕψει μετὰ σταφίδος καὶ τῷ χυλῷ, ἢ
<span class="lb" data-page="14.436" data-line="17" id="l14.436.17"></span>μαλάχης ἀφεψήματι καθ᾿ αὑτό. ἢ καὶ μετὰ μέλιτος ἕψει τὴν
<span class="lb" data-page="14.436" data-line="18" id="l14.436.18"></span>μαλάχην ἢ καὶ μετὰ θερμῶν καὶ μετὰ γλυκέος χρῶ.</p>
</section>
<section id="urn:cts:greekLit:tlg0530.tlg029.1st1K-grc1:11.2" class="textpart section"><p>
<span class="pb" data-page="14.437" id="p14.437"></span>
<span class="lb" data-page="14.437" data-line="1" id="l14.437.1"></span><label class="head">Πρὸς παρίσθμια καὶ συναγχικούς.</label> Γλυκυῤῥίζης χυλὸν
<span class="lb" data-page="14.437" data-line="2" id="l14.437.2"></span>ἀνεὶς χρῶ· ἐὰν δὲ ἐσχάραι γένωνται, πρὸς τὸ ταύτας
<span class="lb" data-page="14.437" data-line="3" id="l14.437.3"></span>σχολάσαι, ὑδρομέλιτι ἀναγαργαρίζεσθαι δεῖ. ἢ φακῆς ἀφεψήματι
<span class="lb" data-page="14.437" data-line="4" id="l14.437.4"></span>καθ᾿ αὑτὸ καὶ μετὰ ὑσσώπου ἢ ἴρεως ἢ κολυμβάδων
<span class="lb" data-page="14.437" data-line="5" id="l14.437.5"></span>ἐλαιῶν ὕδατι ἀναγαργαριζέσθω, ἢ κρόκου βραχὺ καὶ
<span class="lb" data-page="14.437" data-line="6" id="l14.437.6"></span>σμύρνης μετὰ βραχέος γλυκέος ἀναζεσθέντα. ἢ σῦκα παρεψήσας,
<span class="lb" data-page="14.437" data-line="7" id="l14.437.7"></span>παρέμπλασον αὐτοῖς ὠμήλυσιν καὶ χυλώσας διήθησον
<span class="lb" data-page="14.437" data-line="8" id="l14.437.8"></span>καὶ τῷ χυλῷ χρῶ ἢ τῷ τῶν σύκων ἀφεψήματι μίξας
<span class="lb" data-page="14.437" data-line="9" id="l14.437.9"></span>νᾶπυ ὀλίγον, δίδου ἀναγαργαρίζεσθαι· φλέγμα γὰρ ἄγει
<span class="lb" data-page="14.437" data-line="10" id="l14.437.10"></span>καὶ λύει τὴν φλεγμονήν.</p>
</section>
<section id="urn:cts:greekLit:tlg0530.tlg029.1st1K-grc1:11.3" class="textpart section"><p>
<span class="lb" data-page="14.437" data-line="11" id="l14.437.11"></span><label class="head">Πρὸς δὲ τὰς ἀποστάσεις τὰς ἐν παρισθμίοις.</label> Συμφέρει
<span class="lb" data-page="14.437" data-line="12" id="l14.437.12"></span>τι τῶν εἰρημένων· ἀφρονίτρῳ λείῳ παράπτου, ἐνίοτε
<span class="lb" data-page="14.437" data-line="13" id="l14.437.13"></span>δὲ καὶ ἄνθος νίτρου μίσγε. ἀποχύει γὰρ τὰς ἐσχάρας καὶ
<span class="lb" data-page="14.437" data-line="14" id="l14.437.14"></span>τήκει τὰς ἀποστάσεις ἐν διακλύσματι διδόμενον. καὶ στακτῇ
<span class="lb" data-page="14.437" data-line="15" id="l14.437.15"></span>κονίᾳ πρασίου χυλὸς διηθείς· ἢ αὐτὸ τὸ πράσιον τὴν βοτάνην
<span class="lb" data-page="14.437" data-line="16" id="l14.437.16"></span>ἐν ὑδρομέλιτι ἑψηθεῖσαν· ἢ πηγάνου ἀφέψημα μετὰ
<span class="lb" data-page="14.437" data-line="17" id="l14.437.17"></span>πρασίου ἢ καθ᾿ ἑαυτὸ ἢ ἐν ὑδρομέλιτι καθεψηθὲν ποιεῖ.
<span class="lb" data-page="14.437" data-line="18" id="l14.437.18"></span>καὶ ὁ χυλὸς ἀναγαργαριζόμενος καὶ ὀρόβων ἀφεψήματι ἀναγαργάριζε
<span class="pb" data-page="14.438" id="p14.438"></span>
<span class="lb" data-page="14.438" data-line="1" id="l14.438.1"></span>ἢ μίσυ μίσγων μετὰ κηκίδος ὀμφακίνης καὶ μυρσίνης
<span class="lb" data-page="14.438" data-line="2" id="l14.438.2"></span>ἐξ ἴσου λειοτριβήσας μετὰ στυπτηρίας ὑγρᾶς καὶ μέλιτος
<span class="lb" data-page="14.438" data-line="3" id="l14.438.3"></span>ἴσον μίσγων διάχριε. τοῦτο οὐ μόνον ἐσχάρας ἐκβάλλει,
<span class="lb" data-page="14.438" data-line="4" id="l14.438.4"></span>ἀλλὰ καὶ τὰς ἀντιάδας τήκει θαυμαστῶς. ἢ δέλφακος
<span class="lb" data-page="14.438" data-line="5" id="l14.438.5"></span>αἵματι χρίσας τὰς χεῖρας καθάψου τοῦ τραχήλου τρίς.
<span class="lb" data-page="14.438" data-line="6" id="l14.438.6"></span><span class="milestone ed2page" data-n="10.619" data-unit="ed2page" id="ed2page.10.619"></span>ἄλλο. κοχλίας γυμνοὺς βάλε εἰς πολτάριον καὶ καῦσον
<span class="lb" data-page="14.438" data-line="7" id="l14.438.7"></span>καὶ λειώσας τὴν τέφραν ἀναλάμβανε μέλιτι λείῳ, διάχριε·
<span class="lb" data-page="14.438" data-line="8" id="l14.438.8"></span>ἀπαράβατόν ἐστιν.
</p>
          </section>
		  </article>

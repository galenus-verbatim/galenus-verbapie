<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:17">
<span class="pb page1" data-page="14.387" id="p14.387"></span>
<span class="milestone ed1page page1" data-n="484" data-unit="ed1page" id="ed1page.484"></span>
<span class="milestone ed2page page1" data-n="10.600" data-unit="ed2page" id="ed2page.10.600"></span>
		  <section id="urn:cts:greekLit:tlg0530.tlg029.1st1K-grc1:17.1" class="textpart section">
            <p>
<span class="lb" data-page="14.387" data-line="13" id="l14.387.13"></span><label class="head">Περὶ θανασίμων φαρμάκων.</label> <span class="milestone ed1page" data-n="483" data-unit="ed1page" id="ed1page.483"></span>Περὶ
<span class="lb" data-page="14.387" data-line="14" id="l14.387.14"></span>τῶν θανασίμων φαρμάκων οὔτε ἀδιορίστως ἐνθάδε γράφειν
<span class="lb" data-page="14.387" data-line="15" id="l14.387.15"></span>ἀσφαλὲς καὶ ἕκαστον αὐτῶν ἐκτιθέμενον κατὰ τῶν ἑπομένων
<span class="lb" data-page="14.387" data-line="16" id="l14.387.16"></span>συμπτωμάτων ἐπάγειν οὕτως τὰς θεραπείας χαλεπόν. παρέχοι
<span class="lb" data-page="14.387" data-line="17" id="l14.387.17"></span>γὰρ ἂν ἡ τοιαύτη πραγματεία ἀφορμὴν κακίας τοῖς κακουργεῖν
<span class="pb" data-page="14.388" id="p14.388"></span>
<span class="lb" data-page="14.388" data-line="1" id="l14.388.1"></span>βουλομένοις. ἃ δὲ κοινῶς βοηθεῖν πεπίστευται τοῖς εἰληφόσι
<span class="lb" data-page="14.388" data-line="2" id="l14.388.2"></span>τὰ δηλητήρια, ταῦτα γράφω. παραυτίκα μὲν πεπωκότας
<span class="lb" data-page="14.388" data-line="3" id="l14.388.3"></span>ἐμεῖν κέλευε, ποτίζων πλεῖστον ὑδρέλαιον συνεχῶς καὶ
<span class="lb" data-page="14.388" data-line="4" id="l14.388.4"></span>παντοδαπὰ <span class="milestone ed2page" data-n="10.601" data-unit="ed2page" id="ed2page.10.601"></span>σιτία δίδου, εἰς καιρὸν αὖθις δ᾿ ἐμεῖν
<span class="lb" data-page="14.388" data-line="5" id="l14.388.5"></span>κέλευε· ἢ γὰρ συνεξεργασθήσεται τὸ φάρμακον, ἢ ἐπικραθὲν
<span class="lb" data-page="14.388" data-line="6" id="l14.388.6"></span>ἀμβλυωτέραν ἕξει τὴν δύναμιν. εἰ δὲ διακαίοιντο τὴν
<span class="lb" data-page="14.388" data-line="7" id="l14.388.7"></span>γαστέρα μετὰ τὸν ἔμετον, ὑδροροδίνῳ ποτίσας αὖθις ἐμεῖν
<span class="lb" data-page="14.388" data-line="8" id="l14.388.8"></span>κέλευε. δίδου δὲ, εἰ χρὴ, καὶ τῆς θηριακῆς μετὰ οἴνου ἢ
<span class="lb" data-page="14.388" data-line="9" id="l14.388.9"></span>ἀρκευθίδας θ΄. καὶ πηγάνου κ΄. φύλλα λειώσας ποτίζειν, ἢ
<span class="lb" data-page="14.388" data-line="10" id="l14.388.10"></span>χαμαιπίτυος βοτάνης. καὶ ὕπνου παντελῶς εἶργε καὶ ψηλαφίᾳ
<span class="lb" data-page="14.388" data-line="11" id="l14.388.11"></span>τῶν ἄκρων χρῶ. εἰ δὲ καὶ ὑποβιασθῆναι τὸ κακὸν
<span class="lb" data-page="14.388" data-line="12" id="l14.388.12"></span>ἔμφασιν ἔχοι, δακνομένης καὶ ἐρεθιζομένης τῆς κάτω γαστρὸς,
<span class="lb" data-page="14.388" data-line="13" id="l14.388.13"></span>κλυσμοῖς δριμέσι χρηστέον, μέλι δαψιλὲς καὶ ἀφρόνιτρον
<span class="lb" data-page="14.388" data-line="14" id="l14.388.14"></span>ἢ ἕτερόν τι τῶν συνταραττόντων συμπλέκοντας. τοὺς
<span class="lb" data-page="14.388" data-line="15" id="l14.388.15"></span>δ᾿ ἀπὸ μυκήτων πνιγμοὺς κουφίζει ὀξύμελι μετὰ νάρδου πινόμενον
<span class="lb" data-page="14.388" data-line="16" id="l14.388.16"></span>καὶ ὀρνίθων τῶν κατοικιδίων ἄφοδος μετ᾿ ὀξυμέλιτος.
<span class="pb" data-page="14.389" id="p14.389"></span>
<span class="lb" data-page="14.389" data-line="1" id="l14.389.1"></span>ἐπὶ δὲ τυρωθέντος γάλακτος καὶ διὰ τοῦτο πνιγμὸν
<span class="lb" data-page="14.389" data-line="2" id="l14.389.2"></span>ἐπάγοντος πιτύαν ἐν οἴνῳ διεὶς πότιζε.
<span class="lb" data-page="14.389" data-line="3" id="l14.389.3"></span><span class="milestone ed1page" data-n="484" data-unit="ed1page" id="ed1page.484"></span>Ὁ μὲν οὖν τέταρτός μοι λόγος, ὦ Γλαύκων, ἐνθάδε
<span class="lb" data-page="14.389" data-line="4" id="l14.389.4"></span>πέρας ἐχέτω· εἰ δὲ σοι χρεία γένηται καὶ τοῦ πρὸς Σαλομῶντα
<span class="lb" data-page="14.389" data-line="5" id="l14.389.5"></span>τὸν ἀρχίητρον γεγραμμένου ἡμῖν συντάγματος, δηλώσας ἑτοίμως
<span class="lb" data-page="14.389" data-line="6" id="l14.389.6"></span>λήψῃ, θαυμάσεις δὲ πάνυ δεξάμενος.
</p>
          </section>
        </article>

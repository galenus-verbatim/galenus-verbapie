<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:2.10">
<span class="pb page1" data-page="14.434" id="p14.434"/>
<span class="milestone ed1page page1" data-n="484" data-unit="ed1page" id="ed1page.484"/>
<span class="milestone ed2page page1" data-n="10.617" data-unit="ed2page" id="ed2page.10.617"/>
            <section id="urn:cts:greekLit:tlg0530.tlg029.1st1K-grc1:2.10.1" class="textpart section">
              <p>
<span class="lb" data-page="14.434" data-line="6" id="l14.434.6">ㅤ</span><label class="head">Πρὸς κιονίδας.</label> Κηκίδα λείαν καθ᾿ αὑτὴν
<span class="lb" data-page="14.434" data-line="7" id="l14.434.7">ㅤ</span>προσάπτου, βρέχων τὸν δάκτυλον εἰς ἔλαιον ἢ εἰς κοχλιάριον
<span class="lb" data-page="14.434" data-line="8" id="l14.434.8">ㅤ</span>βαλὼν παράπτου. ἄλλο. ἀκάνθης Αἰγυπτίας τὸ
<span class="lb" data-page="14.434" data-line="9" id="l14.434.9">ㅤ</span>σπέρμα λειώσας ξηρῷ παράπτου. ἄλλο. ἰσχάδας νήστει μετὰ
<span class="lb" data-page="14.434" data-line="10" id="l14.434.10">ㅤ</span>φύλλων ἐλαΐνων δὸς φαγεῖν. ἄλλο. ὀπὸν Κυρηναϊκὸν μεθ᾿
<span class="lb" data-page="14.434" data-line="11" id="l14.434.11">ㅤ</span>ἁλὸς λεάνας ξηρῷ προσάπτου, πρότερον ἀναγαργαρίσας ὕδατι
<span class="lb" data-page="14.434" data-line="12" id="l14.434.12">ㅤ</span>θερμῷ· ἢ σχιστὴν καύσας ἐπιμελῶς παράπτου· ἢ ἀσκαλαβώτην
<span class="lb" data-page="14.434" data-line="13" id="l14.434.13">ㅤ</span>ἐπ᾿ ἀμπελίνοις ξύλοις παράπτου, ποιεῖ καλῶς. ἄλλο.
<span class="lb" data-page="14.434" data-line="14" id="l14.434.14">ㅤ</span>βάτου τοὺς καυλοὺς μετὰ μέλιτος καὶ πίσσης ὑγρᾶς λειώσας
<span class="lb" data-page="14.434" data-line="15" id="l14.434.15">ㅤ</span>κατάπλασσε. ἄλλο. λίθου ἀγηράτου ἄνθος μίξας δίδου ἀναγαργαρίζειν
<span class="lb" data-page="14.434" data-line="16" id="l14.434.16">ㅤ</span>ἢ κράμβης χυλῷ μίξας στυπτηρίαν σχιστὴν
<span class="lb" data-page="14.434" data-line="17" id="l14.434.17">ㅤ</span>ἀναγαργαριζέτω, ὠφελεῖ καλῶς.</p>
            </section>
            <section id="urn:cts:greekLit:tlg0530.tlg029.1st1K-grc1:2.10.2" class="textpart section">
              <p>
<span class="lb" data-page="14.434" data-line="18" id="l14.434.18">ㅤ</span><label class="head">Καυστικὸν κιονίδος.</label> Μίσυ καὶ ἄσβεστον ἀναλαβὼν ﻿ <span class="pb" data-page="14.435" id="p14.435"/>
<span class="lb" data-page="14.435" data-line="1" id="l14.435.1">ㅤ</span>ἴσα ῥητίνῃ τερεβινθίνῃ ὑποτίθει καὶ ἔα ὑποκρατεῖν· αἴρει
<span class="lb" data-page="14.435" data-line="2" id="l14.435.2">ㅤ</span>ἐντὸς ὡρῶν τριῶν. ποιεῖ δὲ καὶ πρὸς σταφυλὰς καλῶς τὸ
<span class="lb" data-page="14.435" data-line="3" id="l14.435.3">ㅤ</span>ἀπόῤῥυμμα τῆς πίσσης, τὸ φερόμενον ἀπὸ Κιλικίας λαμβανόμενον
<span class="lb" data-page="14.435" data-line="4" id="l14.435.4">ㅤ</span>εἰς κοχλιάριον καὶ ὑποτιθέμενον. καὶ ὀμφάκιον μετὰ
<span class="lb" data-page="14.435" data-line="5" id="l14.435.5">ㅤ</span>μέλιτος ἢ γλυκέος λίαν. λέγεται δὲ ἀπαθῆ φυλάσσειν τὴν
<span class="lb" data-page="14.435" data-line="6" id="l14.435.6">ㅤ</span>κιονίδα, ἐάν τις ῥᾶγας σταφυλῆς καταπίνῃ νῆστις ἑκάστου
<span class="lb" data-page="14.435" data-line="7" id="l14.435.7">ㅤ</span>ἔτους, καὶ οὐδέποτε ἕξει <span class="milestone ed2page" data-n="10.618" data-unit="ed2page" id="ed2page.10.618"/>τὸ πάθος. καὶ τοῖς ἐπὶ τῶν
<span class="lb" data-page="14.435" data-line="8" id="l14.435.8">ㅤ</span>παρισθμίων τεχθησομένοις ἀναγαργαρίσμασι χρηστέον, ἐπὶ
<span class="lb" data-page="14.435" data-line="9" id="l14.435.9">ㅤ</span>σταφυλῆς πασχούσης. πρῶτον καὶ ἐν ἀρχῇ κέλευε ὕδωρ
<span class="lb" data-page="14.435" data-line="10" id="l14.435.10">ㅤ</span>θερμὸν διακρατεῖν καὶ ἀναγαργαρίζεσθαι ψυχρῷ, ἢ ὀξυκράτῳ
<span class="lb" data-page="14.435" data-line="11" id="l14.435.11">ㅤ</span>ἢ ῥοιᾶς γλυκείας χυλῷ καθηψημένῳ, μέχρις ἂν
<span class="lb" data-page="14.435" data-line="12" id="l14.435.12">ㅤ</span>σχῇ πάχος μέλιτος, ἀνεθέντι μετ᾿ ὀξυμέλιτος ἢ ὀξυκράτου
<span class="lb" data-page="14.435" data-line="13" id="l14.435.13">ㅤ</span>ἢ δρακοντίου χυλῷ, καὶ ποιήσουσι καλῶς.</p>
            </section>
            <section id="urn:cts:greekLit:tlg0530.tlg029.1st1K-grc1:2.10.3" class="textpart section">
              <p>
<span class="lb" data-page="14.435" data-line="14" id="l14.435.14">ㅤ</span><label class="head">Πρὸς σταφυλὴν τῇ φλεγμονῇ ἐπιληφθεῖσαν.</label> Σκευαζέσθω
<span class="lb" data-page="14.435" data-line="15" id="l14.435.15">ㅤ</span>γαργάρισμα σὺν χυλῷ τῆς ῥοιᾶς μετὰ μελικράτου,
<span class="lb" data-page="14.435" data-line="16" id="l14.435.16">ㅤ</span>ἢ σὺν ὕδατι τῶν ἀφεψήματος ῥόδων, ἢ σὺν τῷ διάμβαρ ἐξ
<span class="lb" data-page="14.435" data-line="17" id="l14.435.17">ㅤ</span>ὕδατος θερμοῦ. ποιεῖ καὶ ὁ τῆς γλυκυῤῥίζης χυλὸς σὺν <span class="pb" data-page="14.436" id="p14.436"/>
<span class="lb" data-page="14.436" data-line="1" id="l14.436.1">ㅤ</span>μέλιτι παρατεθειμένος καὶ γῆ σφραγὶς, τῆς τε Αἰγυπτίας
<span class="lb" data-page="14.436" data-line="2" id="l14.436.2">ㅤ</span>ἀκάνθου ὁ καρπός. ἀδηκτότερά ἐστι κόμμι Ἀραβικὸν, τραγάκανθα,
<span class="lb" data-page="14.436" data-line="3" id="l14.436.3">ㅤ</span>σαρκόκολλα προστεθειμένα. ἄλλο. τὸν τῆς Αἰγυπτίας
<span class="lb" data-page="14.436" data-line="4" id="l14.436.4">ㅤ</span>ἀκάνθου καρπὸν καὶ ὀπὸν προσθές· ἢ βάτου ἀκρέμονας
<span class="lb" data-page="14.436" data-line="5" id="l14.436.5">ㅤ</span>τρίψας σὺν μέλιτι κατάπλασσε. </p>
            </section>
          </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg029.1st1K-grc1:2.2">
<span class="pb page1" data-page="14.398" id="p14.398">ㅤ</span>
<span class="milestone ed1page page1" data-n="484" data-unit="ed1page" id="ed1page.484">ㅤ</span>
<span class="milestone ed2page page1" data-n="10.604" data-unit="ed2page" id="ed2page.10.604">ㅤ</span>
            <h2><a class="tree_back" href="#tree_urn:cts:greekLit:tlg0530.tlg029.1st1K-grc1:2.2">[Capitulum 2] 
<span class="lb" data-page="14.398" data-line="1" id="l14.398.1">ㅤ</span>Περὶ τῶν τῆς κεφαλῆς παθῶν.</a></h2>
            <section id="urn:cts:greekLit:tlg0530.tlg029.1st1K-grc1:2.2.1" class="textpart section">
              <p>
                <span class="milestone ed2page" data-n="10.605" data-unit="ed2page" id="ed2page.10.605">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.1">Περὶ
<span class="lb" data-page="14.398" data-line="2" id="l14.398.2">ㅤ</span>τρυμοῦ τῆς κεφαλῆς.</a> Στοιχάδα δίδου πίνειν σὺν ὕδατι.
<span class="lb" data-page="14.398" data-line="3" id="l14.398.3">ㅤ</span>ἄλλο. ἀρτεμισίας λεπτοφύλλου χυλὸν μίξας ἐλαίῳ ῥοδίνῳ καὶ
<span class="lb" data-page="14.398" data-line="4" id="l14.398.4">ㅤ</span>τὰ τῶν νεύρων ῥίζια κατάχριε. ἄλλο. ἀκάνθας λευκῆς σπέρμα
<span class="lb" data-page="14.398" data-line="5" id="l14.398.5">ㅤ</span>δίδου πίνειν. ἄλλο. καστόριον ὕδατι διακλύσας δίδου πίνειν.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.2" class="textpart section">
              <p>
<span class="lb" data-page="14.398" data-line="6" id="l14.398.6">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.2">Περὶ κεφαλαλγίας.</a> Κέρας ἐλάφου καύσας καὶ
<span class="lb" data-page="14.398" data-line="7" id="l14.398.7">ㅤ</span>τρίψας καὶ μίξας ἐλαίῳ ῥοδίνῳ κατάχριε τὸ μέτωπον καὶ
<span class="lb" data-page="14.398" data-line="8" id="l14.398.8">ㅤ</span>κροτάφους. ἄλλο. ἐγκέφαλον γύπειον τρίψας τὴν κεφαλὴν
<span class="lb" data-page="14.398" data-line="9" id="l14.398.9">ㅤ</span>κατάχριε καὶ κροτάφους. ἄλλο. ψύλλιον κατάχεε ἐλαίῳ ῥοδίνῳ
<span class="lb" data-page="14.398" data-line="10" id="l14.398.10">ㅤ</span>μίξας καὶ χρῶ. τοῦτο δὲ συμφέρει καὶ πρὸς τὴν ἡμικρανίαν.
<span class="lb" data-page="14.398" data-line="11" id="l14.398.11">ㅤ</span>ἄλλο. στύρακα τὴν ὑργὰν μίξας ἐλαίῳ παράπλεκε.
<span class="lb" data-page="14.398" data-line="12" id="l14.398.12">ㅤ</span>ἄλλο. ὀνίσκους τοὺς ὑπὸ ὑδρίαις διαγομένους ἐν ἐλαίῳ ἑψήσας
<span class="lb" data-page="14.398" data-line="13" id="l14.398.13">ㅤ</span>τὴν κεφαλὴν κατάχριε. ἄλλο. κυτίνους ἢ τὰ βαλάντια
<span class="lb" data-page="14.398" data-line="14" id="l14.398.14">ㅤ</span>ἐν οἴνῳ ἑψήσας ἢ ὕδατι θαλασσίῳ μέχρι τῆς τρίτου τοῦ μέρους
<span class="lb" data-page="14.398" data-line="15" id="l14.398.15">ㅤ</span>καταναλώσεως, καὶ τρίψας καὶ μετὰ κηρωτῆς μίξας
<span class="lb" data-page="14.398" data-line="16" id="l14.398.16">ㅤ</span>κατάχριε. ἄλλο. τῷ γλήχωνι καὶ μαράθρου ῥίζῃ σὺν ἀλεύρῳ
                <span class="pb" data-page="14.399" id="p14.399">ㅤ</span>
<span class="lb" data-page="14.399" data-line="1" id="l14.399.1">ㅤ</span>κριθίνῳ τοὺς κροτάφους κατάχριε. ἄλλο. ἡδύοσμον ἢ σίνηπι
<span class="lb" data-page="14.399" data-line="2" id="l14.399.2">ㅤ</span>σὺν ὄξει μίξας κατάχριε κροτάφους δὶς ἐν ἡμέρᾳ.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.3" class="textpart section">
              <p>
<span class="lb" data-page="14.399" data-line="3" id="l14.399.3">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.3">Πρὸς τῆς κεφαλῆς τε καὶ τῶν κροτάφων ἀλγήματα.</a>
<span class="lb" data-page="14.399" data-line="4" id="l14.399.4">ㅤ</span>Προσλάμβανε ὀπίου τὸ κυάμου μέγεθος καὶ γλήχωνος
<span class="lb" data-page="14.399" data-line="5" id="l14.399.5">ㅤ</span>καὶ σχίνου μερίδας ἓξ, καὶ ἀναλαβὼν ὄξει καὶ ἐλαίῳ
<span class="lb" data-page="14.399" data-line="6" id="l14.399.6">ㅤ</span>ῥοδίνῳ κατάχριε. ἄλλο. ὀξυλάπαθον καὶ τὴν κικίδα τρίψας
<span class="lb" data-page="14.399" data-line="7" id="l14.399.7">ㅤ</span>τὸ μέτωπον καὶ κροτάφους κατάχριε. ἄλλο. καστόριον διαλύσας
<span class="lb" data-page="14.399" data-line="8" id="l14.399.8">ㅤ</span>ἐλαίῳ ῥοδίνῳ καὶ ὄξει κατάχριε μέτωπον καὶ κροτάφους.
<span class="lb" data-page="14.399" data-line="9" id="l14.399.9">ㅤ</span>ἄλλο. ἴριδα ξηρὰν καὶ καρδάμωμον ἔλαττον ὄξει ἀναλύσας
<span class="lb" data-page="14.399" data-line="10" id="l14.399.10">ㅤ</span>χρῖε τρίχας ὡς γυναῖκες ποιοῦσιν αὐτὰς καταχρίουσαι.
<span class="lb" data-page="14.399" data-line="11" id="l14.399.11">ㅤ</span>ἄλλο. χυλὸν πευκεδάνου ἐλαίῳ ἰρίνῳ διαλύσας ἐπιτίθετι.
<span class="lb" data-page="14.399" data-line="12" id="l14.399.12">ㅤ</span>ἄλλο. νεοττείαν χελιδόνων μὴ συγχωρέῃς εἰς γῆν πίπτειν
<span class="lb" data-page="14.399" data-line="13" id="l14.399.13">ㅤ</span>καὶ πηλὸν τὸν τῷ κόπρῳ μεμιγμένον λαβὼν καὶ τῷ ὄξει ἐν
<span class="lb" data-page="14.399" data-line="14" id="l14.399.14">ㅤ</span>ἀγγείῳ ξυλίνῳ συμβρέξας καὶ ὑπάξας τὸ μέτωπον κατάχριε.
<span class="lb" data-page="14.399" data-line="15" id="l14.399.15">ㅤ</span>ἄλλο. τὸ κόμμι κισσοῦ τῷ ὄξει τε καὶ ἐλαίῳ ῥοδίνῳ διαλύσας
<span class="lb" data-page="14.399" data-line="16" id="l14.399.16">ㅤ</span>τοὺς κροτάφους κατάχριε. ἄλλο. βοήθημα σπυράθους,
<span class="lb" data-page="14.399" data-line="17" id="l14.399.17">ㅤ</span>τουτέστιν ἀφοδεύματα αἰγὸς σὺν ὄξει καὶ ἐλαίῳ ῥοδίνῳ
<span class="lb" data-page="14.399" data-line="18" id="l14.399.18">ㅤ</span>λειοτριβήσας κατάχριε τὸ μέτωπον καὶ κατάδησον φασκίᾳ· ﻿
                <span class="pb" data-page="14.400" id="p14.400">ㅤ</span>
<span class="lb" data-page="14.400" data-line="1" id="l14.400.1">ㅤ</span>ποίει δὲ πρωῒ καὶ δείλης καὶ ἰάσῃ τὸν κεφαλαλγοῦντα. ἄλλο.
<span class="lb" data-page="14.400" data-line="2" id="l14.400.2">ㅤ</span>εὐφόρβιον καὶ μέλαν γραφικὸν λειώσας μετ᾿ ὄξους κατάχριε
<span class="lb" data-page="14.400" data-line="3" id="l14.400.3">ㅤ</span>τὸ μέτωπον. ἄλλο. παῖς ἄφθορος οὐρησάτω ἐπὶ τὴν οὐδὸν
<span class="lb" data-page="14.400" data-line="4" id="l14.400.4">ㅤ</span>τῆς θύρας τοῦ πάσχοντος. σὺ δ᾿ ἐπιβάλλων ὄξος τρῖβε
<span class="lb" data-page="14.400" data-line="5" id="l14.400.5">ㅤ</span>ἀμφότερα εἰς ἓν ἐπὶ τὴν οὐδὸν, ὡς γλοιοῦ γίνεσθαι πάχος,
<span class="lb" data-page="14.400" data-line="6" id="l14.400.6">ㅤ</span>καὶ κατάχριε τὸ μέτωπον αὐθωρόν. ἄλλο. ἐάν τις τίκτουσα
<span class="lb" data-page="14.400" data-line="7" id="l14.400.7">ㅤ</span>κεφαλὴν πονῇ, σποδὸν ὄξει φυράσας κατάχριε. ἄλλο. δάκρυον
<span class="lb" data-page="14.400" data-line="8" id="l14.400.8">ㅤ</span>κισσοῦ, μετ᾿ ὄξους καὶ ῥοδίνου λειώσας, κατάχριε τὸ
<span class="lb" data-page="14.400" data-line="9" id="l14.400.9">ㅤ</span>μέτωπον καὶ κροτάφους. ἐπίθεμα πρὸς ταυτά. κάρδαμον
<span class="lb" data-page="14.400" data-line="10" id="l14.400.10">ㅤ</span>φυράσας ὄξει καὶ ῥοδίνῳ καὶ ποιήσας κηρωτῆς τὸ πάχος
<span class="lb" data-page="14.400" data-line="11" id="l14.400.11">ㅤ</span>ἐπιτίθει ἀπὸ κροτάφου ἐπὶ κρόταφον. παραχρῆμα τὴν ὀδύνην παύει.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.4" class="textpart section">
              <p>
<span class="lb" data-page="14.400" data-line="12" id="l14.400.12">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.4">Πρὸς ἑτεροκράνιον.</a> Ἀκακίαν λαβὼν κηρωτῇ
<span class="lb" data-page="14.400" data-line="13" id="l14.400.13">ㅤ</span>ῥοδίνῃ χρῶ. ἄλλο. κιχώριον ἐπιτιθέμενον καὶ πόνους κεφαλῆς
<span class="lb" data-page="14.400" data-line="14" id="l14.400.14">ㅤ</span>καὶ τὰς ἐγκαύσεις τὰς γινομένας ἀφ᾿ ἡλίου παύει.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.5" class="textpart section">
              <p>
<span class="lb" data-page="14.400" data-line="15" id="l14.400.15">ㅤ</span>
                <span class="milestone ed2page" data-n="10.606" data-unit="ed2page" id="ed2page.10.606">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.5">Πρὸς ἐπιληπτικοὺς πότημα.</a> Ἰκτῖνον
<span class="lb" data-page="14.400" data-line="16" id="l14.400.16">ㅤ</span>καύσας ζῶντα ἐν χύτρᾳ, δίδου πίνειν τὴν τέφραν καὶ ὑγιάσεις.
<span class="lb" data-page="14.400" data-line="17" id="l14.400.17">ㅤ</span>ἄλλο. ἧπαρ αὐτοῦ καύσας καὶ τρίψας δίδου δι᾿
                <span class="pb" data-page="14.401" id="p14.401">ㅤ</span>
<span class="lb" data-page="14.401" data-line="1" id="l14.401.1">ㅤ</span>ὕδατος. ἄλλο. κόπρον ὀνείαν φρῦξον καὶ λάμβανε ἀπ᾿ αὐτῆς
<span class="lb" data-page="14.401" data-line="2" id="l14.401.2">ㅤ</span>ὅσον κοχλιάρια β΄. καὶ πότιζε καθ᾿ ἡμέραν, καὶ ἀπαλλαγήσεται
<span class="lb" data-page="14.401" data-line="3" id="l14.401.3">ㅤ</span>τοῦ πάθους· τοῦτο τῶν λίαν πεπειραμένων ἐστίν.
<span class="lb" data-page="14.401" data-line="4" id="l14.401.4">ㅤ</span>ἄλλο. οὖρον κάπρου ἐν κάπνῳ ξηρὸν ποίει, ποτιζόμενον δι᾿
<span class="lb" data-page="14.401" data-line="5" id="l14.401.5">ㅤ</span>ὀξυμέλιτος· ἔστω δὲ τοῦ οὔρου τὸ μέγεθος κυάμου Αἰγυπτίου,
<span class="lb" data-page="14.401" data-line="6" id="l14.401.6">ㅤ</span>μάλιστα δὲ συάργου. ἄλλο. κόπρος τράγειος ποιεῖ διδομένη
<span class="lb" data-page="14.401" data-line="7" id="l14.401.7">ㅤ</span>ἕως πεντεκαίδεκα σπυράθων. ἄλλο. μαλάχης ἀγρίας
<span class="lb" data-page="14.401" data-line="8" id="l14.401.8">ㅤ</span>χυλὸν δίδου ἐπὶ ἡμέρας λ΄. πίνειν νηστικῷ, καὶ ἰάσῃ. ἄλλο.
<span class="lb" data-page="14.401" data-line="9" id="l14.401.9">ㅤ</span>γαλῆς αἷμα κατάξηρον δίδου δι᾿ ὕδατος. τοῦτο δὲ ποίει,
<span class="lb" data-page="14.401" data-line="10" id="l14.401.10">ㅤ</span>ὅταν ᾖ παραύτικα πεσούμενος ὁ κάμνων. ἄλλο. ὀλίγον ἐλαίου
<span class="lb" data-page="14.401" data-line="11" id="l14.401.11">ㅤ</span>τῇ λαγώῃ πητύᾳ κατάχεε καὶ καταπότια ποίεε, ἐξ ὧν |ὅθ᾿
<span class="lb" data-page="14.401" data-line="12" id="l14.401.12">ㅤ</span>ἓν, ὁτὲ δύο δίδου. ἄλλο. γαλῆς αἷμα περίχριε καὶ τὴν γαλῆν
<span class="lb" data-page="14.401" data-line="13" id="l14.401.13">ㅤ</span>δίδου φαγεῖν, ἀποκόπτων αὐτῆς τοὺς πόδας καὶ τὴν
<span class="lb" data-page="14.401" data-line="14" id="l14.401.14">ㅤ</span>κεφαλήν· ποιεῖ ὁμοίως καὶ πρὸς χοιράδας διδομένη γαλῆ.
<span class="lb" data-page="14.401" data-line="15" id="l14.401.15">ㅤ</span>ἄλλο. μῦν ἀνατεμὼν ἐν ληγοσεληνίῳ δέξαι αὐτοῦ τὸ ἧπαρ
<span class="lb" data-page="14.401" data-line="16" id="l14.401.16">ㅤ</span>καὶ ὀπτήσας δὸς φαγεῖν τῷ πάσχοντι. ὠφελεῖ καὶ τὸ ὀξύμελι
<span class="lb" data-page="14.401" data-line="17" id="l14.401.17">ㅤ</span>σκιλλιτικὸν καὶ τὸ Ἰουλιανοῦ καὶ ἡ θηριακή.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.6" class="textpart section">
              <p>
                <span class="pb" data-page="14.402" id="p14.402">ㅤ</span>
<span class="lb" data-page="14.402" data-line="1" id="l14.402.1">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.6">Ἄλλο ὀσφραντικὸν πρὸς ἐπιληπτικούς.</a> Τιθύμαλλον
<span class="lb" data-page="14.402" data-line="2" id="l14.402.2">ㅤ</span>τρίψας μετὰ ὄξους καὶ ἀλφίτων, μαζία ποιήσας δίδου
<span class="lb" data-page="14.402" data-line="3" id="l14.402.3">ㅤ</span>ὀσφραίνεσθαι τῷ ἐπιληπτικῷ καὶ οὐ πεσεῖται. καὶ συμφέρει
<span class="lb" data-page="14.402" data-line="4" id="l14.402.4">ㅤ</span>τοῦ πευκεδάνου τε καὶ πίσσης ὀσφρᾶσθαι.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.7" class="textpart section">
              <p>
<span class="lb" data-page="14.402" data-line="5" id="l14.402.5">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.7">Ἐπιθυμίαμα τῷ γνῶναι εἰ ἔστιν ἐπιληπτικός.</a>
<span class="lb" data-page="14.402" data-line="6" id="l14.402.6">ㅤ</span>Λίθον ἐπιθυμίασον τὸν γαγάτην, αὐτῷ συμπεριβαλὼν, ὡς
<span class="lb" data-page="14.402" data-line="7" id="l14.402.7">ㅤ</span>μὴ διασκίδνασθαι τὴν ὀσμὴν καὶ καταπεσεῖται εἴπερ ἑάλῳ
<span class="lb" data-page="14.402" data-line="8" id="l14.402.8">ㅤ</span>τῷ πάθει.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.8" class="textpart section">
              <p>
<span class="lb" data-page="14.402" data-line="9" id="l14.402.9">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.8">Πότημα πρὸς τὸ γνῶναι εἰ ἀθεράπευτοί εἰσιν
<span class="lb" data-page="14.402" data-line="10" id="l14.402.10">ㅤ</span>οἱ ἐπιληπτικοί.</a> Ἀκακίας δραχμὴν ὕδατι διεὶς πότιζε· ἐὰν
<span class="lb" data-page="14.402" data-line="11" id="l14.402.11">ㅤ</span>ἐμέσῃ, ἀνίατόν ἐστιν· ἐὰν δὲ πυρέξῃ, πότερον συμφέρει αὐτῷ.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.9" class="textpart section">
              <p>
<span class="lb" data-page="14.402" data-line="12" id="l14.402.12">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.9">Ἀστροπλήκτων θεραπεία.</a> Ὄνου οὖρον κατάχεε
<span class="lb" data-page="14.402" data-line="13" id="l14.402.13">ㅤ</span>αὐτοῖς καὶ θεραπεύονται.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.10" class="textpart section">
              <p>
<span class="lb" data-page="14.402" data-line="14" id="l14.402.14">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.10">Ἐὰν πεπτωκότα ἐπιληπτικὸν θέλῃς ἐγεῖραι παραχρῆμα.</a>
<span class="lb" data-page="14.402" data-line="15" id="l14.402.15">ㅤ</span>Θύμον ἢ γλήχωνα τρίψας προσένεγκε αὐτοῦ τοῖς μυκτῆρσι.</p>
            </section>
            <section id="urn:cts:greekLit:tlg0530.tlg029.1st1K-grc1:2.2.11" class="textpart section">
              <p>
<span class="lb" data-page="14.402" data-line="16" id="l14.402.16">ㅤ</span><a class="tree_back head" href="#tree_urn:cts:greekLit:tlg0530.tlg029.1st1K-grc1:2.2.11">Καθαρτικὸν διὰ μυκτήρων.</a> Ἀναγαλλίδος τῆς
                <span class="pb" data-page="14.403" id="p14.403">ㅤ</span>
<span class="lb" data-page="14.403" data-line="1" id="l14.403.1">ㅤ</span>τὸ κυανοῦν ἄνθος ἐχούσης τὸν χυλὸν εἰς τοὺς μυκτῆρας
<span class="lb" data-page="14.403" data-line="2" id="l14.403.2">ㅤ</span>ἐνθεὶς κέλευε ὕπτιον ἀνανεύσαντα. τοῦτο δὲ βοηθεῖ πᾶσι
<span class="lb" data-page="14.403" data-line="3" id="l14.403.3">ㅤ</span>τοῖς περὶ κεφαλὴν ὀχλουμένοις. ἄλλο. χυλὸν τοῦ κισσοῦ λευκοῦ
<span class="lb" data-page="14.403" data-line="4" id="l14.403.4">ㅤ</span>ἔγχει εἰς μυκτῆρας. ἄλλο. μελάνθιον χυλίσας μετὰ ὑδρομέλιτος
<span class="lb" data-page="14.403" data-line="5" id="l14.403.5">ㅤ</span>καὶ ἶριν, οὕτως χρῶ, ἔλαιον παλαιὸν μίξας. ἄλλο.
<span class="lb" data-page="14.403" data-line="6" id="l14.403.6">ㅤ</span>σεύτλου ῥίζαν χυλίσας ἔγχει εἰς μυκτῆρας καὶ καθαίρει. </p>
            </section>
          </article>

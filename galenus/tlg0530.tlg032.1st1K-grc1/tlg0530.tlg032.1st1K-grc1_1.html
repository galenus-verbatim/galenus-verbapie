<article xmlns="http://www.w3.org/1999/xhtml" id="urn:cts:greekLit:tlg0530.tlg032.1st1K-grc1:1">

<span class="milestone ed1page page1" data-n="2.47" data-unit="ed1page" id="ed1page.3.470"></span>
<span class="milestone ed2page page1" data-n="11.962" data-unit="ed2page" id="ed2page.12.962"></span>
          <span class="pb" data-page="14.295" id="p14.295"></span>
          <h1>ΓΑΛΗΝΟΥ ΠΕΡΙ ΘΗΡΙΑΚΗΣ ΠΡΟΣ
<br></br>ΠΑΜΦΙΛΙΑΝΟΝ
</h1>
          <p>
<span class="lb" data-page="14.295" data-line="1" id="l14.295.1"></span>Πολλάκις ἐπιζητοῦντί σοι κράτιστε Παμφιλιανὲ,
<span class="lb" data-page="14.295" data-line="2" id="l14.295.2"></span>τὴν μέθοδον τῆς θηριακῆς ἀντιδότου καὶ τὴν χρῆσιν παρ᾿ ἡμῶν
<span class="lb" data-page="14.295" data-line="3" id="l14.295.3"></span>ἀκοῦσαι τὰ μὲν ἐκ τοῦ παραστάντος ἡμῖν ῥηθέντα οὔτε
<span class="lb" data-page="14.295" data-line="4" id="l14.295.4"></span>σε νομίζω διαμνημονεύειν οὔτε ἐμαυτὸν ἀποχρώντως εἰρηκέναι.
<span class="lb" data-page="14.295" data-line="5" id="l14.295.5"></span>νυνὶ δὲ ἐπὶ σχολῆς γενόμενος καὶ διὰ τῆς μνήμης
<span class="lb" data-page="14.295" data-line="6" id="l14.295.6"></span>ἀνακαλεσάμενος ὅσα κατὰ τὴν περιοδίαν εἶδον ἐν Ῥώμῃ,
<span class="lb" data-page="14.295" data-line="7" id="l14.295.7"></span>παρά τε τοῖς ὑφηγησαμένοις ἡμῖν κατορθούμενα διὰ τοῦ
<span class="pb" data-page="14.296" id="p14.296"></span>
<span class="lb" data-page="14.296" data-line="1" id="l14.296.1"></span>φαρμάκου τούτου καὶ ὅσα χρησάμενος αὐτὸς ἐπιτυχὼν κατώρθωσα,
<span class="lb" data-page="14.296" data-line="2" id="l14.296.2"></span>ταῦτ᾿ ᾠήθην δεῖν σοι προσφωνῆσαι συναγαγὼν,
<span class="lb" data-page="14.296" data-line="3" id="l14.296.3"></span>μετὰ τοῦ καὶ τοὺς τρόπους τῆς χρήσεως ὑπογράφειν, καὶ
<span class="lb" data-page="14.296" data-line="4" id="l14.296.4"></span>τὰς διαφορὰς τῶν παθῶν, καὶ τοὺς καιροὺς ἐφ᾿ ὧν τινων,
<span class="lb" data-page="14.296" data-line="5" id="l14.296.5"></span>καὶ πότε χρώμενος <span class="milestone ed1page" data-n="3.470" data-unit="ed1page" id="ed1page.3.470"></span>αὐτῇ τις οὐκ ἂν διαμαρτάνοι.
<span class="lb" data-page="14.296" data-line="6" id="l14.296.6"></span>κομιδῇ γὰρ ἀκούσου τινὸς εἶναι δοκεῖ μοι τὸ ἀποκρύπτεσθαί
<span class="lb" data-page="14.296" data-line="7" id="l14.296.7"></span>τι τῶν εἰς σωτηρίαν διαφερόντων, ὑπὲρ ἧς ἅπαντες οἱ
<span class="lb" data-page="14.296" data-line="8" id="l14.296.8"></span>κατὰ τὴν μητρόπολιν εὔχονται δικαίως, ἅτε δὴ κατ᾿ ἰδίαν
<span class="lb" data-page="14.296" data-line="9" id="l14.296.9"></span>εὐεργετούμενοι καὶ κοινῇ κοσμούμενοι, διὰ τῶν ὑπὲρ τῆς
<span class="lb" data-page="14.296" data-line="10" id="l14.296.10"></span>προνοίας τῇ πόλει πάσῃ κατασκευαζομένων κοινωφελῶν ἔργων.
<span class="lb" data-page="14.296" data-line="11" id="l14.296.11"></span>οἶδα δὲ καὶ τὰς ἄλλας πόλεις ἁπάσας ὅσαι Κρητικαὶ τῆς
<span class="lb" data-page="14.296" data-line="12" id="l14.296.12"></span>σῆς γνώμης τὸ περὶ πάντας δεξιὸν καὶ ἐπιεικὲς οὐ τιμώσας
<span class="lb" data-page="14.296" data-line="13" id="l14.296.13"></span>μόνον, ἀλλὰ καὶ ἀγαπώσας. εἰσὶ δὲ καὶ ἐπὶ τῆς Αἰγύπτου
<span class="lb" data-page="14.296" data-line="14" id="l14.296.14"></span>καὶ ἐπὶ τῆς βασιλίδος πόλεως τοσοῦτοι τὸ πλῆθος φίλοι
<span class="lb" data-page="14.296" data-line="15" id="l14.296.15"></span>σοὶ μόνῳ Κρητῶν, ὅσοι τοῖς ἄλλοις ἅπασιν οὐκ εἰσὶν, ὥστ᾿
<span class="lb" data-page="14.296" data-line="16" id="l14.296.16"></span>εὐλόγως ἄν τινα θαυμάσαι καὶ τὴν τύχην οἰκείως σοι θεμένην
<span class="lb" data-page="14.296" data-line="17" id="l14.296.17"></span>πρὸς τὴν φύσιν τοῦ τρόπου καὶ τοῦ ὀνόματος τὸ
<span class="lb" data-page="14.296" data-line="18" id="l14.296.18"></span>ἐπίσημον, ὡς ἂν προγινώσκουσαν ὅτι μέλλεις ὑπὸ πάντων
<span class="pb" data-page="14.297" id="p14.297"></span>
<span class="lb" data-page="14.297" data-line="1" id="l14.297.1"></span>φιλεῖσθαι. ἡ μὲν οὖν κτῆσίς σοι τῆς ἀντιδότου δαψιλὴς
<span class="lb" data-page="14.297" data-line="2" id="l14.297.2"></span>καὶ παρὰ πολλῶν, ἡ δ᾿ ἔντεχνος χρῆσις παρ᾿ ἡμῶν καὶ τῆς
<span class="lb" data-page="14.297" data-line="3" id="l14.297.3"></span>ἡμετέρας περὶ σὲ σπουδῆς καὶ εὐνοίας ὑπόμνημα. ὅνπερ
<span class="lb" data-page="14.297" data-line="4" id="l14.297.4"></span>γὰρ τρόπον αὐλοῦ καὶ λύρας καὶ τῶν ἄλλων μουσικῶν
<span class="lb" data-page="14.297" data-line="5" id="l14.297.5"></span>ὀργάνων οὐδὲν πλέον τοῖς κεκτημένοις μὲν, μὴ χρωμένοις
<span class="lb" data-page="14.297" data-line="6" id="l14.297.6"></span>δὲ, τὸν αὐτὸν τρόπον καὶ ἐπὶ τῶν ἀντιδότων ἔχει, οἷον καὶ
<span class="lb" data-page="14.297" data-line="7" id="l14.297.7"></span>ἐπὶ τῶν ἄλλων ἰατρικῶν φαρμάκων οὐδὲν ὀνίνησιν ἡ κτῆσις
<span class="lb" data-page="14.297" data-line="8" id="l14.297.8"></span>αὐτῶν, τῆς χρήσεως ὑστεριζούσης. εἰ μὲν γὰρ, ὡς ἡ
<span class="lb" data-page="14.297" data-line="9" id="l14.297.9"></span>παρὰ τοῖς πολλοῖς ἐπικρατοῦσα φήμη, πρὸς μόνα τὰ δήγματα
<span class="lb" data-page="14.297" data-line="10" id="l14.297.10"></span>τῶν ἰοβόλων καὶ πρὸς τὰς τῶν δηλητηρίων φαρμάκων
<span class="lb" data-page="14.297" data-line="11" id="l14.297.11"></span>ἐποίει πόσεις, ἕδει καθάπερ τι κειμήλιον οἴκοι κατακείμενον
<span class="lb" data-page="14.297" data-line="12" id="l14.297.12"></span>περιορᾷν τὸ φάρμακον, ὑπὸ τοῦ χρόνου δαπανώμενον,
<span class="lb" data-page="14.297" data-line="13" id="l14.297.13"></span>τῆς χρείας οὐ καλούσης. ἐπεὶ δὲ πρὸς τούτοις καὶ
<span class="lb" data-page="14.297" data-line="14" id="l14.297.14"></span>εὐγηρίαν ὑπισχνεῖται καὶ μακροβιότητα καὶ ἀκρίβειαν αἰσθήσεως,
<span class="lb" data-page="14.297" data-line="15" id="l14.297.15"></span>καὶ διαμονὴν ὑγείας, καὶ οὐ μόνον τῶν παρόντων
<span class="lb" data-page="14.297" data-line="16" id="l14.297.16"></span>νοσημάτων λύσιν, ἀλλὰ καὶ τῶν ἔσεσθαι μελλόντων κώλυσιν,
<span class="lb" data-page="14.297" data-line="17" id="l14.297.17"></span>εὔλογον οἴομαι καὶ ἐν ὑγείᾳ οὐκ ἀποστρέφεσθαι τὴν χρῆσιν
<span class="lb" data-page="14.297" data-line="18" id="l14.297.18"></span>αὐτῆς, τῆς ἀπαλλαγῆς τῶν ἐνοχλούντων παθῶν τὸ τὴν
<span class="pb" data-page="14.298" id="p14.298"></span>
<span class="lb" data-page="14.298" data-line="1" id="l14.298.1"></span>ἀρχὴν μὴ παθεῖν προτιμῶντα. πολλοὶ γοῦν τῶν ἐν Ῥώμῃ
<span class="lb" data-page="14.298" data-line="2" id="l14.298.2"></span>μεγάλα δυναμένων κατὰ νεομηνίαν τοῦ φαρμάκου προσφέρονται.
<span class="lb" data-page="14.298" data-line="3" id="l14.298.3"></span>οἱ δὲ ἀπολεξάμενοι τὴν τετάρτην τῆς σελήνης ἐπὶ
<span class="lb" data-page="14.298" data-line="4" id="l14.298.4"></span>τρεῖς κατὰ τὰς ἑξῆς ἡμέρας προευπεπτηκότες καὶ τῆς κοιλίας
<span class="lb" data-page="14.298" data-line="5" id="l14.298.5"></span>ἠρέμα προεπιμεληθέντες, περὶ τὴν τρίτην ὥραν προσφέρονται
<span class="lb" data-page="14.298" data-line="6" id="l14.298.6"></span>τοῦ Ἑλληνικοῦ κυάμου μέγεθος, σὺν μέλιτος κοχλιαρίῳ
<span class="lb" data-page="14.298" data-line="7" id="l14.298.7"></span>ἑνὶ καὶ ὕδατος θερμοῦ κυάθοις δυσὶν, οὐχ ἵνα τι
<span class="lb" data-page="14.298" data-line="8" id="l14.298.8"></span>διοχλοῦν νόσημα ἀποστρέψωνται, ἀλλ᾿ ἵνα παντὸς νοσήματος
<span class="lb" data-page="14.298" data-line="9" id="l14.298.9"></span>ἀπερίπτωτοι μένωσι καὶ τῆς προθέσεως οὐκ ἀποτυγχάνωσι.
<span class="lb" data-page="14.298" data-line="10" id="l14.298.10"></span>χρηστὸν γὰρ αὐτοῖς ἀποφαίνει τὸ αἷμα οὐ τὴν
<span class="lb" data-page="14.298" data-line="11" id="l14.298.11"></span>φερομένην ἐν αὐτῷ φαυλότητα ἀποκρίνουσα, ἀλλ᾿ ἐξοικειοῦσα
<span class="lb" data-page="14.298" data-line="12" id="l14.298.12"></span>τὴν ἀτοπίαν καὶ κρατοῦσα τῆς, παρὰ φύσιν ποιότητας. κατὰ
<span class="lb" data-page="14.298" data-line="13" id="l14.298.13"></span>δὲ τὰς ἀποδημίας, ὅταν ὑπονοήσωσι χώρας τινὰς νοσώδεις,
<span class="lb" data-page="14.298" data-line="14" id="l14.298.14"></span>ἣ μοχθηρίας ὑδάτων, τὸν αὐτὸν τρόπον προσφερόμενοι
<span class="lb" data-page="14.298" data-line="15" id="l14.298.15"></span>ἐξασφαλίζονται τὴν ἔξιν τοῦ σώματος, ὥσπερ ὅπλῳ τινὶ σωτηρίῳ
<span class="lb" data-page="14.298" data-line="16" id="l14.298.16"></span>τῷ φαρμάκῳ χρώμενοι, καὶ διαμένουσιν ἀπήμονες.
<span class="lb" data-page="14.298" data-line="17" id="l14.298.17"></span>τῶν δ᾿ ἐμῶν διδασκάλων ὁ πρεσβύτατος ἀνὴρ, εἰ καί τις
<span class="pb" data-page="14.299" id="p14.299"></span>
<span class="lb" data-page="14.299" data-line="1" id="l14.299.1"></span>ἄλλος ἐμπειρίᾳ τέχνης καὶ ἐπιεικείᾳ γνώμης διαφέρων, Αἰλιανὸς
<span class="lb" data-page="14.299" data-line="2" id="l14.299.2"></span>Μέκκιος, ἔφη ποτὲ τὴν Ἰταλιῶτιν χώραν ὑπὸ λοιμοῦ
<span class="lb" data-page="14.299" data-line="3" id="l14.299.3"></span>πιεσθεῖσαν, ὀξεῖς θανάτους καὶ φθορὰν ἀνθρώπων πολλὴν
<span class="lb" data-page="14.299" data-line="4" id="l14.299.4"></span>παθεῖν, ἐν δέει δὲ πάντων ὁμοίως, καὶ τῶν ἰατρῶν καὶ
<span class="lb" data-page="14.299" data-line="5" id="l14.299.5"></span>ἡγουμένων ἀνδρῶν ὑπαρχόντων, εἰσηγήσασθαι μόνῃ χρῆσθαι
<span class="lb" data-page="14.299" data-line="6" id="l14.299.6"></span>τῇ θηριακῇ, τῶν ἄλλων ἁπάντων ἀπρακτούντων βοηθημάτων,
<span class="lb" data-page="14.299" data-line="7" id="l14.299.7"></span>καὶ τῶν μὲν ἤδη νοσούντων λαβόντων τινὰς ἀνασφῆλαι,
<span class="lb" data-page="14.299" data-line="8" id="l14.299.8"></span>τινὰς δὲ καὶ διαφθαρῆναι. τοὺς δὲ πρὸ τοῦ νοσῆσαι προσενεγκαμένους
<span class="lb" data-page="14.299" data-line="9" id="l14.299.9"></span>πάντας οὐ μόνον τὸν κίνδυνον, ἀλλὰ καὶ
<span class="lb" data-page="14.299" data-line="10" id="l14.299.10"></span>τὴν πεῖραν τοῦ πάθους διαφυγεῖν, καὶ θαυμαστὸν οὐδέν·
<span class="lb" data-page="14.299" data-line="11" id="l14.299.11"></span>εἰ γὰρ καὶ θανασίμων φαρμάκων πινομένη δύναται κρατεῖν,
<span class="lb" data-page="14.299" data-line="12" id="l14.299.12"></span>νικήσει καὶ φθορὰν ἀέρος ἀδικοῦσαν τὸν ἄνθρωπον,
<span class="lb" data-page="14.299" data-line="13" id="l14.299.13"></span>ὅπερ δὴ καὶ τοὺς πολλοὺς τῶν ἰατρῶν καὶ τοὺς ἰδιώτας
<span class="lb" data-page="14.299" data-line="14" id="l14.299.14"></span>ἅπαντας κοινῇ διαλανθάνειν μὴ θαυμάσαις. ὀποὶ γάρ εἰσι
<span class="lb" data-page="14.299" data-line="15" id="l14.299.15"></span>καὶ χυλοὶ καὶ φλοιοὶ καὶ ῥίζαι καὶ ἄνθη καὶ σπέρματα
<span class="lb" data-page="14.299" data-line="16" id="l14.299.16"></span>καὶ σαρκία ἐξ ὧν συνέστηκεν ὥσπερ οὖν καθ᾿ ἓν τούτων
<span class="lb" data-page="14.299" data-line="17" id="l14.299.17"></span>ἕκαστον ἱκανὸς ὁ χρόνος ἐξίτηλον ἀποφῆναι, οὕτω καὶ τὴν ﻿
<span class="pb" data-page="14.300" id="p14.300"></span>
<span class="lb" data-page="14.300" data-line="1" id="l14.300.1"></span>ὅλην τοῦ φαρμάκου σύνθεσιν, τοῦτό τε ὑφορώμενοι τῶν
<span class="lb" data-page="14.300" data-line="2" id="l14.300.2"></span>ὑλικῶν ἰατρῶν οἱ χαριέστατοι πωλοῦσιν ἢ δωροῦνταί τισι
<span class="lb" data-page="14.300" data-line="3" id="l14.300.3"></span>τὴν ἄγαν| παλαιουμένην. αὐτοὶ δὲ τῆς χρείας καλούσης
<span class="lb" data-page="14.300" data-line="4" id="l14.300.4"></span>ἐνεργεστάτῳ καὶ ὡραιοτάτῳ χρῶνται τῷ φαρμάκῳ, οὐ γὰρ
<span class="lb" data-page="14.300" data-line="5" id="l14.300.5"></span>ἔξεστιν ἑαυτοῖς βοηθοῦσιν ἀποτυγχάνειν. ὁριῶ δέ σοι καὶ
<span class="lb" data-page="14.300" data-line="6" id="l14.300.6"></span>τὰς ἄλλας προδεσμίας τῶν χρόνων καὶ τὰς διαφορὰς τῶν νοσημάτων,
<span class="lb" data-page="14.300" data-line="7" id="l14.300.7"></span>πρὸς ἅστινας καὶ ὁπότε χρώμενος αὐτῇ τις οὐκ ἀποτεύξεται.
<span class="lb" data-page="14.300" data-line="8" id="l14.300.8"></span>ἐπὶ μὲν γὰρ τῶν ἐχεοδήκτων καὶ ὀφιοδήκτων καὶ
<span class="lb" data-page="14.300" data-line="9" id="l14.300.9"></span>ἀσπιδοδήκτων καὶ λυσσοδήκτων καὶ καθόλου τῶν ὑπό τινος τῶν
<span class="lb" data-page="14.300" data-line="10" id="l14.300.10"></span>ἰοβόλων δηχθέντων, ἢ νυγέντων, ἢ ψυγέντων, ἱκανῶς ἄγαν
<span class="lb" data-page="14.300" data-line="11" id="l14.300.11"></span>ἡ πρόσφατος δύναται βοηθεῖν· ἔστι δὲ πρόσφατος
<span class="lb" data-page="14.300" data-line="12" id="l14.300.12"></span><span class="milestone ed2page" data-n="12.962" data-unit="ed2page" id="ed2page.12.962"></span>μέχρις ἐτῶν λστ΄· καὶ πρὸς τὰ θανάσιμα πάντα. μετὰ
<span class="lb" data-page="14.300" data-line="13" id="l14.300.13"></span>δὲ τὸν χρόνον τοῦτον κατάλληλος ἅπασι τοῖς ἄλλοις πάθεσι,
<span class="lb" data-page="14.300" data-line="14" id="l14.300.14"></span>περὶ ὧν ὑπόμνημα γράψομεν, πολλῶν πλειόνων ὄντων ἄλλων
<span class="lb" data-page="14.300" data-line="15" id="l14.300.15"></span>εἰς ἀριθμὸν τῶν προειρημένων. δοκίμιον οὖν τοῦτο ἐνεργοῦς
<span class="lb" data-page="14.300" data-line="16" id="l14.300.16"></span>καὶ ἀπράκτου φαρμάκου· φάρμακον ὑπήλατον, ἢ ἐμετήριον,
<span class="lb" data-page="14.300" data-line="17" id="l14.300.17"></span>ἢ ἑλλέβορον, ἢ σκαμμωνίαν, ἢ ἄλλο ὅ τι βούληταί τις ἀνδρικώτατον,
<span class="pb" data-page="14.301" id="p14.301"></span>
<span class="lb" data-page="14.301" data-line="1" id="l14.301.1"></span>ὡς μέλλον καθαίρειν, ἐπιδώσει, προσεπιδοὺς
<span class="lb" data-page="14.301" data-line="2" id="l14.301.2"></span>τῆς ἀντιδότου, κυάμου Ἑλληνικοῦ τὸ μέγεθος, καὶ οὐ καθαρθήσεται,
<span class="lb" data-page="14.301" data-line="3" id="l14.301.3"></span>οὐδ᾿ ἔν τινι συναισθήσει καθάρσεως ὁ λαβὼν
<span class="lb" data-page="14.301" data-line="4" id="l14.301.4"></span>ἔσται. γενόμενος δὲ ἐξελέγχει τῆς ἀντιδότου τὴν διὰ χρόνου
<span class="lb" data-page="14.301" data-line="5" id="l14.301.5"></span>ἀπραξίαν· δίδοται δὲ πρὸς τὰς τῶν θανασίμων φαρμάκων
<span class="lb" data-page="14.301" data-line="6" id="l14.301.6"></span>πόσεις καὶ πρὸς τὰς τῶν ἰοβόλων πληγὰς μετ᾿
<span class="lb" data-page="14.301" data-line="7" id="l14.301.7"></span>οἴνου κυάθους γ΄. τοῦ φαρμάκου καρύου Ποντικοῦ τὸ μέγεθος,
<span class="lb" data-page="14.301" data-line="8" id="l14.301.8"></span>καὶ ἐπιδιδομένη καὶ προσλαμβανομένη, εἰ δι᾿ ὑφοράσεώς
<span class="lb" data-page="14.301" data-line="9" id="l14.301.9"></span>τις ἔχει φαρμακείας· ὁμοίως καὶ πρὸς τοὺς ὑπό τινος
<span class="lb" data-page="14.301" data-line="10" id="l14.301.10"></span>αἰτίας ἀδήλου κινδυνεύοντας, τῆς ἐν τῷ σώματι διαφθορᾶς
<span class="lb" data-page="14.301" data-line="11" id="l14.301.11"></span>μιμησαμένης θανασίμου φαρμάκου ποιότητα. βοηθεῖ καὶ
<span class="lb" data-page="14.301" data-line="12" id="l14.301.12"></span>ταῖς προσφάτοις καὶ χρονίαις βηξὶ, καὶ ἐφ᾿ ὧν ἄλγημά τι
<span class="lb" data-page="14.301" data-line="13" id="l14.301.13"></span>τοῦ θώρακος, ἢ πλευρᾶς, ἀπυρέτοις μετ᾿ οἰνομέλιτος, πυρέσσουσι
<span class="lb" data-page="14.301" data-line="14" id="l14.301.14"></span>δὲ μεθ᾿ ὑδρομέλιτος εἰς νύκτα, κυάμου τὸ μέγεθος
<span class="lb" data-page="14.301" data-line="15" id="l14.301.15"></span>Αἰγυπτίου. ὁμοίως καὶ πρὸς τοὺς ἐμπνευματουμένους
<span class="lb" data-page="14.301" data-line="16" id="l14.301.16"></span>στομάχους ἢ στροφουμένους, ἔντερον ἢ κῶλον ὀδυνωμένους,
<span class="lb" data-page="14.301" data-line="17" id="l14.301.17"></span>ἐπὶ τούτων ἡ πόσις γενέσθω δι᾿ ὕδατος, τὸ δ᾿ αὐτὸ φάρμακον
<span class="pb" data-page="14.302" id="p14.302"></span>
<span class="lb" data-page="14.302" data-line="1" id="l14.302.1"></span>διδόσθω κυάμου τὸ μέγεθος ἕωθεν. δύναται καὶ
<span class="lb" data-page="14.302" data-line="2" id="l14.302.2"></span>ὄρεξιν ἐπιτεταμένην ἀναστεῖλαι, καὶ ὑπτιωμένην ἀναγεῖραι,
<span class="lb" data-page="14.302" data-line="3" id="l14.302.3"></span>τὸ οἰκεῖον ἑκάστῳ τῶν τῆς φύσεως ἔργων μέτρον ἀποκαθιστᾶσα.
<span class="lb" data-page="14.302" data-line="4" id="l14.302.4"></span>ἡ δὲ πόσις καὶ ἐπὶ τούτων ἰσομεγέθης τῇ προειρημένῃ
<span class="lb" data-page="14.302" data-line="5" id="l14.302.5"></span>δι᾿ ὕδατος, ἢ κράματος, μήτε πλείων κυάθων γ΄.
<span class="lb" data-page="14.302" data-line="6" id="l14.302.6"></span>μήτε ἐλάσσων δύο· ἀγαθὴ καὶ παντὸς τύπου ῥῖγος ἀπαλλάξαι,
<span class="lb" data-page="14.302" data-line="7" id="l14.302.7"></span>καὶ περίψυξιν, καὶ χολημεσίαν τὴν ἐν ταῖς ἐπιβολαῖς
<span class="lb" data-page="14.302" data-line="8" id="l14.302.8"></span>ἔσθ᾿ ὅτε συνεδρεύουσαν τῶν παροξυσμῶν, κατὰ ταὐτὰ τοῖς
<span class="lb" data-page="14.302" data-line="9" id="l14.302.9"></span>προειρημένοις διδομένη. εἰ δέ τις αὐτῇ πρὸ τῶν ἐπισημασιῶν
<span class="lb" data-page="14.302" data-line="10" id="l14.302.10"></span>τρὶς ἢ τὸ πλέον τετράκις χρήσεται, περιγράφει τέλεον
<span class="lb" data-page="14.302" data-line="11" id="l14.302.11"></span>τοὺς πυρετοὺς, μετὰ τοῦ καὶ τὴν δίαιταν τῇ ὠφελείᾳ
<span class="lb" data-page="14.302" data-line="12" id="l14.302.12"></span>τῇ ἀπὸ τοῦ φαρμάκου μὴ ἀντιπράσσειν. οὐδὲν γὰρ οὕτως
<span class="lb" data-page="14.302" data-line="13" id="l14.302.13"></span>ἐστιν ἰσχυρὸν ἐν ἰατρικῇ βοήθημα, ὃ τὴν ἐξ αὐτοῦ γινομένην
<span class="lb" data-page="14.302" data-line="14" id="l14.302.14"></span>ὄνησιν δύναται ἐπαγαγεῖν, ἢ ἀντιπρασσόμενον ὑπὸ τῶν
<span class="lb" data-page="14.302" data-line="15" id="l14.302.15"></span>κατὰ δίαιταν, ἢ μὴ συνεργούμενον. πεπίστευται δὲ καὶ ταῖς
<span class="lb" data-page="14.302" data-line="16" id="l14.302.16"></span>γυναιξὶ τὰς ἐπιμηνίους καθάρσεις κινεῖν, καὶ τὰ νεκρὰ
<span class="lb" data-page="14.302" data-line="17" id="l14.302.17"></span>τῶν ἐμβρύων ἐκβάλλειν, ἃ δι᾿ ἀσθένειαν οὐ δύναται ἡ
<span class="lb" data-page="14.302" data-line="18" id="l14.302.18"></span>φύσις ἀποτρίψασθαι πολλάκις θέλουσα. δίδοται δὲ ἐπὶ τούτων
<span class="pb" data-page="14.303" id="p14.303"></span>
<span class="lb" data-page="14.303" data-line="1" id="l14.303.1"></span>διὰ γλυκέος, ἢ μελικράτου προεφηψημένου, <span class="milestone ed1page" data-n="3.471" data-unit="ed1page" id="ed1page.3.471"></span>δικτάμνου,
<span class="lb" data-page="14.303" data-line="2" id="l14.303.2"></span>ἢ πηγάνου, κυάμου Αἰγυπτίου τὸ μέγεθος, ὅ τινες
<span class="lb" data-page="14.303" data-line="3" id="l14.303.3"></span>ἐπιχωρίως κίθη καὶ κιβώριον καλοῦσι. χρήσιμος δὲ καὶ
<span class="lb" data-page="14.303" data-line="4" id="l14.303.4"></span>ὑδρωπικοῖς καὶ ἰκτερικοῖς μετὰ ἀσάρου ἀφεψήματος. ἐπὶ
<span class="lb" data-page="14.303" data-line="5" id="l14.303.5"></span>μὲν τῶν ὑδρωπικῶν οἱ μὲν αὐτὸ καταπίνειν διδόασι τὸ
<span class="lb" data-page="14.303" data-line="6" id="l14.303.6"></span>φάρμακον πρὸ τῶν σιτίων, οἱ δὲ καὶ ἀνιέντες ὀξυκράτου
<span class="lb" data-page="14.303" data-line="7" id="l14.303.7"></span>κυάθῳ ἑνὶ, τότε γὰρ δίψους ἄκος μέγα γίνεται, καὶ τὴν
<span class="lb" data-page="14.303" data-line="8" id="l14.303.8"></span>ὅλην ἕξιν εὐτονωτέραν ἀποδείκνυσι, καὶ τὴν πλεονεξίαν τῶν
<span class="lb" data-page="14.303" data-line="9" id="l14.303.9"></span>ὑγρῶν μετὰ τοῦ μειοῦν καὶ ξηροτέραν ἀποφαίνει τῇ φύσει.
<span class="lb" data-page="14.303" data-line="10" id="l14.303.10"></span>ποιεῖ καὶ πρὸς τὰς τῆς φωνῆς ἀποκοπὰς, καὶ κατ᾿ ἰδίαν
<span class="lb" data-page="14.303" data-line="11" id="l14.303.11"></span>πινομένη καὶ ἐν τῷ στόματι κατεχομένη, μιγνυμένης τραγακάνθου
<span class="lb" data-page="14.303" data-line="12" id="l14.303.12"></span>διπλῆς τῷ ποτῷ, μετ᾿ οἰνομέλιτος, ἢ γλυκέος.
<span class="lb" data-page="14.303" data-line="13" id="l14.303.13"></span>τοὺς δὲ ὑπὸ τῆς γλώττης κατέχοντας, ἀποτήκειν δεῖ τὸ
<span class="lb" data-page="14.303" data-line="14" id="l14.303.14"></span>φάρμακον κατ᾿ ὀλίγον, ὅνπερ εἰώθαμεν χρῆσθαι τρόπον
<span class="lb" data-page="14.303" data-line="15" id="l14.303.15"></span>κᾀν ταῖς καλουμέναις ἀρτηριακαῖς. ἁρμόζει καὶ τοῖς αἱμοπτοϊκοῖς,
<span class="lb" data-page="14.303" data-line="16" id="l14.303.16"></span>ἐάν τε ἀπὸ θώρακος ἐάν τε ἀπὸ πνεύμονος ἡ
<span class="lb" data-page="14.303" data-line="17" id="l14.303.17"></span>ἀναγωγὴ γίγνεται, προσφάτου μὲν οὔσης τῆς ἀναφορᾶς, μετ᾿
<span class="lb" data-page="14.303" data-line="18" id="l14.303.18"></span>ὀξυκράτου διδομένη, κεχρονισμένης δὲ, μεθ᾿ ὕδατος κυάθων
<span class="pb" data-page="14.304" id="p14.304"></span>
<span class="lb" data-page="14.304" data-line="1" id="l14.304.1"></span>γ΄. πολλῷ δ᾿ ἄμεινον, εἰ προαφεψήσεις τὶ τῷ ὕδατι, τοῦ
<span class="lb" data-page="14.304" data-line="2" id="l14.304.2"></span>καλουμένου συμφύτου τῆς πόας. ἡ δὲ πόσις εἰς νύκτα καὶ
<span class="lb" data-page="14.304" data-line="3" id="l14.304.3"></span>πρωῒ κυάμου <span class="milestone ed2page" data-n="12.963" data-unit="ed2page" id="ed2page.12.963"></span>Αἰγυπτίου τὸ μέγεθος. ἐπὶ δὲ τῆς
<span class="lb" data-page="14.304" data-line="4" id="l14.304.4"></span>Ῥώμης οἶδα τοὺς καθηγησαμένους ἡμῶν ἐπὶ τῶν τοιούτων
<span class="lb" data-page="14.304" data-line="5" id="l14.304.5"></span>χρωμένους καὶ τῇ διὰ φελλῶν δυνάμει, ἧς τὴν πλοκὴν ἂν
<span class="lb" data-page="14.304" data-line="6" id="l14.304.6"></span>οὕτω δέῃ εὐκαιροτέραν σοι παραθήσομαι, καὶ ἐν κύκλῳ δὲ
<span class="lb" data-page="14.304" data-line="7" id="l14.304.7"></span>καὶ ἔμπροσθεν, καὶ ὄπισθεν περιθάλποντας δαψιλεῖ τῷ
<span class="lb" data-page="14.304" data-line="8" id="l14.304.8"></span>φαρμάκῳ τὸν θώρακα, καὶ τὰ πολλὰ ἐκράτουν τὸ πάθος
<span class="lb" data-page="14.304" data-line="9" id="l14.304.9"></span>διὰ τῆς τοιαύτης ἀγωγῆς. ἁρμόζει δὲ καὶ τοῖς νεφριτικοῖς
<span class="lb" data-page="14.304" data-line="10" id="l14.304.10"></span>καὶ δυσεντερικοῖς καὶ τοῖς λιθιῶσι καὶ δυσπνοϊκοῖς καὶ
<span class="lb" data-page="14.304" data-line="11" id="l14.304.11"></span>τοῖς περὶ τὸ ἧπαρ καὶ σπλῆνα καὶ σκιῤῥώδη τινὰ πεῖσιν,
<span class="lb" data-page="14.304" data-line="12" id="l14.304.12"></span>ἢ ἄλλως κεχρονισμένην ἔχουσι, δι᾿ ὀξυμέλιτος διδομένη ἐπὶ
<span class="lb" data-page="14.304" data-line="13" id="l14.304.13"></span>τῶν σκιῤῥωδῶν· ὀξύμελι δὲ ἀπὸ τῶν μελικηρίδων ληπτέον,
<span class="lb" data-page="14.304" data-line="14" id="l14.304.14"></span>τοῦτο γὰρ εὔθετον, καὶ Ἱπποκράτης ἐν τῷ περὶ διαίτης
<span class="lb" data-page="14.304" data-line="15" id="l14.304.15"></span>λέγει· ὀποῦ δὲ δι᾿ ὄξους σκιλλητικοῦ κυάθου ἑνὸς ἥμισυ,
<span class="lb" data-page="14.304" data-line="16" id="l14.304.16"></span>ἐπὶ τῶν δυσπνοϊκῶν· ἐπὶ δὲ τῶν λιθιώντων μετὰ ἀφεψήματος
<span class="lb" data-page="14.304" data-line="17" id="l14.304.17"></span>σελίνου, ἢ πετροσελίνου· ἐπὶ δὲ τῶν νεφριτικῶν
<span class="lb" data-page="14.304" data-line="18" id="l14.304.18"></span>μετὰ οἰνομέλιτος· ἐπὶ δὲ τῶν δυσεντερικῶν μετὰ Συριακοῦ ﻿
<span class="pb" data-page="14.305" id="p14.305"></span>
<span class="lb" data-page="14.305" data-line="1" id="l14.305.1"></span>ῥοὸς ἀφεψήματος. ἐπὶ δὲ τῶν ἐπιληπτικῶν, ὀλιγαιμίας μὲν
<span class="lb" data-page="14.305" data-line="2" id="l14.305.2"></span>περὶ τὴν ἕξιν οὔσης, μελικράτῳ, πολυαιμίας δὲ καὶ πάχους,
<span class="lb" data-page="14.305" data-line="3" id="l14.305.3"></span>ἐν ὀξυμέλιτι· τινὲς δὲ τῶν δοκίμων ἰατρῶν ἐπὶ τούτων νᾶπυ
<span class="lb" data-page="14.305" data-line="4" id="l14.305.4"></span>διδόασι προαναγαργαρίζεσθαι, ἔπειθ᾿ οὕτως τοῦ φαρμάκου
<span class="lb" data-page="14.305" data-line="5" id="l14.305.5"></span>προσφέρουσιν εἰς νύκτα μεθ᾿ ὕδατος, ὅσον Ἑλληνικοῦ κυάμου
<span class="lb" data-page="14.305" data-line="6" id="l14.305.6"></span>τὸ μέγεθος. καθόλου δι᾿ εἰπεῖν, ὅπου τὰ ἄλλα πάντα
<span class="lb" data-page="14.305" data-line="7" id="l14.305.7"></span>βοηθήματα μηδὲν ἰσχύσει, ἀλλ᾿ ἡττᾶται πρὸς τῶν νοσημάτων,
<span class="lb" data-page="14.305" data-line="8" id="l14.305.8"></span>ἐπὶ τούτων ἡ ἀντίδοτος πινομένη παραδόξως κατορθοῖ.
<span class="lb" data-page="14.305" data-line="9" id="l14.305.9"></span>ἤδη γοῦν καὶ ἐπὶ τῶν χολερικῶν ἀπαυδώντων καὶ ἐπὶ
<span class="lb" data-page="14.305" data-line="10" id="l14.305.10"></span>καρδιακῶν ἐν ἐσχάτοις ὄντων ἐπιδοθεῖσα παλιγγενεσίαν
<span class="lb" data-page="14.305" data-line="11" id="l14.305.11"></span>ὥσπερ τοῖς λαβοῦσιν ἐπεδωρήσατο. ἀλλ᾿ οὔτε δυνατὸν οὔτε
<span class="lb" data-page="14.305" data-line="12" id="l14.305.12"></span>ἁρμόζον περὶ πάντων γράφειν. ἀπὸ γὰρ τῶν γεγραμμένων
<span class="lb" data-page="14.305" data-line="13" id="l14.305.13"></span>τὶς ὁρμώμενος, δυνήσεται τοὺς λογισμοὺς μετατιθεὶς καὶ
<span class="lb" data-page="14.305" data-line="14" id="l14.305.14"></span>ἐπὶ τῶν λοιπῶν ἐπιτυχῶς αὐτῇ χρῆσθαι. τοὺς δὲ ἐπὶ πλέον
<span class="lb" data-page="14.305" data-line="15" id="l14.305.15"></span>ἤδη σπουδάζοντας ἐπαινεῖν τὸ φάρμακον παραμεμπτέον,
<span class="lb" data-page="14.305" data-line="16" id="l14.305.16"></span>οὐχ ὡς ἰατρικὴν, ὀχλαγωγικὴν δὲ μᾶλλον ὑπόσχεσιν αὐτῷ
<span class="lb" data-page="14.305" data-line="17" id="l14.305.17"></span>προσάπτοντας, οἳ καὶ πρὸς ὠταλγίαν αὐτό φασι ποιεῖν καὶ
<span class="lb" data-page="14.305" data-line="18" id="l14.305.18"></span>δυσηκοΐας καὶ ἀμβλυωπίας καὶ κιονίδας καὶ τὰς καλουμένας
<span class="pb" data-page="14.306" id="p14.306"></span>
<span class="lb" data-page="14.306" data-line="1" id="l14.306.1"></span>ἄφθας. ὁ γὰρ τοιοῦτος ἔπαινος διαβολὴν ἔοικε φέρειν
<span class="lb" data-page="14.306" data-line="2" id="l14.306.2"></span>μᾶλλον τῷ φαρμάκῳ ἢ σύστασιν. εἰ γάρ ἐστι δι᾿ εὐτελοῦς
<span class="lb" data-page="14.306" data-line="3" id="l14.306.3"></span>ὕλης ἄμεινον ἰᾶσθαι τὰ τοιαῦτα τῶν παθῶν, ἄπρακτον τὸ
<span class="lb" data-page="14.306" data-line="4" id="l14.306.4"></span>μετὰ πολυτελείας ἔλαττον περιγιγνόμενον τοῦ τέλους. ὑπὲρ
<span class="lb" data-page="14.306" data-line="5" id="l14.306.5"></span>δὲ τῆς σκευασίας εἰπεῖν τι ἀναγκαῖον, ἐπεὶ καὶ αὐτὴ δεῖταί
<span class="lb" data-page="14.306" data-line="6" id="l14.306.6"></span>τινος ἐντρεχείας. ὁ μὲν γὰρ Μενεκράτης οὐδὲν ὑπὲρ
<span class="lb" data-page="14.306" data-line="7" id="l14.306.7"></span>αὐτῆς διέσταλκε. ἐπεὶ δὲ λαμβάνειν ἡδυχρόου τὸ φάρμακον,
<span class="lb" data-page="14.306" data-line="8" id="l14.306.8"></span>καὶ ἑτέρων ἀρτίσκων, σκιλλητικῶν καὶ θηριακῶν, πρότερον
<span class="lb" data-page="14.306" data-line="9" id="l14.306.9"></span>περὶ τῆς σκευασίας τούτων λεκτέον. Ἡδυχρόου σκευασία.
<span class="lb" data-page="14.306" data-line="10" id="l14.306.10"></span>♃ Ἀσπαλάθου ῥίζης φλοιοῦ, καλάμου ἀρωματικοῦ,
<span class="lb" data-page="14.306" data-line="11" id="l14.306.11"></span>κόστου, ἀσάρου, ξυλοβαλσάμου, φοῦ, ἀμαράκου, μαστίχης,
<span class="lb" data-page="14.306" data-line="12" id="l14.306.12"></span>ἀνὰ δραχ. στ΄. σχοίνου ἄνθους δραχ. ιβ΄. οἱ δὲ δραχ. κδ΄. κινναμώμου
<span class="lb" data-page="14.306" data-line="13" id="l14.306.13"></span>δραχ. ιβ΄. ἀμώμου, κασσίας, ῥᾶ Ποντικοῦ, ἀνὰ δραχ. ιε΄.
<span class="lb" data-page="14.306" data-line="14" id="l14.306.14"></span>νάρδου Ἰνδικῆς, μαλαβάθρου φύλλων, ἀνὰ δραχ. * ιστ΄, σμύρνης,
<span class="lb" data-page="14.306" data-line="15" id="l14.306.15"></span>κρόκου, ἀνὰ δραχ. ιβ΄. οἴνῳ Φαλερίνῳ ἀναλάμβανε, ὀποβαλσάμῳ
<span class="lb" data-page="14.306" data-line="16" id="l14.306.16"></span>παραπτόμενος ἐν τῷ ἀναπλάττειν καὶ ἔα ξηραίνεσθαι
<span class="lb" data-page="14.306" data-line="17" id="l14.306.17"></span>ἐν σκιᾷ. Περὶ ἀρτίσκων σκιλλητικῶν. Τροχίσκους
<span class="pb" data-page="14.307" id="p14.307"></span>
<span class="lb" data-page="14.307" data-line="1" id="l14.307.1"></span>τοὺς σκιλλητικοὺς οὕτω σκευάζομεν. σκίλλαν περίπλασσε
<span class="lb" data-page="14.307" data-line="2" id="l14.307.2"></span>πηλῷ καὶ βάλλε εἰς κάμινον βαλανείου καιομένην, τῇ δ᾿
<span class="lb" data-page="14.307" data-line="3" id="l14.307.3"></span>ἐπιούσῃ ἡμέρᾳ τοῦ ἐντὸς λαβὼνδραχ.ρκ΄. καὶ ὀροβίνου ἀλεύρου
<span class="lb" data-page="14.307" data-line="4" id="l14.307.4"></span>δραχ.ξ΄. λειώσας ὁμοῦ ποίει τροχίσκους. Ἀρτίσκοι θηριακοί. Ἀρτίσκοι
<span class="lb" data-page="14.307" data-line="5" id="l14.307.5"></span>δὲ θηριακοὶ οὕτω σκευάζονται, λαβὼν ἔχεις δ᾿. ἢ πέντε
<span class="lb" data-page="14.307" data-line="6" id="l14.307.6"></span>πυῤῥὰς, ἄμεινον δὲ εἶναι νεοθηράτους, αἱ γὰρ πολλῷ χρόνῳ
<span class="lb" data-page="14.307" data-line="7" id="l14.307.7"></span>καθειργμέναι ἰωδέστεραι τὴν ἕξιν εἰσίν. ἔστι δὲ τοῦτο
<span class="lb" data-page="14.307" data-line="8" id="l14.307.8"></span>τεκμήρασθαι ἀπὸ τοῦ νηστεύσαντος ἀνθρώπου, ἔπειτα τοῦ
<span class="lb" data-page="14.307" data-line="9" id="l14.307.9"></span>πρὸς κεφαλὴν μέρους καὶ τοῦ πρὸς οὐρὰν ἀφαιρεῖν ἀνὰ
<span class="lb" data-page="14.307" data-line="10" id="l14.307.10"></span>τετραδάκτυλον καὶ τὴν φολίδα πᾶσαν ἀποδέρειν, <span class="milestone ed2page" data-n="12.664" data-unit="ed2page" id="ed2page.12.664"></span>καὶ
<span class="lb" data-page="14.307" data-line="11" id="l14.307.11"></span>πᾶν τὸ ἔντερον ἐκβάλλειν· τὰ δὲ λοιπὰ ἕψειν ἐν καινῇ
<span class="lb" data-page="14.307" data-line="12" id="l14.307.12"></span>χύτρᾳ μετ᾿ ἀνήθου· ἑψηθεισῶν δὲ τῶν σαρκῶν καθαίρειν
<span class="lb" data-page="14.307" data-line="13" id="l14.307.13"></span>τὰς ἀκάνθας, ἐπιμελῶς δὲ τὰς σάρκας ἱστᾷν δεῖ, ἵνα μὴ
<span class="lb" data-page="14.307" data-line="14" id="l14.307.14"></span>διαλάθῃ ἄκανθα, καὶ ῥῖψαι καὶ ἄρτου καθαροῦ ξηροῦ τὸ
<span class="lb" data-page="14.307" data-line="15" id="l14.307.15"></span>ἴσον προσβάλλειν, καὶ συλλειοῦν, ἔπειτα προσαπτόμενος
<span class="lb" data-page="14.307" data-line="16" id="l14.307.16"></span>ὀποβαλσάμῳ τροχίσκον ἀνάπλασσε καὶ ψῦχε ἐν σκιᾷ. αὐτὴ
<span class="lb" data-page="14.307" data-line="17" id="l14.307.17"></span>δὲ ἀντίδοτος κατὰ Ἀνδρόμαχον τὸν πεποιηκότα αὐτὴν συντίθεται
<span class="lb" data-page="14.307" data-line="18" id="l14.307.18"></span>τρόπῳ τοιῷδε. ὠνομάσθη δὲ παρ᾿ Ἀνδρομάχου
<span class="pb" data-page="14.308" id="p14.308"></span>
<span class="lb" data-page="14.308" data-line="1" id="l14.308.1"></span>γαλήνη. οἱ μετ᾿ αὐτὸν δὲ παραλαβόντες, οἶον Κρίτων καὶ
<span class="lb" data-page="14.308" data-line="2" id="l14.308.2"></span>οἱ κατ᾿ αὐτὸν, διὰ τὸ ἔχειν αὐτὴν τῆς σαρκὸς τῶν ἐχιδνῶν,
<span class="lb" data-page="14.308" data-line="3" id="l14.308.3"></span>ὠνόμασαν αὐτὴν θηριακήν. ♃ Ἀρτίσκων σκιλλητικῶν δραχ.
<span class="lb" data-page="14.308" data-line="4" id="l14.308.4"></span>μδ΄. ἀρτίσκων θηριακῶν δραχ. κδ΄. ἀρτίσκων ἡδυχρόου δραχ. κδ΄.
<span class="lb" data-page="14.308" data-line="5" id="l14.308.5"></span>κινναμώμου, πεπέρεως μέλανος, ὀποῦ μήκωνος, ἀνὰ δραχ. κδ΄.
<span class="lb" data-page="14.308" data-line="6" id="l14.308.6"></span>ἴρεως Ἰλλυρικῆς, γλυκυῤῥίζης, ὀποβαλσάμου, ῥόδων ξηρῶν,
<span class="lb" data-page="14.308" data-line="7" id="l14.308.7"></span>σκορδίου Κρητικοῦ, βουνιάδος σπέρματος, γογγυλίδος ἀγρίας,
<span class="lb" data-page="14.308" data-line="8" id="l14.308.8"></span>ἀγαρικοῦ, ἀνὰ δραχ. ιβ΄. κρόκου, σμύρνης, ζιγγιβέρεως, ῥᾶ
<span class="lb" data-page="14.308" data-line="9" id="l14.308.9"></span>Ποντικοῦ πενταφύλλου ῥίζης, καλαμίνθης, πρασίου, πετροσελίνου,
<span class="lb" data-page="14.308" data-line="10" id="l14.308.10"></span>στοιχάδος, κόστου, πεπέρεως λευκοῦ, ἀνὰ δραχ. στ΄.
<span class="lb" data-page="14.308" data-line="11" id="l14.308.11"></span>δικτάμνου Κρητικοῦ, σχοίνου ἄνθους, λιβάνου ἄῤῥενος, τερμινθίνης
<span class="lb" data-page="14.308" data-line="12" id="l14.308.12"></span>Χίας, κασσίας σύριγγος μελαίνης, νάρδου Ἰνδικῆς,
<span class="lb" data-page="14.308" data-line="13" id="l14.308.13"></span>ἀνὰ δραχ. στ΄. πολίου ἄνθους Κρητικοῦ, στύρακος, σελίνου
<span class="lb" data-page="14.308" data-line="14" id="l14.308.14"></span>σπέρματος, σεσέλεως, θλάσπεως, ἄμμεως, χαμαίδρυος,
<span class="lb" data-page="14.308" data-line="15" id="l14.308.15"></span>χαμαιπίτυος, ὑποκιστίδος χυλοῦ, μαλαβάθρου,
<span class="lb" data-page="14.308" data-line="16" id="l14.308.16"></span>νάρδου Κελτικῆς, γεντιανῆς ῥίζης, ἀνίσου, μήου, μαράθρου
<span class="lb" data-page="14.308" data-line="17" id="l14.308.17"></span>σπέρματος, Λημνίας μίλτου σφραγῖδος, χαλκίτεως ὀπτῆς,
<span class="lb" data-page="14.308" data-line="18" id="l14.308.18"></span>ἀμώμου, ἀκόρου, καρποβαλσάμου, φοῦ Ποντικοῦ, ὑπερικοῦ,
<span class="lb" data-page="14.308" data-line="19" id="l14.308.19"></span>ἀκακίας, καρδαμώμου, κόμμεως, ἀνὰ δραχ. δ΄. δαύκου
<span class="pb" data-page="14.309" id="p14.309"></span>
<span class="lb" data-page="14.309" data-line="1" id="l14.309.1"></span>σπέρματος, χαλβάνου, σαγαπηνοῦ, ἀσφάλτου, ὀποπάνακος,
<span class="lb" data-page="14.309" data-line="2" id="l14.309.2"></span>καστορίου, κενταυρίου λεπτοῦ, ἀριστολοχίας κληματίτιδος,
<span class="lb" data-page="14.309" data-line="3" id="l14.309.3"></span>ἀνὰ δραχ. β΄. μέλιτος Ἀττικοῦ λίτραν ι΄. οἱ δὲ στ΄. οἱ δὲ δ᾿.
<span class="lb" data-page="14.309" data-line="4" id="l14.309.4"></span>οἴνου Φαλερίνου ξε. β΄. βαλὼν εἰς ὅλμον ὀπὸν ὑποκιστίδος,
<span class="lb" data-page="14.309" data-line="5" id="l14.309.5"></span>σμύρναν, σαγαπηνὸν, γλυκύῤῥιζον, στύρακα, ἀκακίαν, ὀποπάνακα,
<span class="lb" data-page="14.309" data-line="6" id="l14.309.6"></span>παραστάζων κατὰ μικρὸν μέλι καθ᾿ ἓν, κόπτε καὶ
<span class="lb" data-page="14.309" data-line="7" id="l14.309.7"></span>διάλυε καὶ πρόσβαλε τοῦ οἴνου, ὥστε ὑπερέχειν, καὶ ἔμβρεχε
<span class="lb" data-page="14.309" data-line="8" id="l14.309.8"></span>ἐπὶ ἡμέρας τρεῖς, εἶτα κιννάμωμον, κρόκον, κασσίαν, στάχυν,
<span class="lb" data-page="14.309" data-line="9" id="l14.309.9"></span>θλάσπι, μαλάβαθρον, Λημνίαν σφραγῖδα, χαλκῖτιν κεκαυμένην,
<span class="lb" data-page="14.309" data-line="10" id="l14.309.10"></span><span class="milestone ed1page" data-n="3.472" data-unit="ed1page" id="ed1page.3.472"></span>(αὕτη γὰρ καὶ τὸ μέλαν χρῶμα χαρίζεται
<span class="lb" data-page="14.309" data-line="11" id="l14.309.11"></span>τῷ φαρμάκῳ καυθεῖσα ἐντέχνως) ἄμωμον, ἄσφαλτον,
<span class="lb" data-page="14.309" data-line="12" id="l14.309.12"></span>καστόριον κεκομμένον, καὶ σεσησμένον βαλὼν εἰς θυείαν καὶ
<span class="lb" data-page="14.309" data-line="13" id="l14.309.13"></span>παραχέων οἶνον, λειοτρίβει, ὡς κολλύριον, ἔπειτ᾿ ἐκ τοῦ
<span class="lb" data-page="14.309" data-line="14" id="l14.309.14"></span>ὅλμου προσβαλὼν τοῖς ἐν τῇ θυείᾳ, λειοτριβήσας καὶ παρεγχέας
<span class="lb" data-page="14.309" data-line="15" id="l14.309.15"></span>οἶνον πρόσμισγε τὰ ξηρὰ πάντα καὶ ἀνάπλαττε. μετὰ
<span class="lb" data-page="14.309" data-line="16" id="l14.309.16"></span>δὲ ταῦτα τὸ μέλι καὶ τὴν ῥητίνην καὶ χαλβάνην καὶ ὀποβάλσαμον
<span class="lb" data-page="14.309" data-line="17" id="l14.309.17"></span>χλιάνας ἐν κακκάβῃ, κατάχει τῶν ἐν τῇ θυείᾳ, καὶ
<span class="lb" data-page="14.309" data-line="18" id="l14.309.18"></span>ἑνώσας ἀπόθου εἰς ἀγγεῖον κασσιτερινὸν ἢ ἀργυροῦν καὶ
<span class="pb" data-page="14.310" id="p14.310"></span>
<span class="lb" data-page="14.310" data-line="1" id="l14.310.1"></span>χρῶ. Κρίτων δ᾿ ἔγραψε περὶ αὐτῆς οὕτως, ὅτι τὰ θηρία
<span class="lb" data-page="14.310" data-line="2" id="l14.310.2"></span>περὶ τὰ τελευταῖα τοῦ ἦρος, ἢ τῷ τρυγητῷ συλλέγειν δεῖ,
<span class="lb" data-page="14.310" data-line="3" id="l14.310.3"></span>καὶ λαμβάνειν ἐξ αὐτῶν τὰ μεγάλα καὶ εὔτροφα καὶ ἕψειν
<span class="lb" data-page="14.310" data-line="4" id="l14.310.4"></span>μετ᾿ ἀνήθου μόνου. τῷ δὲ τῆς σαρκὸς αὐτῶν ἐκ δέκα θηρίων
<span class="lb" data-page="14.310" data-line="5" id="l14.310.5"></span>ἀθροισθέντι μιγνύειν ἀξιοῖ σιλιγνίτου ἄρτου μίαν
<span class="lb" data-page="14.310" data-line="6" id="l14.310.6"></span>οὐγγίαν, καὶ οὕτως ἀναπλάττειν τοὺς καλουμένους ἄρτους·
<span class="lb" data-page="14.310" data-line="7" id="l14.310.7"></span>τὰς δὲ σκίλλας ἐν τῷ πυρῶν ἀμήτῳ, τηνικαῦτα γάρ εἰσι
<span class="lb" data-page="14.310" data-line="8" id="l14.310.8"></span>μάλιστα ἀκμαίαι.
</p>
        </article>

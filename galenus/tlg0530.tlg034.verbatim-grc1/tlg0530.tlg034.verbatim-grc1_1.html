<article xmlns="http://www.w3.org/1999/xhtml" id="urn:cts:greekLit:tlg0530.tlg034.verbatim-grc1:1">
<span class="pb page1" data-page="19.602" id="p19.602"></span>

<span class="milestone ed2page page1" data-n="7.349" data-unit="ed2page" id="ed2page.8.349"></span>
          <h1>ΓΑΛΗΝΟΥ ΠΕΡΙ ΟΥΡΩΝ ΕΝ
<br></br>ΣΥΝΤΟΛΙΩΙ. 
</h1>
          <p>
<span class="lb" data-page="19.602" data-line="1" id="l19.602.1"></span><span class="milestone ed2page" data-n="8.349" data-unit="ed2page" id="ed2page.8.349"></span> Τῶν οὔρων, ὡς προείρηται, πολλαὶ μὲν κατὰ
<span class="lb" data-page="19.602" data-line="2" id="l19.602.2"></span>γένος αἱ διαφοραὶ, πολλαὶ δὲ καὶ εἰδικαί. καὶ πρῶτα μὲν
<span class="lb" data-page="19.602" data-line="3" id="l19.602.3"></span>καὶ γενικώτατα δύο χῦμά τε καὶ παρυφιστάμενον. καὶ χῦμα
<span class="lb" data-page="19.602" data-line="4" id="l19.602.4"></span>μὲν καλεῖται ἅπαν τὸ οὔρον παρὰ τὸ ἐκκεχύσθαι. παρυφιστάμενον
<span class="lb" data-page="19.602" data-line="5" id="l19.602.5"></span>δὲ τὸ ἐν αὐτῷ ἕτερον τι ἐμφαῖνον. ἐν τούτῳ
<span class="lb" data-page="19.602" data-line="6" id="l19.602.6"></span>δὲ τῷ χύματι δύο θεωροῦνται ἐν συγκρίσει διαφοραὶ, σύστασις
<span class="lb" data-page="19.602" data-line="7" id="l19.602.7"></span>καὶ χροιά · ἑκάτερον δὲ τούτων εἰς ἕτερα διαιρεῖται
<span class="lb" data-page="19.602" data-line="8" id="l19.602.8"></span>καὶ ὑποδιάφορα. ἢ μὲν γὰρ σύστασις εἰς λεπτότητα καὶ 
<span class="pb" data-page="19.603" id="p19.603"></span>
<span class="lb" data-page="19.603" data-line="1" id="l19.603.1"></span>παχύτητα καὶ τὸ ἐξ ἀμφοτέρων σύμμετρον ὅπερ κατὰ φύσιν
<span class="lb" data-page="19.603" data-line="2" id="l19.603.2"></span>ὑπάρχει. τὸ δὲ λεπτὸν καὶ παχύ τέμνονται διχῆ, ἢ
<span class="lb" data-page="19.603" data-line="3" id="l19.603.3"></span>γὰρ ἐξουρεῖται λεπτον καὶ μένει λεπτὸν, ἢ ἀναθολοῦται καὶ
<span class="lb" data-page="19.603" data-line="4" id="l19.603.4"></span>γίνεται παχύ · καὶ τὸ ἀνάπαλιν καὶ οὐρεῖται παχὺ καὶ μένει
<span class="lb" data-page="19.603" data-line="5" id="l19.603.5"></span>παχὺ καὶ ὕστερον ἀποκαθίσταται · καὶ τὸ μὲν οὐρούμενον
<span class="lb" data-page="19.603" data-line="6" id="l19.603.6"></span>λεπτὸν καὶ μένον λεπτὸν δηλοῖ ἐσχάτην ἀπεψίαν τοῦ
<span class="lb" data-page="19.603" data-line="7" id="l19.603.7"></span>φλεβώδους γένους. οὐ γὰρ ἐνεχείρησεν ὅλως ἡ φύσις ἐπαναστῆναι
<span class="lb" data-page="19.603" data-line="8" id="l19.603.8"></span>πρὸς ἄμεινον τοῦ προσοισθέντος καὶ πλεονεκτοῦντος
<span class="lb" data-page="19.603" data-line="9" id="l19.603.9"></span>ἐν φλεψὶ χυμοῦ. τὸ δὲ οὑρουμενον λεπτὸν καὶ ὕστερον
<span class="lb" data-page="19.603" data-line="10" id="l19.603.10"></span>ἀναθολούμενον δηλοῖ τήν φύσιν ἐπαναστᾶσαν, ἄρχεσθαι δὲ
<span class="lb" data-page="19.603" data-line="11" id="l19.603.11"></span>κινεῖν καὶ ἀναμοχλεύειν τήν ὑποκειμένην καὶ πλεονάζουσαν
<span class="lb" data-page="19.603" data-line="12" id="l19.603.12"></span>ἐν φλεψὶν ὕλην · πάλιν δὲ τὸ οὐρούμενον παχὺ καὶ μένον
<span class="lb" data-page="19.603" data-line="13" id="l19.603.13"></span>παχυ δηλοῖ ἀκμάζειν τὴν τῶν παχέων πνευμάτων τε καὶ
<span class="lb" data-page="19.603" data-line="14" id="l19.603.14"></span>χυμῶν ζύμωσιν. τὸ δὲ οὐρουμενον παχὺ καὶ ὕστερον ἀποκαθιστάμενον
<span class="lb" data-page="19.603" data-line="15" id="l19.603.15"></span>δηλοῖ παρεῖναι μὲν τήν τῶν παχέων χυμῶν
<span class="lb" data-page="19.603" data-line="16" id="l19.603.16"></span>ζύμωσιν, ἄρχεσθαι γὰρ τὴν διάκρισιν γίνεσθαι. καὶ ταῦτα
<span class="lb" data-page="19.603" data-line="17" id="l19.603.17"></span>μὲν ἐν συστάσει τοῦ χύματος θεωροῦνται αἱ διαφοραὶ τῆς
<span class="lb" data-page="19.603" data-line="18" id="l19.603.18"></span>πέψεως καὶ τῆς ἀπεψίας <span class="milestone ed2page" data-n="8.350" data-unit="ed2page" id="ed2page.8.350"></span> τῶν χυμῶν. αἱ δὲ ἐν 
<span class="pb" data-page="19.604" id="p19.604"></span>
<span class="lb" data-page="19.604" data-line="1" id="l19.604.1"></span>χρώματι διαφοραὶ πολλαὶ μὲν, ἐν συντόμῳ δὲ εἰπεῖν οἷον
<span class="lb" data-page="19.604" data-line="2" id="l19.604.2"></span>λευκὸν, ὠχρὸν, ξανθὸν, πυρρὸν, ἐρυθρὸν, μέλαν. καὶ τὸ μὲν
<span class="lb" data-page="19.604" data-line="3" id="l19.604.3"></span>λευκὸν πολλὰ σημαίνει · ἢ γὰρ ἀσθένειαν τῆς δυνάμεως καθάπερ
<span class="lb" data-page="19.604" data-line="4" id="l19.604.4"></span>ἐπὶ τῶν γερόντων καὶ τῶν χρονίων νοσημάτων ἢ δέ
<span class="lb" data-page="19.604" data-line="5" id="l19.604.5"></span>ἔμφραξιν τῶν ἀγγείων ἢ διὰ πολυποσίαν. εἰ δὲ πάχος ἔχει
<span class="lb" data-page="19.604" data-line="6" id="l19.604.6"></span>τὸ λευκὸν, σῆψιν ὠμῶν χυμῶν ἐν φλεψὶ κειμένην δηλοῦ πάλιν
<span class="lb" data-page="19.604" data-line="7" id="l19.604.7"></span>δὲ τὸ ὠχρον ἀσθένειαν μὲν τῆς φύσεως δηλοῖ, μή δυναμένης
<span class="lb" data-page="19.604" data-line="8" id="l19.604.8"></span>δὲ οὕτως ἀλλοιῶσαι καὶ πέψαι τὸ χύμα τὸ ἐν φλεψί.
<span class="lb" data-page="19.604" data-line="9" id="l19.604.9"></span>τὸ δὲ ξανθὸν οὖρον ἔνδειαν ὕλης σημαίνει νεωτέρῳ μὲν
<span class="lb" data-page="19.604" data-line="10" id="l19.604.10"></span>ἀσιτίαν ἢ ἀγρυπνίαν ἢ θερμότητα ἐν τῷ βάθει ἔχοντι ἐναποκειμένην
<span class="lb" data-page="19.604" data-line="11" id="l19.604.11"></span>ὡς ἐπὶ τῶν τριταίων. τὸ δὲ πυρρὸν ἄπεπτον
<span class="lb" data-page="19.604" data-line="12" id="l19.604.12"></span>μὲν ὑπάρχει κατὰ τήν σύστασιν, ξηρότητα δὲ πολλήν σημαίνει·
<span class="lb" data-page="19.604" data-line="13" id="l19.604.13"></span>εἰ δὲ καὶ πάχος ἔχει, πυρετόν. τὰ δὲ πολλὰ τῶι
<span class="lb" data-page="19.604" data-line="14" id="l19.604.14"></span>οὕρων εὐχερῶς χρώννυνται ἀπὸ χολῆς. πάλιν τὸ ἐρυθρὸν
<span class="lb" data-page="19.604" data-line="15" id="l19.604.15"></span>οὖρον γίνεται ἀπὸ πλείστου αἵματος καταβαπτομένου τοῦ
<span class="lb" data-page="19.604" data-line="16" id="l19.604.16"></span>οὔρου, τοῦτο δὲ γίγνεται καὶ περὶ τῶν φλεγμονῶν. τὸ δὲ
<span class="lb" data-page="19.604" data-line="17" id="l19.604.17"></span>μέλαν οὖρον γίγνεται ἢ διὰ τὸ καθαίρεσθαι καὶ ἐκριπτεῖσθαι 
<span class="pb" data-page="19.605" id="p19.605"></span>
<span class="lb" data-page="19.605" data-line="1" id="l19.605.1"></span>τὸν μελαγχολικὸν χυμὸν ἢ δι᾽ ὑπερόπτησιν τοῦ αἵματος.
<span class="lb" data-page="19.605" data-line="2" id="l19.605.2"></span>ταῦτα δὲ πάντα τήν διάθεσιν τῶν ἐν φλεψὶ κειμένων
<span class="lb" data-page="19.605" data-line="3" id="l19.605.3"></span>χυμῶν σημαίνουσι. τὸ οὖν κατὰ φύσιν σῦρον ἐν συμμετρία
<span class="lb" data-page="19.605" data-line="4" id="l19.605.4"></span>τῶν προειρημένων ποιοτήτων θεωρεῖται · κατὰ μὲν τήν σύστασιν
<span class="lb" data-page="19.605" data-line="5" id="l19.605.5"></span>μήτε λεπτὸν πολὺ μήτε παχύ · κατὰ δὲ τὸ χρῶμα
<span class="lb" data-page="19.605" data-line="6" id="l19.605.6"></span>ξανθὸν τε καὶ πυρρὸν, ξανθήν καὶ λείαν καὶ ὁμαλήν ἔχον
<span class="lb" data-page="19.605" data-line="7" id="l19.605.7"></span>ὑπόστασιν καὶ ἐν τῷ πυθμένι τοῦ ἀγγείου ὑποκαθισταμένην
<span class="lb" data-page="19.605" data-line="8" id="l19.605.8"></span>· καὶ τοῦτο κυρίως λέγεται κατὰ φύσιν. εἰρηκότες τοίνυν
<span class="lb" data-page="19.605" data-line="9" id="l19.605.9"></span>τὰς ἐν συστάσει καὶ κατὰ χροιὰν διαφορὰς ζητήσομεν
<span class="lb" data-page="19.605" data-line="10" id="l19.605.10"></span>ὁμοίως καὶ τὰς τοῦ παρυφισταμένου · ἀλλὰ πρότερον μάθωμέν
<span class="lb" data-page="19.605" data-line="11" id="l19.605.11"></span>τί ἐστι τὸ παρυφιστάμενον. 
</p>
          <p>
<span class="lb" data-page="19.605" data-line="12" id="l19.605.12"></span>Παρυφιστάμενον λέγεται τὸ ἐν αὐτῷ οὔρῳ ἕτερόν τι
<span class="lb" data-page="19.605" data-line="13" id="l19.605.13"></span>ἐμφαῖνον καὶ οἱονεὶ μηδὲν ὁριζόμενον καὶ ὑφιστάμενον · περὶ
<span class="lb" data-page="19.605" data-line="14" id="l19.605.14"></span>τούτου δὲ τοῦ παρυφισταμένου τέσσαρά τινα θεωρεῖται πρὸς
<span class="lb" data-page="19.605" data-line="15" id="l19.605.15"></span>ἀκριβῆ διάγνωσιν, σύστασις, χροιὰ, τόπος καὶ χρόνος. καὶ
<span class="lb" data-page="19.605" data-line="16" id="l19.605.16"></span>σύστασις μὲν ἢ ὁμαλή ἢ ἀνώμαλος , καλεῖται δὲ καὶ τραχεῖα·
<span class="lb" data-page="19.605" data-line="17" id="l19.605.17"></span>χροιὰ δὲ ἢ κατὰ φύσιν ἐστι λευκή μή καταβαφεῖσα
<span class="lb" data-page="19.605" data-line="18" id="l19.605.18"></span>ὑπὸ χυμοῦ τινος ἢ ἄλλως πως πλεονεκτήσαντος καὶ ἐπιχρώσαντος 
<span class="pb" data-page="19.606" id="p19.606"></span>
<span class="lb" data-page="19.606" data-line="1" id="l19.606.1"></span>αὐτήν. καὶ ταῦτα μὲν ἐπὶ τοῦ κατὰ σύστασιν
<span class="lb" data-page="19.606" data-line="2" id="l19.606.2"></span>καὶ χροιάν. τοῦ δὲ τόπου τρεῖς εἰσι λεγόμεναι διαφοραὶ,
<span class="lb" data-page="19.606" data-line="3" id="l19.606.3"></span>ἀνωτέρα, μέση καὶ κατωτέρα · καὶ εἰ μὲν ἐν τῷ οὔρῳ ἄνω
<span class="lb" data-page="19.606" data-line="4" id="l19.606.4"></span>κρέμαται τὸ παρυφιστάμενον καλεῖται νεφέλη · εἰ δ᾽ ἐν τῷ
<span class="lb" data-page="19.606" data-line="5" id="l19.606.5"></span>μέσω μετεωρίζηται, καλεῖται ἐναιώρημα · εἰ δ᾽ ἐν τῷ πυθμένι
<span class="lb" data-page="19.606" data-line="6" id="l19.606.6"></span>τοῦ ἀγγείου πάλιν παρυφίσταται, καλεῖται ὑπόστασις. καὶ
<span class="lb" data-page="19.606" data-line="7" id="l19.606.7"></span>πάλιν το μὲν διεσπασμένον καὶ μετέωρον ἐν τῷ οὔρῳ λέγεται
<span class="lb" data-page="19.606" data-line="8" id="l19.606.8"></span>νεφέλη, σημαίνει πλῆθος παχέων πνευμάτων ἀποκλησθένιων
<span class="lb" data-page="19.606" data-line="9" id="l19.606.9"></span>ἐν τῷ βάθει καὶ δυναμένων ἐν τῶ τέως ὑπὸ τῆς
<span class="lb" data-page="19.606" data-line="10" id="l19.606.10"></span>φύσεως λεπτυνθῆναι · τὸ δὲ ὑποκατελθὸν καὶ κατὰ τήν μεσην
<span class="lb" data-page="19.606" data-line="11" id="l19.606.11"></span>χώραν μεῖνον λέγεται ἐναιώρημα, πέψιν μὲν τῶν χυμῶν
<span class="lb" data-page="19.606" data-line="12" id="l19.606.12"></span>σημαίνει, ἀλλ᾽ οὐ τελείαν. ὑπόστασις μὲν γὰρ τῇ φύσει
<span class="lb" data-page="19.606" data-line="13" id="l19.606.13"></span>γρωρίζεται, τῷ τόπῳ καὶ τῇ θέσει διαλλαττομένη. τὸν δὲ
<span class="lb" data-page="19.606" data-line="14" id="l19.606.14"></span>τόπον ἀμείβει ἢ τοῦ πνεύματος περιουσία. τοῦτο δὲ τὸ
<span class="lb" data-page="19.606" data-line="15" id="l19.606.15"></span>πνεῦμα ἀπὸ τῆς κατὰ μέρος πέψεως λεπτύνεται καὶ διαφορεῖται
<span class="lb" data-page="19.606" data-line="16" id="l19.606.16"></span>καὶ ἡ μὲν τελεία πέψις γίνεται καὶ ὑπο τῆς φύσεως
<span class="lb" data-page="19.606" data-line="17" id="l19.606.17"></span>τοῦτο τὸ πνεῦμα λεπτύνεται. καὶ τελείως διαπνευσθὲν
<span class="lb" data-page="19.606" data-line="18" id="l19.606.18"></span>τό ἐναιώρημα φαίνεται κάτω καὶ ποιεῖ τήν ὑπόστασιν καὶ 
<span class="pb" data-page="19.607" id="p19.607"></span>
<span class="lb" data-page="19.607" data-line="1" id="l19.607.1"></span>τότε τελεία δηλοῦται ἡ πέψις ἐκ τούτων τῶν τριῶν, λέγω
<span class="lb" data-page="19.607" data-line="2" id="l19.607.2"></span>δή συστάσεως, χρώματος τε καὶ τόπου καὶ ὁ χρόνος τοῦ
<span class="lb" data-page="19.607" data-line="3" id="l19.607.3"></span>νοσήματος μερισθήσεται. εἰ μὲν γὰρ ἄνω ἐπιπολάζει ἡ λεγομένη
<span class="lb" data-page="19.607" data-line="4" id="l19.607.4"></span><span class="milestone ed2page" data-n="8.351" data-unit="ed2page" id="ed2page.8.351"></span> νεφέλη, ἀρχήν δείκνυσι τῆς τοῦ νοσήματος
<span class="lb" data-page="19.607" data-line="5" id="l19.607.5"></span>διακρίσεως · εἰ δ᾽ ἐν τῷ μέσῳ θεωρεῖται μεταίζουσαν τήν
<span class="lb" data-page="19.607" data-line="6" id="l19.607.6"></span>πέψιν δηλοῖ · εἰ δέ κάτω ἀποκαταστήσεται, τήν τελείαν καὶ
<span class="lb" data-page="19.607" data-line="7" id="l19.607.7"></span>ἀσφαλῆ πέψιν δηλοῖ τοῦ νοσήματος. ὅσον οὑν λεπτύνεται
<span class="lb" data-page="19.607" data-line="8" id="l19.607.8"></span>το πνεῦμα καὶ κατέρχεται τὸ παρυφιστάμενον, τοσοῦτον καὶ
<span class="lb" data-page="19.607" data-line="9" id="l19.607.9"></span>τα νοσήματα καὶ τὰ συμπτώματα χαυνότερα ἑαυτῶν γενήσονται.
<span class="lb" data-page="19.607" data-line="10" id="l19.607.10"></span>ἐν τούτοις οὖν θεωρεῖται ὁ χρόνος τοῦ νοσήματος
<span class="lb" data-page="19.607" data-line="11" id="l19.607.11"></span>εκ τῶν μετεώρων τῆς πέψεώς τε καὶ τῆς ἀπεψίας · ἃ δὲ
<span class="lb" data-page="19.607" data-line="12" id="l19.607.12"></span>φαῦλα καὶ πονηρὰ οὐρά εἰσι ταῦτα · τὰ χλωρὰ καὶ τὰ πελιδνα,
<span class="lb" data-page="19.607" data-line="13" id="l19.607.13"></span>τὰ αἱματώδη, τὰ μέλανα καὶ λίαν παχέα · τὰ χλωρὰ,
<span class="lb" data-page="19.607" data-line="14" id="l19.607.14"></span>τα πελιδνα, τὰ πυρρὰ καὶ λίαν ἄκρατα, τὰ ὠμὰ καὶ λεπτὰ
<span class="lb" data-page="19.607" data-line="15" id="l19.607.15"></span>καὶ μηδεμίαν ἔχοντα ὑπόστασιν μοχθηρὰ μὲν καὶ δυσώδη ·
<span class="lb" data-page="19.607" data-line="16" id="l19.607.16"></span>ὁμοίως τά τε λιπαρὰ καὶ ἐλαιώδη, φαῦλα δὲ ἔτι τὰ λεπτὰ
<span class="lb" data-page="19.607" data-line="17" id="l19.607.17"></span>καὶ ὑδατωδη. νεφέλαι δὲ καὶ ὑποστάσεις πονηραὶ αἱ πελιδναὶ,
<span class="lb" data-page="19.607" data-line="18" id="l19.607.18"></span>αἱ μέλαιναι, αἱ ζωφώδεις, αἱ ποικίλαι, αἱ διεσπασμέναι,
<span class="lb" data-page="19.607" data-line="19" id="l19.607.19"></span>αἱ κριμνώδεις, αἱ δίαιμοι, αἱ πιτυρώδεις, αἱ χλωραὶ, 
<span class="pb" data-page="19.608" id="p19.608"></span>
<span class="lb" data-page="19.608" data-line="1" id="l19.608.1"></span>αἱ φλεγματώδεις καὶ δυσώδεις. τὰ δὲ ἀνυπόστατα σῦρα
<span class="lb" data-page="19.608" data-line="2" id="l19.608.2"></span>πονηρὰ πάντα , καὶ ταῦτα μὲν σημαίνουσι πλῆθος αἰτιῶν,
<span class="lb" data-page="19.608" data-line="3" id="l19.608.3"></span>διαφοράς τε νοσημάτων καὶ αὕξησιν τούτων καὶ μείωσιν,
<span class="lb" data-page="19.608" data-line="4" id="l19.608.4"></span>διάκρισίν τε καὶ κρίσιν, πέψιν τε καὶ ἀπεψίαν καὶ τρόπους
<span class="lb" data-page="19.608" data-line="5" id="l19.608.5"></span>κινδύνων γενησομένων · σκοπεῖν δὲ τὸν ἰατρὸν ἐπὶ πάντων
<span class="lb" data-page="19.608" data-line="6" id="l19.608.6"></span>τούτων τήν ἀκρίβειαν, τήν δίαιταν καὶ τὸ πλῆθος τῶν αἰτιῶν
<span class="lb" data-page="19.608" data-line="7" id="l19.608.7"></span>καὶ τήν ὑπεροχήν εἰς τὸ ἀδιαμάρτητον φυλαχθῆναι.
<span class="lb" data-page="19.608" data-line="8" id="l19.608.8"></span>καὶ ταῦτα δὲ πάντα ἐξ οὔρων τε καὶ τῆς τούτων διαγνῶ-.
<span class="lb" data-page="19.608" data-line="9" id="l19.608.9"></span>σεως καὶ προρρήσεως καὶ θεωρίας. 
</p>
        </article>

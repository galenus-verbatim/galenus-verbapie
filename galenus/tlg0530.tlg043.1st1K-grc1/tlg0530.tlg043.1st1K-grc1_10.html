<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:10">
<span class="pb page1" data-page="1.126" id="p1.126"></span>
<span class="milestone ed1page page1" data-n="1.19" data-unit="ed1page" id="ed1page.1.19"></span>
<span class="milestone ed2page page1" data-n="2.306" data-unit="ed2page" id="ed2page.2.306"></span>
          <p>
<span class="lb" data-page="1.126" data-line="6" id="l1.126.6"></span>Τούτων δὲ κεφαλαιῶδες τῶν νῦν ἐκτεθέντων,
<span class="lb" data-page="1.126" data-line="7" id="l1.126.7"></span>χρήσιμον ἂν εἴη ὑπογράψαι, τί ἐστιν ἔνδειξις, καὶ πῶς
<span class="lb" data-page="1.126" data-line="8" id="l1.126.8"></span>ἀπὸ ἐνδείξεως τὸ χρήσιμον καταλαμβάνεται· καὶ τί τήρησις,
<span class="lb" data-page="1.126" data-line="9" id="l1.126.9"></span>καὶ ὅπως ἀπὸ τηρήσεως τὰ χρήσιμα τηρεῖται· καὶ τί ἀναλογισμὸς,
<span class="lb" data-page="1.126" data-line="10" id="l1.126.10"></span>καὶ ὅπως ἀπὸ αὐτοῦ τὸ χρήσιμον καταλαμβάνεται.
<span class="lb" data-page="1.126" data-line="11" id="l1.126.11"></span>ὥσπερ τοίνυν τῶν φαινομένων τὰ μὲν ἐξ ἑαυτῶν εἰσι
<span class="lb" data-page="1.126" data-line="12" id="l1.126.12"></span>καταληπτὰ, οἷον τὸ λευκὸν καὶ τὸ μέλαν· τὰ δὲ τῇ συμπαρατηρήσει
<span class="lb" data-page="1.126" data-line="13" id="l1.126.13"></span>καταλαμβάνεται, ὡς τὰ διὰ σημείων γιγνωσκόμενα·
<span class="lb" data-page="1.126" data-line="14" id="l1.126.14"></span>οὕτω καὶ τὰ συμφέροντα μὲν ἐνδείξει καταλαμβάνεται.
<span class="lb" data-page="1.126" data-line="15" id="l1.126.15"></span>συμπροσπίπτει γὰρ τοῖς ἐνδεικνυμένοις τὰ συμφέροντα, καὶ
<span class="lb" data-page="1.126" data-line="16" id="l1.126.16"></span>οὐδενὸς λογισμοῦ χρείαν ἔχει. διὰ τοῦτο γάρ τοι καὶ τὰ
<span class="lb" data-page="1.126" data-line="17" id="l1.126.17"></span>ἄλογα τῶν ζώων ἀπὸ ἐγκαύσεως καὶ κρύους καὶ ἁπλῶς ἀπό
<span class="lb" data-page="1.126" data-line="18" id="l1.126.18"></span>πάντων βλάπτειν πεφυκότων ἀναχωρεῖ, συμπροσπίπτοντος
<span class="pb" data-page="1.127" id="p1.127"></span>
<span class="lb" data-page="1.127" data-line="1" id="l1.127.1"></span>δηλονότι τοῦ συμφέροντος. καὶ ἐπὶ σκόλοπος ἐμπεπηγότος,
<span class="lb" data-page="1.127" data-line="2" id="l1.127.2"></span>ἢ ἄλλου τινὸς, οὐδεὶς κατὰ λογισμὸν τὴν αἵρεσιν ποιεῖται.
<span class="lb" data-page="1.127" data-line="3" id="l1.127.3"></span>ὅπερ οὖν ἐπὶ τῶν ἐναργῶς συγκατατεθέντων, πᾶσιν γὰρ
<span class="lb" data-page="1.127" data-line="4" id="l1.127.4"></span>ὑπερβαίνουσιν ἔνδειξιν ἡ διάνοια ἡμῶν συγκατατίθεται τῷ
<span class="lb" data-page="1.127" data-line="5" id="l1.127.5"></span>ἐναργεῖ, τοῦτο καὶ ἐπὶ τῶν ἐξ ἐνδείξεως καταλαμβανομένων
<span class="lb" data-page="1.127" data-line="6" id="l1.127.6"></span>γίγνεται. σώζεται οὖν ἀναλογία τις τῇ ἐνδείξει πρὸς τὰ
<span class="lb" data-page="1.127" data-line="7" id="l1.127.7"></span>φαινόμενα καὶ τὰ ἐναργῆ. ὅταν γὰρ τοῖς βλάπτουσι συμπίπτῃ
<span class="lb" data-page="1.127" data-line="8" id="l1.127.8"></span>τὸ συμφέρον, τότε οὔτε παρατηρήσει, οὔτε λογισμῷ
<span class="lb" data-page="1.127" data-line="9" id="l1.127.9"></span>χρώμεθα· αὐτὰ γὰρ τὰ βλάπτοντα ἐνδείκνυται τὸ συμφέρον.
<span class="lb" data-page="1.127" data-line="10" id="l1.127.10"></span>ἡ δὲ τήρησις ἀναλογίαν τινα ἔχει πρὸς τὰ διὰ σημείων
<span class="lb" data-page="1.127" data-line="11" id="l1.127.11"></span>καταλαμβανόμενα. ὡς γὰρ ἐκεῖ τῇ συμπαρατηρήσει καταλαμβάνεσθαι
<span class="lb" data-page="1.127" data-line="12" id="l1.127.12"></span>λέγομεν, οὕτω κἀνταῦθα τοῦ συμφέροντος ἡ
<span class="lb" data-page="1.127" data-line="13" id="l1.127.13"></span>τήρησις γίγνεται. ἐπὶ γάρ τισι πλειστάκις κατὰ τὸ αὐτὸ
<span class="lb" data-page="1.127" data-line="14" id="l1.127.14"></span>ἀπηντηκόσιν, ἄνευ τῆς καταλήψεως τῶν ποιούντων αἰτίοιν,
<span class="lb" data-page="1.127" data-line="15" id="l1.127.15"></span>ἡ τοῦ συμφέροντος τήρησις γίγνεται, ὡς ἐπὶ αἱμωδίας ἡ ἀνδράχνη.
<span class="lb" data-page="1.127" data-line="16" id="l1.127.16"></span>οὔτε γὰρ. τὸ συνεκτικὸν αἴτιον ἐνταῦθά γε δηλοῖ,
<span class="lb" data-page="1.127" data-line="17" id="l1.127.17"></span>οὔτε λογισμῷ τινι τὸ συμφέρον εὕρηται ἐπὶ τῶν ὑοσκύαμον
<span class="lb" data-page="1.127" data-line="18" id="l1.127.18"></span>εἰληφότων, ἤ τι τοιοῦτον δηλητήριον προσενεγκαμένων, καταρχὰς
<span class="pb" data-page="1.128" id="p1.128"></span>
<span class="lb" data-page="1.128" data-line="1" id="l1.128.1"></span>μὲν ἡ θεραπεία ἔκ τε τοῦ αἰτίου καὶ τοῦ τόπου
<span class="lb" data-page="1.128" data-line="2" id="l1.128.2"></span>παραλαμβάνεται, ἀπορίᾳ δὲ τοῦ αἰτίου ὕστερον ἤδη τοῖς
<span class="lb" data-page="1.128" data-line="3" id="l1.128.3"></span>τετηρημένοις χρώμεθα. τὸν μὲν γὰρ ἔμετον ἐν ἀρχῇ παραλαμβάνομεν,
<span class="lb" data-page="1.128" data-line="4" id="l1.128.4"></span>τοῦ αἰτίου ἐνδεικνυμένου τὴν προαίρεσιν αὐτοῦ,
<span class="lb" data-page="1.128" data-line="5" id="l1.128.5"></span>καὶ τοῦ τόπου τὸν τρόπον τῆς προαιρέσεως ἐπιλαμβάνοντος.
<span class="lb" data-page="1.128" data-line="6" id="l1.128.6"></span>ὕστερον δὲ δὴ ἀγνοοῦντες τὴν αἰτίαν, τοῖς τετηρημένοις,
<span class="lb" data-page="1.128" data-line="7" id="l1.128.7"></span>οἴνῳ καὶ γάλακτι χρώμεθα. ἀναλογισμῷ δὲ τὸ χρήσιμον καταλαμβάνεται,
<span class="lb" data-page="1.128" data-line="8" id="l1.128.8"></span>ὅταν ἀγνοῆται μὲν ἡ αἰτία, τήρησίς τε μηδεμία
<span class="lb" data-page="1.128" data-line="9" id="l1.128.9"></span>ὑπάρχῃ, ὁμοιότατον δ’ ἐκ τῶν συμπτωμάτων ᾖ. ἐπὶ
<span class="lb" data-page="1.128" data-line="10" id="l1.128.10"></span>γὰρ τῶν τοιούτων ἀπὸ μὲν ἐνδείξεως τὸ χρήσιμον ληφθῆναι
<span class="lb" data-page="1.128" data-line="11" id="l1.128.11"></span>οὐ δύναται, ἀγνοεῖται γὰρ τὸ αἴτιον· τηρήσεως δὲ οὐδεμιᾶς
<span class="lb" data-page="1.128" data-line="12" id="l1.128.12"></span>γεγενημένης, ἀναγκαζόμεθα τῇ ὁμοιότητι τῶν συμπτωμάτων
<span class="lb" data-page="1.128" data-line="13" id="l1.128.13"></span>προσέχοντες μεταβαίνειν ἐπὶ τὸ ὅμοιον. ὑπὸ γὰρ αἱμόῤῥου
<span class="lb" data-page="1.128" data-line="14" id="l1.128.14"></span>τινὸς δηχθέντος, ἔπειτα αἱμοῤῥαγοῦντος, τὴν αἰτίαν, καθ’ ἣν
<span class="lb" data-page="1.128" data-line="15" id="l1.128.15"></span>τοῦτο πάσχει, μὴ εἰδότες, μηδὲ τετηρηκότες, τοῖς πρὸς τὰς ἐκ
<span class="lb" data-page="1.128" data-line="16" id="l1.128.16"></span>διαιρέσεως αἱμοῤῥαγίας ποιοῦσι χρώμεθα. κατὰ τοιοῦτον δή
<span class="lb" data-page="1.128" data-line="17" id="l1.128.17"></span>τινα λόγον οἱ Κνιδιακοὶ ἰατροὶ τοὺς ἐν πνεύμονι πύον ἔχοντας
<span class="lb" data-page="1.128" data-line="18" id="l1.128.18"></span>θεραπεύειν ἐπειρῶντο, τῇ τοῦ ὁμοίου μεταβάσει χρώμενοι.
<span class="pb" data-page="1.129" id="p1.129"></span>
<span class="lb" data-page="1.129" data-line="1" id="l1.129.1"></span><span class="milestone ed2page" data-n="2.307" data-unit="ed2page" id="ed2page.2.307"></span>ἐπεὶ γὰρ πᾶν τὸ ἐν πνεύμονι ὑπάρχον διὰ βηχὸς ἀναφέρεται,
<span class="lb" data-page="1.129" data-line="2" id="l1.129.2"></span>ἐξέλκοντες τὴν γλῶτταν, ἐνίεσάν τι εἰς τὴν ἀρτηρίαν
<span class="lb" data-page="1.129" data-line="3" id="l1.129.3"></span>ὑγρὸν τὸ σφοδρὰν βῆχα κινῆσαι δυνάμενον, ἵνα διὰ τῆς
<span class="lb" data-page="1.129" data-line="4" id="l1.129.4"></span>ὁμοιότητος τοῦ συμπτώματος ἀνενεχθῇ τὸ πύον. ὁ γοῦν
<span class="lb" data-page="1.129" data-line="5" id="l1.129.5"></span>ἀναλογισμὸς γίνεται ἐπὶ τῇ τοῦ ὁμοίου μεταβάσει ἀναλογιζόμενοι
<span class="lb" data-page="1.129" data-line="6" id="l1.129.6"></span>γὰρ μεταβαίνομεν ἀπὸ τῶν ὁμοίων εἰς τὰ ὅμοια. οἱ
<span class="lb" data-page="1.129" data-line="7" id="l1.129.7"></span>δ’ Ἐμπειρικοὶ ἑτέρως, καὶ οὐχ ὡς ἡμεῖς τῇ τοῦ ὁμοίου μεταβάσει
<span class="lb" data-page="1.129" data-line="8" id="l1.129.8"></span>κέχρηνται. φασὶ γὰρ γίγνεσθαι τὴν τοῦ ὁμοίου μετάβασιν
<span class="lb" data-page="1.129" data-line="9" id="l1.129.9"></span>ἀπὸ βοηθημάτων εἰς βοηθήματα, ἢ ἀπὸ παθῶν
<span class="lb" data-page="1.129" data-line="10" id="l1.129.10"></span>ἐπὶ πάθη. ἀπὸ μὲν βοηθημάτων ἐπὶ βοηθήματα, οὕτως.
<span class="lb" data-page="1.129" data-line="11" id="l1.129.11"></span>ὅταν γὰρ τὰ αὐτὰ συμπτώματα τοῖς παραλαμβανομένοις
<span class="lb" data-page="1.129" data-line="12" id="l1.129.12"></span>προσῇ, τότε τὴν τοῦ ὁμοίου μετάβασιν ποιούμεθα, ὡς ἀπὸ
<span class="lb" data-page="1.129" data-line="13" id="l1.129.13"></span>μήλου ἐπὶ μέσπιλον. ἀλλὰ ῥητέον πρὸς αὐτοὺς, ὅτι ἀδύνατός
<span class="lb" data-page="1.129" data-line="14" id="l1.129.14"></span>ἐστιν ἡ τοιαύτη τοῦ ὁμοίου ὑμῖν μετάβασις. πότερον γὰρ
<span class="lb" data-page="1.129" data-line="15" id="l1.129.15"></span>λογισμῷ χρώμενοι μεταβαίνετε ἀπὸ τοῦ ὁμοίου ἐπὶ τὸ ὅμοιον,
<span class="lb" data-page="1.129" data-line="16" id="l1.129.16"></span>ἢ τηρήσει; εἰ μὲν γὰρ τηρήσει, τήρησίς ἐστι τὸ γινόμενον,
<span class="lb" data-page="1.129" data-line="17" id="l1.129.17"></span>καὶ γινωσκόμενον, καὶ οὐχ ὁμοίου μετάβασις. εἰ δὲ λογισμῷ,
<span class="lb" data-page="1.129" data-line="18" id="l1.129.18"></span>ἐρωτητέον αὐτοὺς, πότερον τῇ πάντων τῶν <span class="milestone ed1page" data-n="1.20" data-unit="ed1page" id="ed1page.1.20"></span>συμπτωμάτων
<span class="pb" data-page="1.130" id="p1.130"></span>
<span class="lb" data-page="1.130" data-line="1" id="l1.130.1"></span>ὁμοιότητι προσέχοντες μεταβαίνουσιν ἀπὸ τοῦ ὁμοίου
<span class="lb" data-page="1.130" data-line="2" id="l1.130.2"></span>ἐπὶ τὸ ὅμοιον, ἤ τινων. εἰ μὲν οὖν τῇ πάντων φήσουσιν,
<span class="lb" data-page="1.130" data-line="3" id="l1.130.3"></span>οὐδὲν εὑρεθήσεται κατὰ πάντων τινὶ ὅμοιον. τὰ γὰρ κατὰ
<span class="lb" data-page="1.130" data-line="4" id="l1.130.4"></span>μηδ’ ὁτιοῦν διαφέροντα ἀλλήλων ταὐτά ἐστι, καὶ οὐχ ὅμοια.
<span class="lb" data-page="1.130" data-line="5" id="l1.130.5"></span>εἰ δὲ τῇ τινων συμπτωμάτων ὁμοιότητι φήσουσιν ἀρκεῖσθαι,
<span class="lb" data-page="1.130" data-line="6" id="l1.130.6"></span>πότερον ταῖς κατὰ τὸ σχῆμα ἢ χρῶμα ὁμοιότησι, φήσομεν,
<span class="lb" data-page="1.130" data-line="7" id="l1.130.7"></span>προσέχετε, ἢ ταῖς κατὰ σκληρότητα, ἢ μαλακότητα, ἢ μᾶλλον
<span class="lb" data-page="1.130" data-line="8" id="l1.130.8"></span>ταῖς κατὰ γεῦσιν, ἢ κατὰ τι τοιοῦτον τὴν ὁμοιότητα κρίνετε;
<span class="lb" data-page="1.130" data-line="9" id="l1.130.9"></span>ἂν δ’ ἢ τῇ κατὰ γεῦσιν λέγωσιν, ἢ κατ’ ἀλλ’ ὁτιοῦν,
<span class="lb" data-page="1.130" data-line="10" id="l1.130.10"></span>προδήλως ὁμολογήσουσι τὰ ὠφελοῦντα, καθ’ ὅ τι ὠφελεῖ,
<span class="lb" data-page="1.130" data-line="11" id="l1.130.11"></span>καταλαμβάνειν. ἐξ οὗ δῆλον, ὡς καὶ τὰ βλάπτοντα, καθ’
<span class="lb" data-page="1.130" data-line="12" id="l1.130.12"></span>ὅ τι βλάπτει, ἀναγκασθήσονται ὁμολογεῖν εἰδέναι. τῇ γὰρ
<span class="lb" data-page="1.130" data-line="13" id="l1.130.13"></span>ἐναντιότητι τῇ πρὸς τὰ βλάπτοντα τὰ ὠφελοῦντα ὠφελεῖ.
<span class="lb" data-page="1.130" data-line="14" id="l1.130.14"></span>εἰ τοίνυν τὸ μέσπιλον κατὰ τὸ ἐμφερῆ τῷ μήλῳ τὴν γευστὴν
<span class="lb" data-page="1.130" data-line="15" id="l1.130.15"></span>ἔχειν ποιότητα ἐπὶ τῶν δυσεντερικῶν αἱρεῖται, ἰστέον
<span class="lb" data-page="1.130" data-line="16" id="l1.130.16"></span>ὅτι τῇ κατὰ τὴν γεῦσιν ὠφελεῖ ποιότητι. καὶ ἐπεὶ αὕτη
<span class="lb" data-page="1.130" data-line="17" id="l1.130.17"></span>πρόδηλός ἐστι στύφουσα, συμπροσπίπτει τῇ καταλήψει
<span class="lb" data-page="1.130" data-line="18" id="l1.130.18"></span>ταύτῃ τὸ ἐναντίας εἶναι ποιότητος ἢ δυνάμεως τὰ βλάπτοντα.
<span class="pb" data-page="1.131" id="p1.131"></span>
<span class="lb" data-page="1.131" data-line="1" id="l1.131.1"></span>εἰ δὲ καταληπτῇ αἰτίᾳ ὑπεναντιοῦται τὰ βοηθήματα,
<span class="lb" data-page="1.131" data-line="2" id="l1.131.2"></span>δῆλον ὅτι καταληπτά ἐστι τὰ κεκρυμμένα, καὶ χρήσιμα γιγνώσκεσθαι.
</p>
        </article>

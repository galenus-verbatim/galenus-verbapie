<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:11">
<span class="pb page1" data-page="1.131" id="p1.131"></span>
<span class="milestone ed1page page1" data-n="1.20" data-unit="ed1page" id="ed1page.1.20"></span>
<span class="milestone ed2page page1" data-n="2.307" data-unit="ed2page" id="ed2page.2.307"></span>
          <p>
<span class="lb" data-page="1.131" data-line="3" id="l1.131.3"></span>Πῶς μὲν οὖν ἀπὸ ἐνδείξεως τὸ χρήσιμον καταλαμβάνεται,
<span class="lb" data-page="1.131" data-line="4" id="l1.131.4"></span>εἴρηται. νῦν δὲ τὰς ὑπογραφὰς ἑκάστου αὐτῶν
<span class="lb" data-page="1.131" data-line="5" id="l1.131.5"></span>ἐκθησόμεθα. ἔστι τοίνυν ἔνδειξις ἡ συμπροσπίπτουσα κατάληψις
<span class="lb" data-page="1.131" data-line="6" id="l1.131.6"></span>τοῦ ὠφελοῦντος ἅμα τῇ τοῦ βλάπτοντος καταλήψει,
<span class="lb" data-page="1.131" data-line="7" id="l1.131.7"></span>ἄνευ τηρήσεως ἢ λογισμοῦ. πεῖρα δ’ ἐστὶ τοῦ πλειστάκις
<span class="lb" data-page="1.131" data-line="8" id="l1.131.8"></span>ἢ κατὰ τὸ αὐτὸ ἑωραμένου κατάληψις καὶ μνήμη. ἢ οὕτως.
<span class="lb" data-page="1.131" data-line="9" id="l1.131.9"></span>ἔνδειξίς ἐστιν, ὅταν καταλαμβανομένοις πράγμασι συμπροσπίπτῃ
<span class="lb" data-page="1.131" data-line="10" id="l1.131.10"></span>τὸ συμφέρον ἄνευ ἀποδείξεως καὶ παρατηρήσεως.
<span class="lb" data-page="1.131" data-line="11" id="l1.131.11"></span>πεῖρα δ’ ἐστὶν ἡ τοῦ πλειστάκις καὶ κατὰ τὸ αὐτὸ ἑωραμένου
<span class="lb" data-page="1.131" data-line="12" id="l1.131.12"></span>τήρησίς τε καὶ μνήμη. ἔστι δὲ τὸ αὐτὸ τήρησις ὅ τι
<span class="lb" data-page="1.131" data-line="13" id="l1.131.13"></span>καὶ πεῖρα. ἀναλογισμὸς δ’ ἐστὶ σύγκρισις καὶ κατάληψις
<span class="lb" data-page="1.131" data-line="14" id="l1.131.14"></span>αἰτίων ὠφελούντων ὁμοιότησιν. ἑξῆς τοίνυν τὰ ἴδια ἑκάστης
<span class="lb" data-page="1.131" data-line="15" id="l1.131.15"></span>αἱρέσεως ἐκθέμενοι, τὴν ἀντίῤῥησιν πρὸς ἑκάστην αὐτῶν,
<span class="lb" data-page="1.131" data-line="16" id="l1.131.16"></span>λέγω δὴ τῶν Ἐμπειρικῶν καὶ Μεθοδικῶν, ποιησόμεθα.
<span class="lb" data-page="1.131" data-line="17" id="l1.131.17"></span><span class="milestone ed2page" data-n="2.308" data-unit="ed2page" id="ed2page.2.308"></span>ἔστι δὲ ἴδια τῶν Ἐμπειρικῶν ταῦτα· ἡ ἐπὶ ταῖς
<span class="pb" data-page="1.132" id="p1.132"></span>
<span class="lb" data-page="1.132" data-line="1" id="l1.132.1"></span>συνδρομαῖς τήρησις τῶν ὠφελούντων, ἡ ἱστορία, ἡ τοῦ
<span class="lb" data-page="1.132" data-line="2" id="l1.132.2"></span>ὁμοίου μετάβασις, ὡς ἐκεῖνοι γίνεσθαι ἀξιοῦσιν. ἄλλῳ γάρ
<span class="lb" data-page="1.132" data-line="3" id="l1.132.3"></span>τινι τρόπῳ οἱ Λογικοὶ τῇ τοῦ ὁμοίου μεταβάσει κέχρηνται,
<span class="lb" data-page="1.132" data-line="4" id="l1.132.4"></span>ὡς προϊόντες δείξομεν τὴν διαφοράν.
</p>
        </article>

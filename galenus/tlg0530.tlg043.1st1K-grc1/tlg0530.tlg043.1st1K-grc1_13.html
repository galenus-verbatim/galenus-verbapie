<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:13">
<span class="pb page1" data-page="1.135" id="p1.135"></span>
<span class="milestone ed1page page1" data-n="1.20" data-unit="ed1page" id="ed1page.1.20"></span>
<span class="milestone ed2page page1" data-n="2.309" data-unit="ed2page" id="ed2page.2.309"></span>
          <p>
<span class="lb" data-page="1.135" data-line="6" id="l1.135.6"></span>Ὅτι δ’ ἀδύνατός ἐστιν ἡ ἐπὶ ταῖς συνδρομαῖς
<span class="lb" data-page="1.135" data-line="7" id="l1.135.7"></span>τήρησις, διὰ τούτων ἐπιδείξομαι. φασὶ τοίνυν οἱ Ἐμπειρικοὶ,
<span class="lb" data-page="1.135" data-line="8" id="l1.135.8"></span>ὅτι ἡ τήρησις οὐκ ἐφ’ ἑνὶ, οὔτ’ ἐπὶ δύο. ἀλλ’ ἐπὶ
<span class="lb" data-page="1.135" data-line="9" id="l1.135.9"></span>πλείστοις καὶ πλειστάκις τεθεωρημένοις καὶ ὡσαύτως ἔχουσι
<span class="lb" data-page="1.135" data-line="10" id="l1.135.10"></span>γίνεται. πυνθανομένων οὖν αὐτῶν, εἰ ἐπὶ τοῖς αὐτοῖς γένεσι
<span class="lb" data-page="1.135" data-line="11" id="l1.135.11"></span>τῶν συμπτωμάτων τὰ συμφέροντα τηροῦσιν, ἐξ ἀνάγκης
<span class="lb" data-page="1.135" data-line="12" id="l1.135.12"></span>ἐπὶ τοῖς αὐτοῖς γένεσι τηρεῖν φήσουσιν. ἐὰν γὰρ ἐπὶ
<span class="lb" data-page="1.135" data-line="13" id="l1.135.13"></span>μὲν τοῦδε πυρετὸς, φέρε, ᾖ καὶ φλεγμονὴ, ἐπὶ δὲ τοῦδε
<span class="lb" data-page="1.135" data-line="14" id="l1.135.14"></span>ἀπόκρισις χολῆς δι’ ἐμέτου ἢ δι’ ἕδρας γένηται, οὐχ οἷον
<span class="lb" data-page="1.135" data-line="15" id="l1.135.15"></span>τὴν αὐτὴν ποιήσασθαι τήρησιν. ὅτι οὗν ἐξαρκεῖ κατὰ τὸ
<span class="lb" data-page="1.135" data-line="16" id="l1.135.16"></span>γένος τὰ αὐτὰ εἶναι συμπτώματα, οὐδαμῶς φήσουσιν, ἀλλὰ
<span class="pb" data-page="1.136" id="p1.136"></span>
<span class="lb" data-page="1.136" data-line="1" id="l1.136.1"></span>κατὰ τὸν ἀριθμὸν ἴσα εἶναι δεῖ. ἐὰν γὰρ τὰ αὐτὰ μένῃ
<span class="lb" data-page="1.136" data-line="2" id="l1.136.2"></span>συμπτώματα, μὴ πάντα δὲ, ἢ πλείω, ἐξαλλάσσεται ἡ συνδρομὴ,
<span class="lb" data-page="1.136" data-line="3" id="l1.136.3"></span>καὶ ἑτέρας χρεία τηρήσεως. δεῖ γὰρ ἐπὶ τοῖς αὐτοῖς
<span class="lb" data-page="1.136" data-line="4" id="l1.136.4"></span>γένεσι καὶ τοῖς ἴσοις ἀριθμοῖς τὴν τήρησιν γίγνεσθαι. ὅπως
<span class="lb" data-page="1.136" data-line="5" id="l1.136.5"></span>δ’ ἐξαλλάσσεται ἡ πᾶσα θεραπεία περὶ τοῦ πλεονασμοῦ
<span class="lb" data-page="1.136" data-line="6" id="l1.136.6"></span>καὶ ἐνδείας συμπτωμάτων, ἐντεῦθεν σκεπτέον. ἔστιν οὖν τις
<span class="lb" data-page="1.136" data-line="7" id="l1.136.7"></span>ἐπὶ τῇς φλεγμονῆς τετηρημένη θεραπεία. ἂν οὖν ἕν τι
<span class="lb" data-page="1.136" data-line="8" id="l1.136.8"></span>σύμπτωμα περιέλῃ τῆς φλεγμονῆς, οἷον τὴν αἴσθησιν, ἐξαλλάσσεται
<span class="lb" data-page="1.136" data-line="9" id="l1.136.9"></span>καὶ ἡ θεραπεία. ἀντὶ γὰρ φλεγμονῆς σκίῤῥος γίνεται,
<span class="lb" data-page="1.136" data-line="10" id="l1.136.10"></span>καὶ οὐχ ἡ αὐτὴ θεραπεία ἁρμόζει. <span class="milestone ed1page" data-n="1.21" data-unit="ed1page" id="ed1page.1.21"></span>οὕτω μὲν
<span class="lb" data-page="1.136" data-line="11" id="l1.136.11"></span>οὖν παρὰ ἔνδειαν συμπτώματος ἐξαλλάσσεται ἡ θεραπεία.
<span class="lb" data-page="1.136" data-line="12" id="l1.136.12"></span>παρὰ δὲ πλεονασμὸν οὕτως. ἂν τῇ φλεγμονῇ πυρετὸς ἢ
<span class="lb" data-page="1.136" data-line="13" id="l1.136.13"></span>συγκοπὴ προσγένηται, ἅμα τῷ πλεονασμῷ τῶν συμπτωμάτων
<span class="lb" data-page="1.136" data-line="14" id="l1.136.14"></span>διαφέρουσα μὲν γίνεται ἡ συνδρομὴ, διαφέρουσα δὲ
<span class="lb" data-page="1.136" data-line="15" id="l1.136.15"></span>καὶ ἡ θεραπεία παραλαμβάνεται. καὶ οὐ μόνον κατὰ γένος
<span class="lb" data-page="1.136" data-line="16" id="l1.136.16"></span>ταὐτὰ εἶναι δεῖ συμπτώματα, καὶ κατὰ τὸν ἀριθμὸν ἴσα,
<span class="lb" data-page="1.136" data-line="17" id="l1.136.17"></span>ἀλλὰ καὶ κατὰ τὸ μέγεθος δεῖ μήθ’ ὑπερβάλλειν, μήτ’
<span class="lb" data-page="1.136" data-line="18" id="l1.136.18"></span>ἐλλείπειν. καὶ γὰρ παρὰ τὰ μεγέθη τῶν συμπτωμάτων
<span class="pb" data-page="1.137" id="p1.137"></span>
<span class="lb" data-page="1.137" data-line="1" id="l1.137.1"></span>ἐξαλλάσσεται ἡ θεραπεία. τὰς μὲν γὰρ ἐπιπολῆς διαιρέσεις
<span class="lb" data-page="1.137" data-line="2" id="l1.137.2"></span>οὐ ῥάπτομεν, ἀλλ’ οὐδ’ ἀσιτίᾳ ἄν τις χρήσαιτο. διαιρέσεως
<span class="lb" data-page="1.137" data-line="3" id="l1.137.3"></span>δὲ μεγάλης γεγενημένης, καὶ ἀσιτίαν παραλαμβάνομεν,
<span class="lb" data-page="1.137" data-line="4" id="l1.137.4"></span>καὶ φλεβοτομίαν, καὶ ἀγκτῆρας, καὶ τὰ ὅμοια. καὶ οὐκ
<span class="lb" data-page="1.137" data-line="5" id="l1.137.5"></span>ἐπαρκεῖ τῷ γένει τὰ αὐτὰ εἶναι συμπτώματα, καὶ τῷ ἀριθμῷ
<span class="lb" data-page="1.137" data-line="6" id="l1.137.6"></span>ἴσα, καὶ τῷ μεγέθει ὅμοια, ἀλλὰ καὶ χρόνον δεῖ τηρήσει·
<span class="lb" data-page="1.137" data-line="7" id="l1.137.7"></span>παραλαμβάνεσθαι. ἄλλα γὰρ ἀρχομένων τῶν νοσημάτων
<span class="lb" data-page="1.137" data-line="8" id="l1.137.8"></span>βοηθήματα παραλαμβάνεται, ἄλλα δ’ ἀκμαζόντων. ἀρχομένων
<span class="lb" data-page="1.137" data-line="9" id="l1.137.9"></span>γὰρ τῶν νούσων, ἤν τι δοκέῃ κινέειν, κινέειν· ἀκμαζουσῶν
<span class="lb" data-page="1.137" data-line="10" id="l1.137.10"></span>δὲ, ἡσυχίην ἔχειν, ἔφη Ἱπποκράτης. καὶ φλεγμονῆς
<span class="lb" data-page="1.137" data-line="11" id="l1.137.11"></span>δὲ ἀρχομένης μὲν, τοῖς ἀποκρουστικοῖς χρώμεθα, μετὰ δὲ
<span class="lb" data-page="1.137" data-line="12" id="l1.137.12"></span>τοῦτο καταπλάσμασι καὶ τοῖς διαφορεῖν τὸ ἐπενεχθὲν δυναμένοις.
<span class="lb" data-page="1.137" data-line="13" id="l1.137.13"></span>δεῖ δὲ καὶ τὴν τάξιν τοῖς εἰρημένοις συμπαρατηρεῖν,
<span class="lb" data-page="1.137" data-line="14" id="l1.137.14"></span>καὶ γὰρ παρὰ τὴν τάξιν ἐξαλλάσσεται ἡ συνδρομή. διὰ
<span class="lb" data-page="1.137" data-line="15" id="l1.137.15"></span>τοῦτο δὲ καὶ τὴν θεραπείαν ἐξαλλάσσεσθαι ἀναγκαῖον. ἄλλως
<span class="lb" data-page="1.137" data-line="16" id="l1.137.16"></span>γὰρ τοὺς μανέντας, εἶτα πυρέξαντας θεραπεύομεν, καὶ
<span class="lb" data-page="1.137" data-line="17" id="l1.137.17"></span>ἄλλως τοὺς πυρέξαντας, εἶτα μανέντας. καὶ γὰρ ὀλέθρια
<span class="lb" data-page="1.137" data-line="18" id="l1.137.18"></span>καὶ οὐκ ὀλέθρια παρὰ τὴν τάξιν τῶν συμπτωμάτων, ὡς
<span class="pb" data-page="1.138" id="p1.138"></span>
<span class="lb" data-page="1.138" data-line="1" id="l1.138.1"></span>ἐκ τῶν ἀποτελεσμάτων ἐστὶ δῆλον, τὰ πάθη γίνεται. πυρετὸς
<span class="lb" data-page="1.138" data-line="2" id="l1.138.2"></span>μὲν ἐπὶ σπασμοῦ οὐ μόνον ἀκίνδυνος, <span class="milestone ed2page" data-n="2.310" data-unit="ed2page" id="ed2page.2.310"></span>ἀλλὰ καὶ
<span class="lb" data-page="1.138" data-line="3" id="l1.138.3"></span>λύει τὸ νόσημα· ἐπὶ πυρετοῦ δὲ σπασμὸς ὀλέθριος. ἐξαλλασσομένης
<span class="lb" data-page="1.138" data-line="4" id="l1.138.4"></span>δὲ τῆς συνδρομῆς, παρὰ τὴν τάξιν τῶν συμπτωμάτων,
<span class="lb" data-page="1.138" data-line="5" id="l1.138.5"></span>ὡς ἐκ τῶν ἀποτελεσμάτων ἐστὶ δῆλον, ἀναγκαῖον
<span class="lb" data-page="1.138" data-line="6" id="l1.138.6"></span>ὁμολογεῖν, καὶ τὴν θεραπείαν διαφέρειν. ἐπεὶ τοίνυν οὐ μόνον
<span class="lb" data-page="1.138" data-line="7" id="l1.138.7"></span>ταὐτὰ τῷ γένει τὰ συμπτώματα, καὶ τῷ ἀριθμῷ ἴσα τε
<span class="lb" data-page="1.138" data-line="8" id="l1.138.8"></span>καὶ τῷ μεγέθει ὅμοια εἶναι δεῖ, ἀλλὰ καὶ τὸν αὐτὸν χρόνον
<span class="lb" data-page="1.138" data-line="9" id="l1.138.9"></span>καὶ τὴν τάξιν τὴν αὐτὴν φυλάττεσθαι ἀναγκαῖον, εἰ
<span class="lb" data-page="1.138" data-line="10" id="l1.138.10"></span>μέλλοι ὑγιὴς ἡ τήρησις ἔσεσθαι, ἀδύνατον δ’ ἐν ἅπαντι τῷ
<span class="lb" data-page="1.138" data-line="11" id="l1.138.11"></span>βίῳ, μὴ ὅτι, πλείοσιν, ἀλλὰ καὶ δύο ἀῤῥώστοις τὰ εἰρημένα
<span class="lb" data-page="1.138" data-line="12" id="l1.138.12"></span>πάντα ὁμοίως συμβῆναι, δῆλον ὡς ἀδύνατος ἔσται ἐπὶ τῇ
<span class="lb" data-page="1.138" data-line="13" id="l1.138.13"></span>συνδρομῇ τήρησις. ὅτι δ’ ἀδύνατον τὰ εἰρημένα πάντα
<span class="lb" data-page="1.138" data-line="14" id="l1.138.14"></span>ἐπὶ πᾶσιν ἢ πλείοσι συγχωρῆσαι, διὰ τούτων ἄν τις ἐπιδείξειε.
<span class="lb" data-page="1.138" data-line="15" id="l1.138.15"></span>παρὰ τὴν αἰτίαν, καὶ τοὺς πάσχοντας τόπους, καὶ
<span class="lb" data-page="1.138" data-line="16" id="l1.138.16"></span>τὰς ἡλικίας, καὶ παρὰ τὰ ἔθη, καὶ παρὰ τὰ μεγέθη τῶν
<span class="lb" data-page="1.138" data-line="17" id="l1.138.17"></span>συμπτωμάτων, καὶ παρὰ τὰς φύσεις, καὶ παρὰ τὰς ὥρας,
<span class="lb" data-page="1.138" data-line="18" id="l1.138.18"></span>καὶ τὰς χώρας διαφέροντα τὰ πάθη γίγνονται· ἀδύνατον
<span class="pb" data-page="1.139" id="p1.139"></span>
<span class="lb" data-page="1.139" data-line="1" id="l1.139.1"></span>πάντως δυσὶ συγχωρῆσαι ἀνθρώποις, ὡς ὁμοίως κατὰ πάντα
<span class="lb" data-page="1.139" data-line="2" id="l1.139.2"></span>ἔχουσι. διόπερ ἀδύνατός ἐστιν ἡ ἐπὶ ταῖς συνδρομαῖς τήρησις.
<span class="lb" data-page="1.139" data-line="3" id="l1.139.3"></span>κἂν δύο δ’ ἀπαράλλακτοι εὑρεθῶσιν, οὐδ’ οὕτως ἡ
<span class="lb" data-page="1.139" data-line="4" id="l1.139.4"></span>τήρησις δυνατὴ, διότι ἐπὶ πλειόνων αὐτὴν γενέσθαι δεῖ.
<span class="lb" data-page="1.139" data-line="5" id="l1.139.5"></span>ἀλλὰ πῶς, φασὶ, τὸ ἑαυτῶν ὑμεῖς κατασκευάζετε δόγμα;
<span class="lb" data-page="1.139" data-line="6" id="l1.139.6"></span>δοκοῦμεν γὰρ αὐτοῖς ἀδυνατοῦντες τηρεῖν, καὶ ἐπὶ τοῖς
<span class="lb" data-page="1.139" data-line="7" id="l1.139.7"></span>συμπτώμασι, καὶ ἐπὶ ταῖς δυνάμεσι. ὅτι γὰρ ὁ ἑλλέβορος
<span class="lb" data-page="1.139" data-line="8" id="l1.139.8"></span>καθαίρει καὶ τὰ ἐπὶ τῶν ἰοβόλων, τηρήσει κατείληπται.
<span class="lb" data-page="1.139" data-line="9" id="l1.139.9"></span>καὶ ἐπὶ τῇ αἱμωδίᾳ ἡ αἰτία οὐ μὴν κατείληπται, ὅτι
<span class="lb" data-page="1.139" data-line="10" id="l1.139.10"></span>δ’ ἀνδράχνη λύει αὐτὴν, τετήρηται. ῥητέον οὖν πρὸς αὐτοὺς,
<span class="lb" data-page="1.139" data-line="11" id="l1.139.11"></span>ὅτι ἡμεῖς μὲν τὰ χρήσιμα τῶν συμπτωμάτων περιορίζοντες
<span class="lb" data-page="1.139" data-line="12" id="l1.139.12"></span>τῇ πρὸς τοὺς σκοποὺς ἀναφορᾷ, καὶ τῇ χρείᾳ τὸ
<span class="lb" data-page="1.139" data-line="13" id="l1.139.13"></span>χρήσιμον κρίνομεν. κατειληφότες οὖν καὶ τὰ ἀπὸ τῶν αἰτιῶν
<span class="lb" data-page="1.139" data-line="14" id="l1.139.14"></span>ἐπιφερόμενα ἅπαντα συμπτώματα, ὡς τὸ βάρος, καὶ
<span class="lb" data-page="1.139" data-line="15" id="l1.139.15"></span>τὰ ἀπὸ τῶν τόπων, ὡς τὸ δυσπνοεῖν, καὶ τὰ ἀπὸ τῆς δυνάμεως,
<span class="lb" data-page="1.139" data-line="16" id="l1.139.16"></span>ὡς τὸ λειποθυμεῖν, εὑρίσκομεν, ὅτι ταῦτα μὲν χρήσιμα,
<span class="lb" data-page="1.139" data-line="17" id="l1.139.17"></span>τὰ λοιπὰ δ’ ἄχρηστα. ἐπεὶ οὖν περιεγράψαμεν τὰ
<span class="lb" data-page="1.139" data-line="18" id="l1.139.18"></span>χρήσιμα τῶν συμπτωμάτων τῇ πρὸς τοὺς σκοποὺς ἀναφορᾷ,
<span class="pb" data-page="1.140" id="p1.140"></span>
<span class="lb" data-page="1.140" data-line="1" id="l1.140.1"></span>ὅσα μὲν αἰτίας, ἢ τόπου, ἢ δυνάμεώς ἐστι συμπτώματα,
<span class="lb" data-page="1.140" data-line="2" id="l1.140.2"></span>ταῦτα χρήσιμα νομίζομεν, ὅσα δὲ μὴ, ἄχρηστα. κἂν μὴ καταλαμβάνωμεν
<span class="lb" data-page="1.140" data-line="3" id="l1.140.3"></span>οὖν μήτε τὰς νοσαζούσας αἰτίας, μήτε τοὺς
<span class="lb" data-page="1.140" data-line="4" id="l1.140.4"></span>πεπονθότας τόπους, τῷ δύναμιν ἔχειν διακριτικὴν, ὡς ἔφην,
<span class="lb" data-page="1.140" data-line="5" id="l1.140.5"></span>συμπτωμάτων χρησίμων τε καὶ ἀχρήστων, κἂν μὴ δυνάμεθα
<span class="lb" data-page="1.140" data-line="6" id="l1.140.6"></span>τὰς τηρήσεις ποιεῖσθαι ἐπὶ τοῖς ποιήσασιν, ὡς ἐπ’ αἰτίοις,
<span class="lb" data-page="1.140" data-line="7" id="l1.140.7"></span>ἢ πεπονθόσι τόποις, οἶον αἵματος ἐνοχλοῦντος, μὴ κατειληφότες,
<span class="lb" data-page="1.140" data-line="8" id="l1.140.8"></span>ὅτι αἷμά ἐστι τὸ νοσάζον, ἀπὸ δὲ τοῦ βάρους τοῦ
<span class="lb" data-page="1.140" data-line="9" id="l1.140.9"></span>ἐπιφερομένου συμπτώματος, ὅτι αἰτία ἐστὶ τὸ βάρος, ὁρμώμενοι
<span class="lb" data-page="1.140" data-line="10" id="l1.140.10"></span>τηρεῖν ἐπ’ αὐτοῖς δυνάμεθα. οὕτω καὶ ἐπὶ τῇ δυσπνοίᾳ,
<span class="lb" data-page="1.140" data-line="11" id="l1.140.11"></span>οὐκ εἰδότες, ὅτι κοιλίας, ἢ πνεύμονος, ἢ ἥπατος,
<span class="lb" data-page="1.140" data-line="12" id="l1.140.12"></span>ἢ διαφράγματος, ἤ τινος ἑτέρου τόπου πάσχοντός ἐστι σύμπτωμα,
<span class="lb" data-page="1.140" data-line="13" id="l1.140.13"></span>μόνον δ’, ὅτι τόπος ἐστὶ, εἰδότες, τηρῆσαι ἐπ’ αὐτοῖς
<span class="lb" data-page="1.140" data-line="14" id="l1.140.14"></span>δυνάμεθα, ὡσεὶ καὶ ἐπὶ τῷ τόπῳ αὐτῷ. ὅσα δὲ μήτε
<span class="lb" data-page="1.140" data-line="15" id="l1.140.15"></span>τόπου ἐστὶ συμπτώματα, μήτε αἰτίας, μήτε δυνάμεως, ὡς
<span class="lb" data-page="1.140" data-line="16" id="l1.140.16"></span>παρέλκοντα παραιτούμεθα. τὴν εὐχρηστίαν οὖν καὶ τὴν
<span class="lb" data-page="1.140" data-line="17" id="l1.140.17"></span>ἀχρηστίαν, ἐφ’ οἷς τηροῦμεν σκοποῖς, πρὸς τοὺς Ἐμπειρικοὺς
<span class="lb" data-page="1.140" data-line="18" id="l1.140.18"></span>ῥητέον· ὅτι ἡμεῖς ἐπὶ μόνοις τοῖς γένεσι τῶν συμπτωμάτων
<span class="pb" data-page="1.141" id="p1.141"></span>
<span class="lb" data-page="1.141" data-line="1" id="l1.141.1"></span>τηροῦμεν, ἐφ’ ὧν μήτε δυνάμεως, μήτε καιροῦ, μήτε
<span class="lb" data-page="1.141" data-line="2" id="l1.141.2"></span>μεγέθους, μήτε τάξεως, μήτ’ ἄλλου τινὸς χρεία, ὡς ἐπὶ
<span class="lb" data-page="1.141" data-line="3" id="l1.141.3"></span>αἱμωδίᾳ τὴν ἀνδράχνην. τί οὖν κωλύει, φήσουσιν ἴσως, καὶ
<span class="lb" data-page="1.141" data-line="4" id="l1.141.4"></span>ἡμᾶς οὕτω τηρεῖν; <span class="milestone ed2page" data-n="2.311" data-unit="ed2page" id="ed2page.2.311"></span>ἂν ἐπὶ τούτων, φήσομεν, ἐφ’ ὧν
<span class="lb" data-page="1.141" data-line="5" id="l1.141.5"></span>γένος συμπτωμάτων τηρεῖται, ὥσπερ καὶ ἡμεῖς ἔμπροσθεν,
<span class="lb" data-page="1.141" data-line="6" id="l1.141.6"></span>τῶν λοιπῶν, ἐφ’ ὧν χρεία καιροῦ καὶ μεγέθους καὶ δυνάμεως,
<span class="lb" data-page="1.141" data-line="7" id="l1.141.7"></span>μηκέτι συμφωνεῖτε ἡμῖν. ἐὰν δὲ λέγωσιν, ὅτι ἐπὶ αἱμόῤῥου
<span class="lb" data-page="1.141" data-line="8" id="l1.141.8"></span>δήγματος πλείονα παρακολουθεῖ συμπτώματα, καὶ
<span class="lb" data-page="1.141" data-line="9" id="l1.141.9"></span>οὐδὲν ἐπὶ τούτων τετηρήκατε, τίν’ ἂν φήσομεν, ὅτι οὐκ
<span class="lb" data-page="1.141" data-line="10" id="l1.141.10"></span>ἐπὶ τοῖς συμπτώμασιν, ἀλλ’ ἐπὶ τῷ προκαταρκτικῷ αἰτίῳ
<span class="lb" data-page="1.141" data-line="11" id="l1.141.11"></span>τηροῦμεν; ἐπιζητοῦμεν δὲ τὰ συμπτώματα εἰς κατάληψιν
<span class="lb" data-page="1.141" data-line="12" id="l1.141.12"></span>τῶν προκαταρκτικῶν αἰτίων, ἐφ’ οἷς τετηρήκαμεν. ἀγνοοῦντες
<span class="lb" data-page="1.141" data-line="13" id="l1.141.13"></span>γὰρ τὴν αἰτίαν, καὶ ἀποροῦντες κατ’ ἔνδειξιν θεραπείας,
<span class="lb" data-page="1.141" data-line="14" id="l1.141.14"></span>τὴν ἐπὶ ταῖς προκαταρκτικαῖς αἰτίαις τήρησιν παραλαμβάνομεν.
<span class="lb" data-page="1.141" data-line="15" id="l1.141.15"></span>τηροῦμεν δὲ οὐ μόνον ἐπὶ αἰτίοις, ἀλλὰ καὶ ἐπὶ τόπῳ
<span class="lb" data-page="1.141" data-line="16" id="l1.141.16"></span>ἑνί. ἐπὶ οὖν τῇ τοῦ ἥπατος πείσει καὶ ἐπὶ σπληνὸς πείσει
<span class="lb" data-page="1.141" data-line="17" id="l1.141.17"></span>τετηρήκαμέν τινα. ἂν δὲ λέγωσιν, ἓν ἑκάστῳ τούτων σύμπτωμα
<span class="lb" data-page="1.141" data-line="18" id="l1.141.18"></span>παρακολουθεῖ, φήσομεν, ἔστιν ὅτε οὐχ ἓν, ἀλλὰ
<span class="pb" data-page="1.142" id="p1.142"></span>
<span class="lb" data-page="1.142" data-line="1" id="l1.142.1"></span>πολλά. πολυπραγμονοῦμεν δὲ τὰ πολλὰ, καὶ οὐχ ἵνα ἐπ’
<span class="lb" data-page="1.142" data-line="2" id="l1.142.2"></span>αὐτοῖς τηρήσωμεν, ἀλλ’ ἵν’, ἐφ’ ᾧ τηροῦμεν, καταλάβωμεν·
<span class="lb" data-page="1.142" data-line="3" id="l1.142.3"></span>ἐπὶ τῶν ἡπατικῶν πεπονθέναι τὸ ἧπαρ, ἐφ’ ᾧ τήρησις
<span class="lb" data-page="1.142" data-line="4" id="l1.142.4"></span>γίγνεται, καὶ ἐπὶ τῶν ἄλλων ὁμοίως. ὡς ἐπὶ τὸ πολὺ δὲ
<span class="lb" data-page="1.142" data-line="5" id="l1.142.5"></span>ἐπὶ τῇ προκαταρκτικῇ αἰτίᾳ τήρησις γίγνεται. οὐ γὰρ ἐπὶ
<span class="lb" data-page="1.142" data-line="6" id="l1.142.6"></span>τῇ αἱμωδίᾳ ἡ ἀνδράχνη τετήρηται, ἀλλ’ ἐπὶ τῇ ἀπὸ τῶν
<span class="lb" data-page="1.142" data-line="7" id="l1.142.7"></span>ὀξέων ἢ στρυφνῶν γεγενημένῃ διαθέσει. τοὺς γοῦν ἀπὸ ῥεύματος
<span class="lb" data-page="1.142" data-line="8" id="l1.142.8"></span>αἱμωδιῶντας, ἢ δι’ ἔμετον, ἢ πριόντων τινῶν, οὐδὲν
<span class="lb" data-page="1.142" data-line="9" id="l1.142.9"></span>ὠφελεῖ ἡ ἀνδράχνη. ἐπιζητήσαντες οὖν πρότερον τὴν αἰτίαν,
<span class="lb" data-page="1.142" data-line="10" id="l1.142.10"></span>ἀφ’ ἧς γέγονεν ἡ αἱμωδία, ἔπειθ’ οὕτως αὐτῇ χρώμεθα.
<span class="lb" data-page="1.142" data-line="11" id="l1.142.11"></span>τὰ δὲ παραλαμβανόμενα ἐπὶ τῶν τοιούτων οὐκ ἐναντιοῦται
<span class="lb" data-page="1.142" data-line="12" id="l1.142.12"></span>ταῖς προκαταρκτικαῖς αἰτίαις. οὐ γάρ ἐστιν ἄλλα ταῖς συνεκτικαῖς.
<span class="lb" data-page="1.142" data-line="13" id="l1.142.13"></span>ταῦτα μὲν οὖν πρὸς τὸ ταῖς ἐπιδρομαῖς τήρησιν
<span class="lb" data-page="1.142" data-line="14" id="l1.142.14"></span>ἔχειν εὐλόγως ἂν λέγοιτο. προσπυθέσθαι δὲ δεῖ <span class="milestone ed1page" data-n="1.22" data-unit="ed1page" id="ed1page.1.22"></span>τὸν
<span class="lb" data-page="1.142" data-line="15" id="l1.142.15"></span>Ἐμπειρικὸν, πῶς οἱ καιροὶ τῆς προσαγωγῆς τῶν βοηθημάτων
<span class="lb" data-page="1.142" data-line="16" id="l1.142.16"></span>τηροῦνται, ἢ τὰ μέτρα τῶν βοηθημάτων, ἢ οἱ καιροὶ
<span class="lb" data-page="1.142" data-line="17" id="l1.142.17"></span>τῶν προσφόρων, ἢ τὸ ποσὸν αὐτῶν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:14">
<span class="pb page1" data-page="1.142" id="p1.142"></span>
<span class="milestone ed1page page1" data-n="1.22" data-unit="ed1page" id="ed1page.1.22"></span>
<span class="milestone ed2page page1" data-n="2.311" data-unit="ed2page" id="ed2page.2.311"></span>
          <p>
<span class="lb" data-page="1.142" data-line="18" id="l1.142.18"></span>Ὅτι δὲ καὶ ἡ ἱστορία ἡ κατ’ αὐτοὺς ἄχρηστός
<span class="lb" data-page="1.142" data-line="19" id="l1.142.19"></span>τε καὶ ἀδύνατός ἐστι, νῦν ἐπιδείξομαι. προσχρῶνται
<span class="pb" data-page="1.143" id="p1.143"></span>
<span class="lb" data-page="1.143" data-line="1" id="l1.143.1"></span>δὲ τῇ ἱστορίᾳ οἱ Ἐμπειρικοὶ διὰ τοιαύτην τινὰ αἰτίαν. πολλάκις
<span class="lb" data-page="1.143" data-line="2" id="l1.143.2"></span>γίνεταί τινα νοσήματα, ἐφ’ οἷς οὐδὲν βοήθημα αὐτοῖς
<span class="lb" data-page="1.143" data-line="3" id="l1.143.3"></span>τετήρηται. ἵν’ οὖν ἔχοιεν καὶ ἐν τούτῳ εὐπορεῖν τινων, καὶ
<span class="lb" data-page="1.143" data-line="4" id="l1.143.4"></span>μὴ τὸ αὐτόματον παραμένειν, τῇ ἱστορίᾳ προσχρῶνται, καὶ οὐ
<span class="lb" data-page="1.143" data-line="5" id="l1.143.5"></span>διὰ τοῦτο μόνον, ἀλλὰ συντόμου ἕνεκα παραδόσεως. ἀδύνατον
<span class="lb" data-page="1.143" data-line="6" id="l1.143.6"></span>γάρ ἐστι τὸν μανθάνοντα πᾶσι τοῖς συμπτώμασιν ἐντυχεῖν,
<span class="lb" data-page="1.143" data-line="7" id="l1.143.7"></span>καὶ αὐτὴν τὴν τήρησιν ἐπὶ τούτων ποιήσασθαι. ἵν’
<span class="lb" data-page="1.143" data-line="8" id="l1.143.8"></span>οὖν μὴ τῷ αἰῶνι μανθάνῃ τις, ἀλλὰ χρήσαιτό ποτε καὶ τῇ
<span class="lb" data-page="1.143" data-line="9" id="l1.143.9"></span>τέχνῃ, διὰ τοῦτο χρήσιμον πρὸς τὸ ἰατρεύειν τὴν ἱστορίαν
<span class="lb" data-page="1.143" data-line="10" id="l1.143.10"></span>φασὶν εἶναι. γίνεται δὲ ἡ ἱστορία, ἤτοι τῶν παρόντων, ὡς τὸ
<span class="lb" data-page="1.143" data-line="11" id="l1.143.11"></span>Ἄνδρας μὲν κτείνουσι, πολὺ δέ τε πῦρ ἀμαθύνει.
<span class="lb" data-page="1.143" data-line="12" id="l1.143.12"></span>ἢ τῶν προγεγενημένων, ὡς τὸ
<span class="lb" data-page="1.143" data-line="13" id="l1.143.13"></span>Κουρῆτές τ’ ἐμάχοντο, καὶ Αἰτωλοὶ μενεχάρμαι.
<span class="lb" data-page="1.143" data-line="14" id="l1.143.14"></span>οὐδέποτε δὲ τῶν μελλόντων. τὸ γὰρ
<span class="lb" data-page="1.143" data-line="15" id="l1.143.15"></span>Ἔσσεται ἦμαρ, ὅταν ποτ’ ὀλώλῃ Ἴλιος ἱρή.
<span class="lb" data-page="1.143" data-line="16" id="l1.143.16"></span>οὐχ ἱστορία, ἀλλὰ πρόγνωσις μᾶλλόν ἐστι. κέχρηνται οἱ
<span class="lb" data-page="1.143" data-line="17" id="l1.143.17"></span>Ἐμπειρικοὶ ὡς τὸ πολὺ τῇ προγεγενημένῃ ἱστορίᾳ. λέγουσι
<span class="pb" data-page="1.144" id="p1.144"></span>
<span class="lb" data-page="1.144" data-line="1" id="l1.144.1"></span>γὰρ ἱστορίαν εἶναι τὴν τῶν πεπειραμένων πολλάκις κατὰ
<span class="lb" data-page="1.144" data-line="2" id="l1.144.2"></span>ταὐτὰ διήγησιν. ῥητέον δὲ πρὸς αὐτοὺς, ὅτι, εἰ μὲν πάντα
<span class="lb" data-page="1.144" data-line="3" id="l1.144.3"></span>τὰ ἱστορούμενα λέγουσιν ἀληθῆ, τινὰ κριτὴν εἶχεν καλῶς
<span class="lb" data-page="1.144" data-line="4" id="l1.144.4"></span>ἂν περιδέχεσθαι <span class="milestone ed2page" data-n="2.312" data-unit="ed2page" id="ed2page.2.312"></span>τὴν ἱστορίαν. ἐπεὶ δ’ οὐχ οὕτως
<span class="lb" data-page="1.144" data-line="5" id="l1.144.5"></span>ἔχει, δεῖ κριτήριόν τι εὑρῆσθαι τῆς ἱστορίας, ᾧ διακρινοῦμεν
<span class="lb" data-page="1.144" data-line="6" id="l1.144.6"></span>τὴν ἀλήθειαν ἀπὸ τῶν ψευδῶν. καὶ γὰρ δὴ οὐ μόνον
<span class="lb" data-page="1.144" data-line="7" id="l1.144.7"></span>οὐχ ὁμογνωμονοῦσι περὶ τοῦ αὐτοῦ οἱ ἰατροὶ, ἀλλὰ καὶ τἀναντία
<span class="lb" data-page="1.144" data-line="8" id="l1.144.8"></span>δοξάζουσι. τοὺς γὰρ πυρέττοντας οἱ μὲν διὰ λιμοῦ
<span class="lb" data-page="1.144" data-line="9" id="l1.144.9"></span>ἦγον, καὶ οὐδὲ ὕδωρ προσέφερον, οἱ δ’ ἐξ ἀρχῆς πτισάνην
<span class="lb" data-page="1.144" data-line="10" id="l1.144.10"></span>ἐδίδοσαν· ἄλλοι δ’ ἐφυλάσσοντο, μή ποτε κριθὴν καταπίῃ
<span class="lb" data-page="1.144" data-line="11" id="l1.144.11"></span>ὁ ἀῤῥωστῶν. Πετρονᾶς δὲ καὶ κρέα ὕεια ὀπτὰ διδοῖ, καὶ
<span class="lb" data-page="1.144" data-line="12" id="l1.144.12"></span>οἶνον μέλανα ἀκρατέστερον, ἐμεῖν ἠνάγκαζε, καὶ ὕδωρ ψυχρὸν
<span class="lb" data-page="1.144" data-line="13" id="l1.144.13"></span>ἐδίδου πίνειν, ὅσον ἤθελον. Ἀπολλώνιος δὲ καὶ Δέξιππος,
<span class="lb" data-page="1.144" data-line="14" id="l1.144.14"></span>οἱ Ἱπποκράτους ἀκροαταὶ, οὐχ ὅπως οἶνον, ἀλλ’ οὐδὲ ὕδωρ
<span class="lb" data-page="1.144" data-line="15" id="l1.144.15"></span>ἐδίδοσαν· κατασκευασάμενοι δὲ κηρίνους κυάθους, οἳ ἦσαν
<span class="lb" data-page="1.144" data-line="16" id="l1.144.16"></span>δώδεκα εἰς τὸν ἑκτημορίτην τῆς κοτύλης, κυάθων τούτων
<span class="lb" data-page="1.144" data-line="17" id="l1.144.17"></span>δύο ἢ τρεῖς παρεμέτρουν τοῖς ἀῤῥωστοῦσι. τοσαύτης οὖν
<span class="pb" data-page="1.145" id="p1.145"></span>
<span class="lb" data-page="1.145" data-line="1" id="l1.145.1"></span>οὔσης ἐναντιότητος, πῶς οὐχὶ δεῖ κριτήριον τῆς ἱστορίας
<span class="lb" data-page="1.145" data-line="2" id="l1.145.2"></span>πεπορίσθαι; προσαναγκάσαντες οὖν αὐτοὺς ὁμολογῆσαι, ὅτι
<span class="lb" data-page="1.145" data-line="3" id="l1.145.3"></span>οὐδὲ ἄχρηστον παραδέχεσθαι τὴν ἱστορίαν, ἄχρηστον γὰρ
<span class="lb" data-page="1.145" data-line="4" id="l1.145.4"></span>οὕτως ἐπιδείξομεν τὴν ἱστορίαν, ἐρωτήσομεν, πότερον λόγῳ
<span class="lb" data-page="1.145" data-line="5" id="l1.145.5"></span>ἢ πείρᾳ κρίνουσι τὴν ἱστορίαν. ἀλλὰ τῷ μὲν λόγῳ οὐ δύνανται.
<span class="lb" data-page="1.145" data-line="6" id="l1.145.6"></span>ἐκβάλλουσί τε γὰρ αὐτὸν, καὶ ἄλλως, ᾧ καταλαμβάνεται
<span class="lb" data-page="1.145" data-line="7" id="l1.145.7"></span>ἕκαστον, τούτῳ καὶ κρίνεται. πείρᾳ δὲ τὰ ὠφελοῦντα
<span class="lb" data-page="1.145" data-line="8" id="l1.145.8"></span>κατειλῆφθαι λέγουσι· πείρᾳ γ’ οὖν καὶ κριθῆναι
<span class="lb" data-page="1.145" data-line="9" id="l1.145.9"></span>δεῖ. ὡς γὰρ ἐπὶ τῶν ἄλλων ἔχει, οὕτω καὶ ἐνταῦθα ἱστόρησέ
<span class="lb" data-page="1.145" data-line="10" id="l1.145.10"></span>τις, ὅτι ἡ χιὼν ψύχει. εἰ μέλλει κριθήσεσθαι ἡ ἱστορία,
<span class="lb" data-page="1.145" data-line="11" id="l1.145.11"></span>δεῖ τῷ αὐτῷ κριτηρίῳ χρήσασθαι, ὥσπερ ὁ ἱστορῶν κατέλαβεν.
<span class="lb" data-page="1.145" data-line="12" id="l1.145.12"></span>ὁ μὲν οὖν λογικὸς ἀπὸ τῆς αἰτίας ἱστορίαν κρῖναι δυνήσεται.
<span class="lb" data-page="1.145" data-line="13" id="l1.145.13"></span>ἱστορήσαντος γάρ τινος, ὅτι ἀνθρώπῳ διατεταμένα
<span class="lb" data-page="1.145" data-line="14" id="l1.145.14"></span>τὰ ἀγγεῖα ἔχοντι καὶ βαρυνόμενα αἱμοῤῥαγία ἐγγενομένη
<span class="lb" data-page="1.145" data-line="15" id="l1.145.15"></span>περιέγραψε τὸ δυσαρέστημα, καὶ τὸ βάρος ἐπικρίνει τοῦτο,
<span class="lb" data-page="1.145" data-line="16" id="l1.145.16"></span>εἰ ἔστιν ἀληθὲς, εἰς τὴν αἰτίαν ἀφορῶν τὴν ἐπιφέρουσαν
<span class="lb" data-page="1.145" data-line="17" id="l1.145.17"></span>τὰ συμπτώματα, καὶ σκοπῶν, εἰ οἵα τε εἴη ἡ αἱμοῤῥαγία
<span class="lb" data-page="1.145" data-line="18" id="l1.145.18"></span>ὑπεναντιοῦσθαι τῇ αἰτίᾳ. εὑρίσκων δ’, ὅτι τὸ μὲν βάρος
<span class="pb" data-page="1.146" id="p1.146"></span>
<span class="lb" data-page="1.146" data-line="1" id="l1.146.1"></span>καὶ ἡ διάτασις ἐκ πλήθους συμβαίνει, ἡ δ’ αἱμοῤῥαγία
<span class="lb" data-page="1.146" data-line="2" id="l1.146.2"></span>μειωτικὴ τοῦ πλήθους ἐστὶ, κατείληφεν, ὅτι ἡ ἱστορία
<span class="lb" data-page="1.146" data-line="3" id="l1.146.3"></span>ἀληθής ἐστι, καὶ οὐδενὸς ἑτέρου πρὸς τὴν ἐπίκρισιν προσδεῖται.
<span class="lb" data-page="1.146" data-line="4" id="l1.146.4"></span>ἐφ’ ὧν δὲ τὴν αἰτίαν οὐ καταλαμβάνομεν, τὴν
<span class="lb" data-page="1.146" data-line="5" id="l1.146.5"></span>ἱστορίαν αὕτη ἡ πεῖρα κρίνει. ἂν γὰρ ἱστορεῖν τις αὐτῷ
<span class="lb" data-page="1.146" data-line="6" id="l1.146.6"></span>φαίνηται, ὅτι αἱμωδίαν ἀνδράχνη ἔλυσε, τῇ πείρᾳ πρὸς τὴν
<span class="lb" data-page="1.146" data-line="7" id="l1.146.7"></span>κρίσιν χρήσεται. οὕτως οὖν ἀναγκαῖόν ἐστι καὶ τὸν Ἐμπειρικὸν
<span class="lb" data-page="1.146" data-line="8" id="l1.146.8"></span>τῇ πείρᾳ τὴν κρίσιν τῆς ἱστορίας ποιήσασθαι. εἰ δὲ
<span class="lb" data-page="1.146" data-line="9" id="l1.146.9"></span>πεῖρα τὴν ἱστορίαν κρίνει, περιττὴ γίγνεται ἡ ἱστορία καὶ
<span class="lb" data-page="1.146" data-line="10" id="l1.146.10"></span>ἄχρηστος. ἀλλὰ λέγουσί τινες τῶν Ἐμπειρικῶν, ὅτι τῇ
<span class="lb" data-page="1.146" data-line="11" id="l1.146.11"></span>ἀξιοπιστίᾳ τῶν ἱστορούντων προσέχοντες κρίνομεν τὴν ἱστορίαν.
<span class="lb" data-page="1.146" data-line="12" id="l1.146.12"></span>πυνθανομένων δὲ ἡμῶν, πῶς τὴν ἀξιοπιστίαν κρίνετε,
<span class="lb" data-page="1.146" data-line="13" id="l1.146.13"></span>ἄλλων ἐν ἄλλοις διαμαρτανομένων καὶ κατορθούντων,
<span class="lb" data-page="1.146" data-line="14" id="l1.146.14"></span>ὅτι μὴ διὰ φιλοδοξίαν τινὰ, φασὶν, ὁ ἱστορῶν ἱστορῇ, μήτε
<span class="lb" data-page="1.146" data-line="15" id="l1.146.15"></span>διὰ δόγματα προσπαθῶς, μήτε διὰ φιλονεικίαν τινὰ, τότε
<span class="lb" data-page="1.146" data-line="16" id="l1.146.16"></span>ἀληθὲς εἶναί φαμεν ἡμεῖς τὸ ἱστορούμενον. πρὸς τοῦτο δὲ
<span class="lb" data-page="1.146" data-line="17" id="l1.146.17"></span>ῥητέον, πρῶτον μὲν διὰ μηδὲν τῶν εἰρημένων, ἐξαπατηθεὶς
<span class="pb" data-page="1.147" id="p1.147"></span>
<span class="lb" data-page="1.147" data-line="1" id="l1.147.1"></span>δ’ ὁ ἱστορῶν ἱστορεῖ. ἆρά γε, διότι, μήτε διὰ δόξαν,
<span class="lb" data-page="1.147" data-line="2" id="l1.147.2"></span>μήτε διὰ δόγματα προσπαθῶς, μήτε διὰ φιλονεικίαν τινὰ
<span class="lb" data-page="1.147" data-line="3" id="l1.147.3"></span>ἱστορεῖται, ἀληθές ἐστι τὸ ἱστορηθέν; δεύτερον δ’, ὅταν
<span class="lb" data-page="1.147" data-line="4" id="l1.147.4"></span>ἰατρὸν σοφὸν ἀξιῶσι τὸν ἱστοροῦντα εἶναι. ἐκβάντες μὲν
<span class="lb" data-page="1.147" data-line="5" id="l1.147.5"></span>τὸ κρίνειν τὴν ἱστορίαν, κρίνουσιν ἄνδρα σοφόν· ἡ δὲ τοιαύτη
<span class="lb" data-page="1.147" data-line="6" id="l1.147.6"></span>κρίσις φιλοσόφοις καὶ ἰατροῖς ἐπιβάλλει. πόθεν δὲ
<span class="lb" data-page="1.147" data-line="7" id="l1.147.7"></span>καὶ δυνατόν ἐστι κρῖναι, ὅτι μήτε διὰ δόξαν, μήτε διὰ
<span class="lb" data-page="1.147" data-line="8" id="l1.147.8"></span>δόγματα πρὸς τὸ πάθος, <span class="milestone ed2page" data-n="2.313" data-unit="ed2page" id="ed2page.2.313"></span>μήτε διὰ φιλονεικίαν ἱστορεῖται
<span class="lb" data-page="1.147" data-line="9" id="l1.147.9"></span>τὸ ἱστορούμενον; πρὸς δὲ τοῖς εἰρημένοις, καὶ εἰς τὴν
<span class="lb" data-page="1.147" data-line="10" id="l1.147.10"></span>κρίσιν τῆς ἀξιοπιστίας κέχρηνται κριτηρίῳ ἀποδοκιμαζομένῳ
<span class="lb" data-page="1.147" data-line="11" id="l1.147.11"></span>ἐπ’ αὐτῶν· λέγοντες γὰρ, ὅτι, ἐπειδὰν μήτε διὰ δόξαν, μήτε
<span class="lb" data-page="1.147" data-line="12" id="l1.147.12"></span>διὰ φιλονεικίαν ἱστορῆται, αἰτίας ἐκτίθενται, δι’ ἃς χρὴ πιστεύειν
<span class="lb" data-page="1.147" data-line="13" id="l1.147.13"></span>τῷ ἱστοροῦντι. ὥστε, εἰ καὶ διὰ μηδὲν ἕτερον, ἀλλὰ
<span class="lb" data-page="1.147" data-line="14" id="l1.147.14"></span>διὰ τοῦτο χρήσιμοί εἰσιν αἱ ἐπιζητούμεναι αἰτίαι. καὶ ἡμεῖς
<span class="lb" data-page="1.147" data-line="15" id="l1.147.15"></span>οὐδὲν πλέον ποιοῦμεν, ἀλλά φαμεν δεῖν τὸ διότι πολυπραγμονεῖν,
<span class="lb" data-page="1.147" data-line="16" id="l1.147.16"></span>ὅπερ καὶ αὐτοὶ ἐν τῇ τῆς ἱστορίας κρίσει φαίνονται
<span class="lb" data-page="1.147" data-line="17" id="l1.147.17"></span>ποιοῦντες. ἀλλ’ ἡμεῖς μὲν τῷ διότι χρώμεθα, καὶ
<span class="pb" data-page="1.148" id="p1.148"></span>
<span class="lb" data-page="1.148" data-line="1" id="l1.148.1"></span>τὸ σύνολον τῇ αἰτίᾳ εἰς τὴν τοῦ λεγομένου πράγματος κρίσιν,
<span class="lb" data-page="1.148" data-line="2" id="l1.148.2"></span>οἱ δ’ Ἐμπειρικοὶ εἰς τὸ ἐπικρῖναι τὸν τοῦ ἱστοροῦντος
<span class="lb" data-page="1.148" data-line="3" id="l1.148.3"></span>τρόπον. τὸ δὲ κρίνειν τὰ ἤθη, οὐ τῶν ἰατρῶν, ἀλλὰ τῶν
<span class="lb" data-page="1.148" data-line="4" id="l1.148.4"></span>φιλοσόφων ἐστὶν ἴδιον. ἔτι καὶ τοῦτο λέγουσιν οἱ Ἐμπειρικοὶ,
<span class="lb" data-page="1.148" data-line="5" id="l1.148.5"></span>πρὸς τὸ μὴ δεῖν τῇ πείρᾳ κρίνειν τὴν ἱστορίαν. φασὶ
<span class="lb" data-page="1.148" data-line="6" id="l1.148.6"></span>γὰρ, ὅτι, ὥσπερ ὑμεῖς, διότι Κρήτη νῆσός ἐστιν, ἱστορούντων
<span class="lb" data-page="1.148" data-line="7" id="l1.148.7"></span>τινῶν, κατειλήφατε, ὅτι ἐστί τις Κρήτη νῆσος, καίτοι
<span class="lb" data-page="1.148" data-line="8" id="l1.148.8"></span>αὐτόπται τῆς Κρήτης οὐ γεγόνατε, οὕτω καὶ ἡμεῖς, πολλῶν
<span class="lb" data-page="1.148" data-line="9" id="l1.148.9"></span>περὶ τῶν αὐτῶν συμφωνούντων, οὐ δεόμεθα πείρᾳ
<span class="lb" data-page="1.148" data-line="10" id="l1.148.10"></span>κρίνειν τὴν ἱστορίαν, ἀλλὰ πεπιστεύκαμεν τῇ τῶν πολλῶν
<span class="lb" data-page="1.148" data-line="11" id="l1.148.11"></span>δόξῃ. ἀλλ’ ἡμεῖς μὲν, φήσομεν, πεπιστεύκαμεν περὶ τῆς Κρήτης,
<span class="lb" data-page="1.148" data-line="12" id="l1.148.12"></span>ὅτι ἔστι, ἀπὸ τούτων τῶν εὐλόγων γοῦν ὁρμώμενοι, ὅτι
<span class="lb" data-page="1.148" data-line="13" id="l1.148.13"></span>πλεῖ τις ἐκεῖθεν δεῦρο, καὶ πάλιν ἔνθεν ἐκεῖ, καὶ ὅτι φίλοι
<span class="lb" data-page="1.148" data-line="14" id="l1.148.14"></span>τινὲς Κρῆτές εἰσιν ἐνταῦθα, ἢ καὶ πάλιν οἷς ἐπιστέλλομεν,
<span class="lb" data-page="1.148" data-line="15" id="l1.148.15"></span>καὶ παρ’ ὧν γράμματα ἡμῖν διακομίζεται. ἔτι τε ὅτι
<span class="lb" data-page="1.148" data-line="16" id="l1.148.16"></span>καὶ πάντες ἄνθρωποι περὶ τῆς αὐτῆς ὁμολογοῦσι, καὶ οἱ
<span class="lb" data-page="1.148" data-line="17" id="l1.148.17"></span>ἔχθιστοι. περὶ δὲ τῶν κατὰ τὴν ἰατρικὴν σχεδὸν περὶ
<span class="pb" data-page="1.149" id="p1.149"></span>
<span class="lb" data-page="1.149" data-line="1" id="l1.149.1"></span>οὐδὲν συμφωνοῦσι, καὶ ταῦτα ὀλίγοι πρὸς τοὺς ἅπαντας
<span class="lb" data-page="1.149" data-line="2" id="l1.149.2"></span>ἀνθρώπους ὄντες οἱ ἰατροὶ, καὶ οὐ μόνον οὐ συμφωνοῦσιν,
<span class="lb" data-page="1.149" data-line="3" id="l1.149.3"></span>ἀλλὰ καὶ τὰ ἐναντιώτατα δοξάζουσιν, ὡς μικρῷ πρόσθεν
<span class="lb" data-page="1.149" data-line="4" id="l1.149.4"></span>ὑπεδείξαμεν· διὰ ταῦτα οὖν κριτηρίου <span class="milestone ed1page" data-n="1.23" data-unit="ed1page" id="ed1page.1.23"></span>τινός ἐστι χρεία,
<span class="lb" data-page="1.149" data-line="5" id="l1.149.5"></span>πρὸς τὸ ἐπικρίνειν τὴν ἐν τῇ ἰατρικῇ ἱστορίαν. ἐπεὶ δὲ
<span class="lb" data-page="1.149" data-line="6" id="l1.149.6"></span>καὶ λέγουσιν οἱ Ἐμπειρικοὶ, ὅτι τὰ καταλαμβανόμενα, ἃ
<span class="lb" data-page="1.149" data-line="7" id="l1.149.7"></span>μὲν αἰσθήσει καταλαμβάνεται, ὡς τὸ ἔρευθος, ἃ δὲ ὑπομνηστικῶς,
<span class="lb" data-page="1.149" data-line="8" id="l1.149.8"></span>ὡς τὰ διὰ σημείων τινῶν καταλαμβανόμενα·
<span class="lb" data-page="1.149" data-line="9" id="l1.149.9"></span>ἐνδεικτικῶς δὲ οὐδὲν καταλαμβάνεται, οὔθ’ ἑτέρῳ τῶν ἐκκρινομένων
<span class="lb" data-page="1.149" data-line="10" id="l1.149.10"></span>ὑπ’ αὐτῶν τρόπῳ· ὅτι δὲ Κρήτη νῆσός ἐστι,
<span class="lb" data-page="1.149" data-line="11" id="l1.149.11"></span>καταλαμβάνουσι, δῆλον ὡς ἤτοι οὐ κατειλήφασιν, ὅτι Κρήτη
<span class="lb" data-page="1.149" data-line="12" id="l1.149.12"></span>νῆσος ἐγένετο. εἰ δὲ κατειλήφασιν, ἐστί τις ὁ τρίτος καταλήψεως
<span class="lb" data-page="1.149" data-line="13" id="l1.149.13"></span>τρόπος. ταῦτα μὲν οὖν εἰς παράστασιν τοῦ περιττὴν
<span class="lb" data-page="1.149" data-line="14" id="l1.149.14"></span>εἶναι τὴν ὑπ’ αὐτῶν θρυλλουμένην ἱστορίαν, εἴρηται.
</p>
        </article>

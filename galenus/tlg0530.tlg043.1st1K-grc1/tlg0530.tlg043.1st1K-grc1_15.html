<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:15">
<span class="pb page1" data-page="1.149" id="p1.149"></span>
<span class="milestone ed1page page1" data-n="1.23" data-unit="ed1page" id="ed1page.1.23"></span>
<span class="milestone ed2page page1" data-n="2.313" data-unit="ed2page" id="ed2page.2.313"></span>
          <p>
<span class="lb" data-page="1.149" data-line="15" id="l1.149.15"></span>Ὅτι δὲ καὶ ἀδύνατόν ἐστιν ἀπὸ ἱστορίας
<span class="lb" data-page="1.149" data-line="16" id="l1.149.16"></span>ὠφελοῦντός τινος ἔχειν κατάληψιν, διὰ βραχέων ἄν τις παραστήσειεν.
<span class="lb" data-page="1.149" data-line="17" id="l1.149.17"></span>ἐπεὶ γὰρ δεῖ τὴν τήρησιν, ὡς ἐν τοῖς πρόσθεν
<span class="lb" data-page="1.149" data-line="18" id="l1.149.18"></span>ἐδείκνυμεν, οὐ μόνον ἐπὶ γένει συμπτωμάτων καὶ ἀριθμῶν
<span class="pb" data-page="1.150" id="p1.150"></span>
<span class="lb" data-page="1.150" data-line="1" id="l1.150.1"></span>γίνεσθαι, ἀλλὰ καὶ μεγέθει καὶ καιρῷ· ταῦτα δ’ ἀναγράφεσθαι
<span class="lb" data-page="1.150" data-line="2" id="l1.150.2"></span>ἀδύνατον ἄνευ τῶν σκοπῶν, δῆλον ὡς καὶ ἡ ἱστορία
<span class="lb" data-page="1.150" data-line="3" id="l1.150.3"></span>ἀδύνατος ἂν εἴη. ὅτι δὲ καὶ παρὰ τὰ μεγέθη καὶ τοὺς
<span class="lb" data-page="1.150" data-line="4" id="l1.150.4"></span>καιροὺς καὶ τὴν τάξιν διαφέρουσαι θεραπεῖαι γίγνονται,
<span class="lb" data-page="1.150" data-line="5" id="l1.150.5"></span>δέδεικται, ἀλλὰ καὶ ἐξ ὧν κατεσκευάσαμεν, ὅτι ἀδύνατον
<span class="lb" data-page="1.150" data-line="6" id="l1.150.6"></span>ἐπὶ συνδρομῇ τήρησιν ποιήσασθαι, δυνατόν ἐστιν ἐκ τῶν
<span class="lb" data-page="1.150" data-line="7" id="l1.150.7"></span>αὐτῶν κατασκευάσαι, ὅτι οὐδὲ ἱστορίαν ποιήσασθαι δυνατόν
<span class="lb" data-page="1.150" data-line="8" id="l1.150.8"></span>ἐστιν. οὐ γὰρ δή που τήρησιν μὲν ποιήσασθαι δυνατόν
<span class="lb" data-page="1.150" data-line="9" id="l1.150.9"></span>ἐστιν, ἀναγράψαι δὲ τὰ μὴ τετηρημένα δυνατόν ἐστιν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:16">
<span class="pb page1" data-page="1.150" id="p1.150"></span>
<span class="milestone ed1page page1" data-n="1.23" data-unit="ed1page" id="ed1page.1.23"></span>
<span class="milestone ed2page page1" data-n="2.313" data-unit="ed2page" id="ed2page.2.313"></span>
          <p>
<span class="lb" data-page="1.150" data-line="10" id="l1.150.10"></span><span class="milestone ed2page" data-n="2.314" data-unit="ed2page" id="ed2page.2.314"></span>Ἑξῆς δὲ περὶ τῆς τοῦ ὁμοίου μεταβάσεως
<span class="lb" data-page="1.150" data-line="11" id="l1.150.11"></span>ῥητέον. ἐδεήθησαν δὲ τῆς τοῦ ὁμοίου μεταβάσεως
<span class="lb" data-page="1.150" data-line="12" id="l1.150.12"></span>οἱ Ἐμπειρικοὶ διὰ τάδε· ἐπεὶ γὰρ πλεῖστα καὶ σχεδὸν
<span class="lb" data-page="1.150" data-line="13" id="l1.150.13"></span>ἄπειρα ἦν, ἐφ’ οἷς ἔδει τὰς τηρήσεις γίγνεσθαι, ἄπειρα
<span class="lb" data-page="1.150" data-line="14" id="l1.150.14"></span>δὲ καὶ τὰ ὠφελοῦντα, ἀδύνατον δ’ ἦν ἐφ’ ἅπασιν ἢ τοῖς
<span class="lb" data-page="1.150" data-line="15" id="l1.150.15"></span>πλείστοις αὐτόν τινα τηρεῖν, διὰ τοῦτ’ ἐδεήθησαν καὶ τῆς
<span class="lb" data-page="1.150" data-line="16" id="l1.150.16"></span>ἱστορίας, καὶ τῆς τοῦ ὁμοίου μεταβάσεως. ἔτι τε ἐπειδὴ οἱ
<span class="lb" data-page="1.150" data-line="17" id="l1.150.17"></span>Λογικοὶ ἀντιλέγοντες αὐτοῖς φασὶν, ὅτι εἰ καί τινος ἄλλου
<span class="lb" data-page="1.150" data-line="18" id="l1.150.18"></span>οἱ τεχνῖταί εἰσιν ἐστοχασμένοι καὶ τοῦ εὐπόρου· ὑμεῖς δ’ ἓν
<span class="pb" data-page="1.151" id="p1.151"></span>
<span class="lb" data-page="1.151" data-line="1" id="l1.151.1"></span>ἐφ’ ἑνὶ τετηρηκότες ἄπειροι πρὸς τὰς θεραπείας ἔσεσθε,
<span class="lb" data-page="1.151" data-line="2" id="l1.151.2"></span>ἢ πλείονα ἀναγκαζόμενοι ἐπὶ τοῦ αὐτοῦ τηρεῖν, οὐδέποτε
<span class="lb" data-page="1.151" data-line="3" id="l1.151.3"></span>χρήσεσθε τῇ τέχνῃ, ἀλλ’ ἐτηρήσατε, φασὶν, ὅτι τῇ τοῦ
<span class="lb" data-page="1.151" data-line="4" id="l1.151.4"></span>ὁμοίου μεταβάσει χρώμεθα, ἐξ ἧς ἡ εὐπορία ὑμῖν παραγίνεται.
<span class="lb" data-page="1.151" data-line="5" id="l1.151.5"></span>σκοτωματικοῦ γὰρ, φέρε, ἀπὸ καταπτώσεως αἱμοῤῥαγήσαντος,
<span class="lb" data-page="1.151" data-line="6" id="l1.151.6"></span>εἶτ’ ἀπαλλαγέντος τοῦ πάθους, τηρήσαντες
<span class="lb" data-page="1.151" data-line="7" id="l1.151.7"></span>τοῦτον, ἐφ’ ἑτέρου φλεβοτομίᾳ χρώμεθα. πρῶτον μὲν οὖν
<span class="lb" data-page="1.151" data-line="8" id="l1.151.8"></span>πύθοιτο ἄν τις αὐτοὺς, πόθεν κατειλήφασιν, ὅτι διὰ τῆς
<span class="lb" data-page="1.151" data-line="9" id="l1.151.9"></span>αἱμοῤῥαγίας ἀπήλλακται ὁ σκοτωματικὸς, καὶ οὐ διὰ τὴν
<span class="lb" data-page="1.151" data-line="10" id="l1.151.10"></span>κατάπτωσιν ταύτην, ἀλλ’ οὐδέπω λέγειν πρὸς αὐτοὺς χρὴ,
<span class="lb" data-page="1.151" data-line="11" id="l1.151.11"></span>πρὶν ἢ ἀποδεῖξαι, κατὰ πόσους τρόπους κέχρηνται τῇ τοῦ
<span class="lb" data-page="1.151" data-line="12" id="l1.151.12"></span>ὁμοίου μεταβάσει. κεχρῆσθαι τοίνυν φασὶ τῇ τοῦ ὁμοίου
<span class="lb" data-page="1.151" data-line="13" id="l1.151.13"></span>μεταβάσει, ὁτὲ μὲν ἀπὸ βοηθημάτων εἰς βοηθήματα, ὁτὲ
<span class="lb" data-page="1.151" data-line="14" id="l1.151.14"></span>δ’ ἀπὸ τόπων εἰς τόπους, ὁτὲ δ’ ἀπὸ παθῶν ἐπὶ πάθη.
<span class="lb" data-page="1.151" data-line="15" id="l1.151.15"></span>ἀπὸ μὲν οὖν βοηθημάτων ἐπὶ βοηθήματα, ὡς ὅταν μέσπιλον
<span class="lb" data-page="1.151" data-line="16" id="l1.151.16"></span>ἀντὶ μήλου ἐπὶ τῶν δυσεντερικῶν παραλαμβάνωσιν,
<span class="lb" data-page="1.151" data-line="17" id="l1.151.17"></span>ἀπὸ δὲ τόπων ἐπὶ τόπους, ὡς ὅταν τι ἐπὶ τῶν μυωδῶν ἢ
<span class="lb" data-page="1.151" data-line="18" id="l1.151.18"></span>νευρωδῶν τετηρημένον, οἷον, φέρε, ἀπὸ τοῦ μηροῦ μεταφέρωμεν
<span class="lb" data-page="1.151" data-line="19" id="l1.151.19"></span>ἐπὶ τὸν βραχίονα· ἀπὸ παθῶν δὲ ἐπὶ πάθη,
<span class="pb" data-page="1.152" id="p1.152"></span>
<span class="lb" data-page="1.152" data-line="1" id="l1.152.1"></span>ὡς ὅταν τοῖς ἐπὶ τῶν αἱμοῤῥαγιῶν τετηρημένοις χρήσωνται
<span class="lb" data-page="1.152" data-line="2" id="l1.152.2"></span>ἐπὶ αἱμόῤῥου δήγματος. κατὰ τοσοῦτον μὲν οὖν τρόπον τῇ
<span class="lb" data-page="1.152" data-line="3" id="l1.152.3"></span>τοῦ ὁμοίου μεταβάσει χρῶνται.
</p>
        </article>

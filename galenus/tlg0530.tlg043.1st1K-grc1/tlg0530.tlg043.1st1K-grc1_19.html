<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:19">
<span class="pb page1" data-page="1.158" id="p1.158"></span>
<span class="milestone ed1page page1" data-n="1.24" data-unit="ed1page" id="ed1page.1.24"></span>
<span class="milestone ed2page page1" data-n="2.316" data-unit="ed2page" id="ed2page.2.316"></span>
          <p>
<span class="lb" data-page="1.158" data-line="16" id="l1.158.16"></span>Πόθεν οὖν, φαίη τις ἂν, τὰ χρήσιμα καὶ τὰ
<span class="lb" data-page="1.158" data-line="17" id="l1.158.17"></span>ἄχρηστα τῶν συμπτωμάτων διαγιγνώσκει ὁ Λογικός; ῥητέον,
<span class="lb" data-page="1.158" data-line="18" id="l1.158.18"></span>ὅτι τῇ πρὸς τοὺς ἐνδεικνυμένους σκοποὺς ἀναφορᾷ. εἰδὼς
<span class="pb" data-page="1.159" id="p1.159"></span>
<span class="lb" data-page="1.159" data-line="1" id="l1.159.1"></span>γὰρ, ὅτι τάδε μὲν τὰ συμπτώματα δηλωτικά ἐστι τῶν τὸ
<span class="lb" data-page="1.159" data-line="2" id="l1.159.2"></span>συμφέρον ἐνδεικνυμένων σκοπῶν, τὰ δὲ οὐκ ἔστι τοιαῦτα,
<span class="lb" data-page="1.159" data-line="3" id="l1.159.3"></span>τὰ μὲν χρήσιμα παραφυλάττει, τὰ δ’ ἄλλα παραιτεῖται.
<span class="lb" data-page="1.159" data-line="4" id="l1.159.4"></span><span class="milestone ed2page" data-n="2.317" data-unit="ed2page" id="ed2page.2.317"></span>ἐκ δὲ τῆς τῶν χρησίμων συμπτωμάτων καταλήψεως
<span class="lb" data-page="1.159" data-line="5" id="l1.159.5"></span>καὶ τὸ δύνασθαι τῇ τοῦ ὁμοίου μεταβάσει κεχρῆσθαι παραγίνεται.
<span class="lb" data-page="1.159" data-line="6" id="l1.159.6"></span>ἔστι δ’ ὅτε οὐχ ὅλην τὴν θεραπείαν μεταφέρει,
<span class="lb" data-page="1.159" data-line="7" id="l1.159.7"></span>ἀλλὰ μέρος τι αὐτῆς. ὡς γὰρ τὰς συνδρομὰς καταδιαιρεῖ,
<span class="lb" data-page="1.159" data-line="8" id="l1.159.8"></span>οὕτω καὶ τὰς θεραπείας. καὶ οἶδε, τίνα μὲν τῶν ἐν τῇ
<span class="lb" data-page="1.159" data-line="9" id="l1.159.9"></span>θεραπείᾳ βοηθημάτων ὑπεναντιοῦται τοῖς ἀπὸ τῶν αἰτίων
<span class="lb" data-page="1.159" data-line="10" id="l1.159.10"></span>ἐπιφερομένοις συμπτώμασι, τίνα δὲ τοῖς ἀπὸ τῶν τόπων ἢ
<span class="lb" data-page="1.159" data-line="11" id="l1.159.11"></span>τῶν δυνάμεων. εἰδὼς γὰρ, ὅτι τόδε μὲν ἀπὸ τῶν αἰτιῶν
<span class="lb" data-page="1.159" data-line="12" id="l1.159.12"></span>ἐστι τὸ σύμπτωμα, τόδε δὲ ἀπὸ τῶν τόπων, τόδε δὲ ἀπὸ
<span class="lb" data-page="1.159" data-line="13" id="l1.159.13"></span>τῆς δυνάμεως, καὶ ὅτι ἀπὸ μὲν τοῦ αἰτίου τὸ γένος τῶν
<span class="lb" data-page="1.159" data-line="14" id="l1.159.14"></span>βοηθημάτων ὑπαγορεύεται, ἀπὸ δὲ τοῦ τόπου ὁ τρόπος
<span class="lb" data-page="1.159" data-line="15" id="l1.159.15"></span>τῆς χρήσεως, ἀπὸ δὲ τῆς δυνάμεως, ἐπὶ τοῦ παρόντος εἰπεῖν,
<span class="lb" data-page="1.159" data-line="16" id="l1.159.16"></span>τὸ μέτρον, τοῦ μὲν αὐτοῦ αἰτίου ὄντος, καὶ τῶν
<span class="lb" data-page="1.159" data-line="17" id="l1.159.17"></span>δηλωτικῶν τοῦ αἰτίου συμπτωμάτων φαινομένων, τοῦ δὲ
<span class="lb" data-page="1.159" data-line="18" id="l1.159.18"></span>αὐτοῦ τόπου μὴ ὄντος, μηδὲ τῆς αὐτῆς δυνάμεως, τὸ μὲν
<span class="lb" data-page="1.159" data-line="19" id="l1.159.19"></span>αὐτὸ γένος παραλήψεται τοῦ βοηθήματος, τὸν δὲ τόπον
<span class="lb" data-page="1.159" data-line="20" id="l1.159.20"></span>καὶ τὸν τρόπον οὐκ ἔτι. εἰ δ’ αἴτιον μὲν μὴ εἴη τὸ αὐτὸ,
<span class="pb" data-page="1.160" id="p1.160"></span>
<span class="lb" data-page="1.160" data-line="1" id="l1.160.1"></span>ὁ δὲ τόπος ὁ αὐτὸς, καὶ ἡ δύναμις ἡ αὐτὴ, τὸ μὲν γένος
<span class="lb" data-page="1.160" data-line="2" id="l1.160.2"></span>οὐ τὸ αὐτὸ παραλήψεται τοῦ βοηθήματος, τὸν δὲ τρόπον
<span class="lb" data-page="1.160" data-line="3" id="l1.160.3"></span>καὶ τὸ μέτρον τὸ αὐτό. ἐπεὶ οὖν ἱκανός ἐστι μερίζειν ὁ
<span class="lb" data-page="1.160" data-line="4" id="l1.160.4"></span>Λογικὸς τάς τε συνδρομὰς καὶ τὰς θεραπείας, δύναται
<span class="lb" data-page="1.160" data-line="5" id="l1.160.5"></span>κατὰ τὰς ὁμοιότητας τῶν συνδρομῶν κινούμενος μέρη τινὰ
<span class="lb" data-page="1.160" data-line="6" id="l1.160.6"></span>τῆς θεραπείας κατὰ τὸ ἐοικὸς μεταφέρειν. ὁ δ’ Ἐμπειρικὸς
<span class="lb" data-page="1.160" data-line="7" id="l1.160.7"></span>μήτ’ αἰτίαν, μήτε δηλωτικὰ αἰτιῶν συμπτώματα, ἢ τόπου, ἢ
<span class="lb" data-page="1.160" data-line="8" id="l1.160.8"></span>δυνάμεως πολυπραγμονῶν, τοῦτο ποιεῖν οὐχ οἶός τε ἔσται.
<span class="lb" data-page="1.160" data-line="9" id="l1.160.9"></span>διὰ τοῦτο δὲ οὐδὲ τῇ τοῦ ὁμοίου μεταβάσει κεχρῆσθαι δύναται.
<span class="lb" data-page="1.160" data-line="10" id="l1.160.10"></span>κατὰ τί γὰρ αἱ συνδρομαὶ ἀλλήλων προσεοίκασιν,
<span class="lb" data-page="1.160" data-line="11" id="l1.160.11"></span>ἀγνοεῖ. καὶ διὰ τοῦτο οὐδὲ τὴν θεραπείαν καταδιαιρεῖν
<span class="lb" data-page="1.160" data-line="12" id="l1.160.12"></span>δύναται, καὶ προσαγαγεῖν τὸ δυνάμενον ὑπεναντιωθῆναι τῷ
<span class="lb" data-page="1.160" data-line="13" id="l1.160.13"></span>παρόντι συμπτώματι βοήθημα. ἐὰν γὰρ τοῦτο φῇ δυνατὸς
<span class="lb" data-page="1.160" data-line="14" id="l1.160.14"></span>εἶναι, λέγω δὴ μερίζειν τά τε τῶν συνδρομῶν συμπτώματα,
<span class="lb" data-page="1.160" data-line="15" id="l1.160.15"></span>καὶ τὴν θεραπείαν ἐπιστάμενος, καθ’ ὅ τι ἕκαστον
<span class="lb" data-page="1.160" data-line="16" id="l1.160.16"></span>ὠφελεῖ καὶ βλάπτει, αἰτιῶν κεκρυμμένων καταληπτικὸς
<span class="lb" data-page="1.160" data-line="17" id="l1.160.17"></span>εἶναι ὁμολογήσει. εἰ δὲ τοῦτο, καὶ ἀπ’ ἐνδείξεως τὰ βοηθήματα
<span class="lb" data-page="1.160" data-line="18" id="l1.160.18"></span>δυνατὸς εἶναι λαμβάνειν ὁμολογήσει.
</p>
        </article>

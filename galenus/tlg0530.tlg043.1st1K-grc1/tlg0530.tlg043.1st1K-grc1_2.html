<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:2">
<span class="pb page1" data-page="1.108" id="p1.108"></span>
<span class="milestone ed1page page1" data-n="0.17" data-unit="ed1page" id="ed1page.1.17"></span>
<span class="milestone ed2page page1" data-n="1.3" data-unit="ed2page" id="ed2page.2.300"></span>
          <p>
<span class="lb" data-page="1.108" data-line="3" id="l1.108.3"></span>Τὸ μὲν οὖν ἀληθὲς κρίνεται τῇ τοῦ λόγου
<span class="lb" data-page="1.108" data-line="4" id="l1.108.4"></span>συμφωνίᾳ πρὸς τὰ ὑποκείμενα. ἀλλ’ ἐπεὶ τῶν ὑποκειμένων ἃ
<span class="lb" data-page="1.108" data-line="5" id="l1.108.5"></span>μὲν φαίνεται, ἃ δὲ κρύπτεται, καὶ τῶν φαινομένων ἃ μὲν
<span class="lb" data-page="1.108" data-line="6" id="l1.108.6"></span>εἰσὶν ἐξ <span class="milestone ed2page" data-n="2.300" data-unit="ed2page" id="ed2page.2.300"></span>αὐτῶν καταληπτὰ, ὡς τὸ λευκὸν καὶ τὸ μέλαν,
<span class="lb" data-page="1.108" data-line="7" id="l1.108.7"></span>ἃ δ’ οὐκ ἐξ αὐτῶν, ἀλλ’ ἐξ ἑτέρων ἐστὶ καταληπτὰ,
<span class="lb" data-page="1.108" data-line="8" id="l1.108.8"></span>ὡς τὰ διὰ σημείων καταλαμβανόμενα· πάλιν δ’ αὖ τῶν
<span class="lb" data-page="1.108" data-line="9" id="l1.108.9"></span>κεκρυμμένων ἃ μὲν ἐναργῆ ἐστι καὶ λέγεται, ὡς τὰ δὶς
<span class="lb" data-page="1.108" data-line="10" id="l1.108.10"></span>δύο τέτταρα, ἃ δὲ διὰ ἀποδείξεως καταλαμβάνεται, ὡς
<span class="lb" data-page="1.108" data-line="11" id="l1.108.11"></span>τὸ, ᾧ ἐστιν εὖ καὶ κακῶς χρήσασθαι, καὶ τὰ ἑξῆς· δεῖ
<span class="lb" data-page="1.108" data-line="12" id="l1.108.12"></span>ἐπαναφέρειν ἀεὶ τὸν λόγον καὶ τὸ θεώρημα ἐπὶ τὸ εἶδος
<span class="lb" data-page="1.108" data-line="13" id="l1.108.13"></span>τοῦ ὑποκειμένου πράγματος, περὶ οὗ ἐστι καὶ ὁ λόγος, ἢ
<span class="lb" data-page="1.108" data-line="14" id="l1.108.14"></span>ἐφ’ ᾧ γέγονε τὸ θεώρημα. καὶ ἐὰν μὲν περί τινος τῶν
<span class="lb" data-page="1.108" data-line="15" id="l1.108.15"></span>φαινομένων ᾖ, πρὸς ἐκεῖνο ἁρμόζειν· ἐὰν δὲ περί τινος τῶν
<span class="lb" data-page="1.108" data-line="16" id="l1.108.16"></span>κεκρυμμένων, σκοπεῖν χρὴ, εἰ σύμφωνόν ἐστί τινι τῶν κεκρυμμένων.
<span class="lb" data-page="1.108" data-line="17" id="l1.108.17"></span>κρίσεις δὲ τῶν φαινομένων καὶ. τῶν κεκρυμμένων
<span class="lb" data-page="1.108" data-line="18" id="l1.108.18"></span>διάφοροι. ὅσα μὲν γὰρ τῶν φαινομένων ἐξ ἑαυτῶν
<span class="pb" data-page="1.109" id="p1.109"></span>
<span class="lb" data-page="1.109" data-line="1" id="l1.109.1"></span>ἐστι καταληπτὰ, αἰσθήσει κρίνεται, ὡς τὸ λευκὸν καὶ τὸ
<span class="lb" data-page="1.109" data-line="2" id="l1.109.2"></span>μέλαν. ὅθεν καταγελᾷν δεῖ τῶν ἰατρῶν, ὅσοι τὴν τῶν φαινομένων
<span class="lb" data-page="1.109" data-line="3" id="l1.109.3"></span>κρίσιν οὐχὶ τοῖς αἰσθητηρίοις, ἀλλ’ ἀποδείξει τινὶ
<span class="lb" data-page="1.109" data-line="4" id="l1.109.4"></span>πειρῶνται ποιεῖσθαι· ὥσπερ ἀμέλει καὶ Ἀσκληπιάδης περὶ
<span class="lb" data-page="1.109" data-line="5" id="l1.109.5"></span>τῶν ἐπιπεφυκότων τῇ καρδίᾳ ὑμένων διαλεγόμενος Ἐρασίστρατον
<span class="lb" data-page="1.109" data-line="6" id="l1.109.6"></span>πεπλανᾶσθαί φησιν· Ἡρόφιλον γὰρ πολλὰ ἀνατετμηκότα
<span class="lb" data-page="1.109" data-line="7" id="l1.109.7"></span>μὴ ἑωρακέναι, παρὸν αὐτὸν ἐπὶ τὴν τῶν φαινομένων
<span class="lb" data-page="1.109" data-line="8" id="l1.109.8"></span>ἐξέτασιν κατὰ τὸ προσῆκον ἐλθόντα ἀποφήνασθαι
<span class="lb" data-page="1.109" data-line="9" id="l1.109.9"></span>περὶ τοῦ πράγματος, καὶ μὴ δόξαις ἠλιθίαις ἀποπιστεῦσαι.
<span class="lb" data-page="1.109" data-line="10" id="l1.109.10"></span>τῶν τοίνυν φαινομένων, ὅσα οὐκ ἐξ ἑαυτῶν καταλαμβάνεται,
<span class="lb" data-page="1.109" data-line="11" id="l1.109.11"></span>κριτήρια, ὡς ἔφην, ἐστὶ τὰ αἰσθητήρια. τῶν δὲ φαινομένων
<span class="lb" data-page="1.109" data-line="12" id="l1.109.12"></span>μὲν, μὴ ἐξ ἑαυτῶν δὲ, ἀλλ’ ἐξ ἑτέρων καταλαμβανομένων,
<span class="lb" data-page="1.109" data-line="13" id="l1.109.13"></span>κριτήριόν ἐστιν ἡ συμπαρατήρησις. λέγω δὴ τῶν διὰ σημείων
<span class="lb" data-page="1.109" data-line="14" id="l1.109.14"></span>καταλαμβανομένων. πάλιν αὖ τῶν κεκρυμμένων, ὥσπερ
<span class="lb" data-page="1.109" data-line="15" id="l1.109.15"></span>πλείους αἱ διαφοραὶ, οὕτω καὶ τὰ κριτήρια διάφορα. ἐπὶ
<span class="lb" data-page="1.109" data-line="16" id="l1.109.16"></span>δὲ τῶν κεκρυμμένων ἃ μὲν ἐναργῆ ἐστιν, ὡς τὸ ἀδύνατόν
<span class="lb" data-page="1.109" data-line="17" id="l1.109.17"></span>ἐστι τὸν αὐτὸν ἄνθρωπον ἅμα ἐν Ἀθήναις τε εἶναι καὶ ἐν
<span class="lb" data-page="1.109" data-line="18" id="l1.109.18"></span>Αἰγύπτῳ, ἃ δὲ δι’ ἀποδείξεως καταλαμβάνεται. τῶν μὲν
<span class="pb" data-page="1.110" id="p1.110"></span>
<span class="lb" data-page="1.110" data-line="1" id="l1.110.1"></span>ἐναργῶν ἐπίκρισις ἡ κοινὴ πάντων ἀνθρώπων ἔννοια· τῶν
<span class="lb" data-page="1.110" data-line="2" id="l1.110.2"></span>δὲ δι’ ἀποδείξεως καταλαμβανομένων ἐπίκρισις ἡ πρὸς τὰ
<span class="lb" data-page="1.110" data-line="3" id="l1.110.3"></span>ὁμολογούμενα συμφωνία. σχίζεται δ’ αὖ πάλιν ἡ τοῦ ὁμολογουμένου
<span class="lb" data-page="1.110" data-line="4" id="l1.110.4"></span>ἐπίκρισις εἰς πλείονα. ἤτοι γὰρ τῇ πρὸς τὰ
<span class="lb" data-page="1.110" data-line="5" id="l1.110.5"></span>φαινόμενα τὸ ὁμολογούμενον κρίνεται, ἢ τῇ πρὸς τὰ ἐναργῆ,
<span class="lb" data-page="1.110" data-line="6" id="l1.110.6"></span>ἢ τῇ πρὸς τὰ ἀποδεδειγμένα. πῶς μὲν οὖν δεῖ κρίνειν τὸ
<span class="lb" data-page="1.110" data-line="7" id="l1.110.7"></span>ἀληθές τε καὶ τὰ φέροντα πρὸς τὴν τοῦ ἀληθοῦς κρίσιν, <span class="milestone ed1page" data-n="1.17" data-unit="ed1page" id="ed1page.1.17"></span>εἴρηται.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:20">
<span class="pb page1" data-page="1.161" id="p1.161"></span>
<span class="milestone ed1page page1" data-n="1.24" data-unit="ed1page" id="ed1page.1.24"></span>
<span class="milestone ed2page page1" data-n="2.317" data-unit="ed2page" id="ed2page.2.317"></span>
          <p>
<span class="lb" data-page="1.161" data-line="1" id="l1.161.1"></span>Ἀδυνάτων οὖν ὄντων τῶν εἰδοποιούντων τὴν
<span class="lb" data-page="1.161" data-line="2" id="l1.161.2"></span>τῶν Ἐμπειρικῶν αἵρεσιν, τηρήσεως, καὶ ἱστορίας, καὶ τῆς
<span class="lb" data-page="1.161" data-line="3" id="l1.161.3"></span>ὁμοίου μεταβάσεως, τὴν μὲν τήρησιν ἄχρηστον ἄνευ λόγου
<span class="lb" data-page="1.161" data-line="4" id="l1.161.4"></span>καὶ ἀδύνατον καθ’ αὑτὸ ἐπεδείξαμεν. ἄχρηστον μὲν, ἐπειδήπερ
<span class="lb" data-page="1.161" data-line="5" id="l1.161.5"></span>λόγου χρεία τοῦ διακρίνοντος, ἐφ’ οἷς δεῖ συμπτώμασι
<span class="lb" data-page="1.161" data-line="6" id="l1.161.6"></span>τὰς θεραπείας ποιεῖν. οὐδὲ γὰρ ἐφ’ ἅπασι τοῖς προγεγενημένοις
<span class="lb" data-page="1.161" data-line="7" id="l1.161.7"></span>τε καὶ παροῦσι τῷ νοσοῦντι οἴονται δεῖν τηρεῖν.
<span class="lb" data-page="1.161" data-line="8" id="l1.161.8"></span>ἀδύνατον δ’, ὅτι πλειόνων ὄντων ταῦτα πάντα οὐκ ὄντως
<span class="lb" data-page="1.161" data-line="9" id="l1.161.9"></span>τυχεῖν δυνατόν ἐστιν, ἵν’ ἡ αὐτὴ γένηται συνδρομή. λέγω
<span class="lb" data-page="1.161" data-line="10" id="l1.161.10"></span>δὲ γένος συμπτωμάτων καὶ ἀριθμὸν τὸν αὐτὸν, καὶ μέγεθος,
<span class="lb" data-page="1.161" data-line="11" id="l1.161.11"></span>καὶ τάξιν, καὶ καιρὸν, καὶ τὰ ὅμοια. τὴν δὲ ἱστορίαν
<span class="lb" data-page="1.161" data-line="12" id="l1.161.12"></span>περιττὴν μὲν, διότι τῇ πείρᾳ ἐπικρίνει τὰ ἱστορούμενα, ἀδύνατον
<span class="lb" data-page="1.161" data-line="13" id="l1.161.13"></span>δὲ, διότι μήτε μεγέθη συμπτωμάτων, μήτε καιροὺς
<span class="lb" data-page="1.161" data-line="14" id="l1.161.14"></span>δύναται προσιστορεῖν, ὧν ἄνευ τοῦ ὠφελοῦντος κατάληψις
<span class="lb" data-page="1.161" data-line="15" id="l1.161.15"></span>γενήσεσθαι οὐ δύναται. τὴν δὲ τοῦ ὁμοίου μετάβασιν διαβεβλήκαμεν,
<span class="lb" data-page="1.161" data-line="16" id="l1.161.16"></span>δι’ ὧν ἐπεδείξαμεν, ὅτι ἐξ ἀνάγκης δεῖ αὐτὴν
<span class="lb" data-page="1.161" data-line="17" id="l1.161.17"></span>καταστῆσαι, ἐπὶ <span class="milestone ed1page" data-n="1.25" data-unit="ed1page" id="ed1page.1.25"></span>τὴν τῶν δυνάμεων βλαπτουσῶν ἢ ὠφελουσῶν ἐξέτασιν.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:23">
<span class="pb page1" data-page="1.167" id="p1.167"></span>
<span class="milestone ed1page page1" data-n="1.25" data-unit="ed1page" id="ed1page.1.25"></span>
<span class="milestone ed2page page1" data-n="2.319" data-unit="ed2page" id="ed2page.2.319"></span>
          <p>
<span class="lb" data-page="1.167" data-line="14" id="l1.167.14"></span><span class="milestone ed2page" data-n="2.320" data-unit="ed2page" id="ed2page.2.320"></span>Ὅτι δὲ οὐκ ἐνδείκνυται τὰ πάθη τὸ
<span class="lb" data-page="1.167" data-line="15" id="l1.167.15"></span>συμφέρον, ὡς οἴονται οἱ Μεθοδικοὶ, δι’ ὧν αὐτοὶ ἐπειρῶντο
<span class="lb" data-page="1.167" data-line="16" id="l1.167.16"></span>ἀποφαίνειν ἄχρηστα τὰ συμπτώματα, διὰ τῶν αὐτῶν ἡμεῖς,
<span class="lb" data-page="1.167" data-line="17" id="l1.167.17"></span>ὅτι μηδ’ ἐνδείκνυται τὰ πάθη τὸ συμφέρον, ὑποδείξομεν.
<span class="lb" data-page="1.167" data-line="18" id="l1.167.18"></span>φαμὲν γὰρ, ὅτι τῶν αὐτῶν ὄντων παθῶν, διαφερουσῶν δὲ
<span class="pb" data-page="1.168" id="p1.168"></span>
<span class="lb" data-page="1.168" data-line="1" id="l1.168.1"></span>τῶν αἰτιῶν, οὐ τῇ αὐτῇ θεραπείᾳ χρώμεθα. ἰσχουρία γὰρ
<span class="lb" data-page="1.168" data-line="2" id="l1.168.2"></span>ἕν τι πάθος ἐστὶν, ἀλλ’ ἂν μὲν διὰ λίθον γένηται, λιθοτομοῦμεν,
<span class="lb" data-page="1.168" data-line="3" id="l1.168.3"></span>ἂν δὲ διὰ φλεγμονὴν, καταπλάσσομεν, ἂν δὲ δι’
<span class="lb" data-page="1.168" data-line="4" id="l1.168.4"></span>ὑπερδιάτασιν κύστεως, καθετῆρι χρώμεθα, ἢ, ὥσπερ ὁ Ἐρασίστρατος,
<span class="lb" data-page="1.168" data-line="5" id="l1.168.5"></span>ἀναστήσαντες ἐπὶ γόνατα τὸν ἀῤῥωστοῦντα, ἀφρονίτρῳ
<span class="lb" data-page="1.168" data-line="6" id="l1.168.6"></span>ἄκρον τοῦ οὐρητῆρος προσαψάμενοι, καὶ τὰ ἑξῆς. εἰ
<span class="lb" data-page="1.168" data-line="7" id="l1.168.7"></span>δέ γε ἀπὸ τῶν παθῶν αἱ ἐνδείξεις τῶν <span class="milestone ed1page" data-n="1.26" data-unit="ed1page" id="ed1page.1.26"></span>συμφερόντων
<span class="lb" data-page="1.168" data-line="8" id="l1.168.8"></span>ἐγγίγνονται, τοῦ αὐτοῦ ὄντος πάθους, καὶ συμφέροντος τοῦ
<span class="lb" data-page="1.168" data-line="9" id="l1.168.9"></span>αὐτοῦ αἱ αὐταὶ ἐνδείξεις ἐγγίγνονται. οὐ γίνονται δὲ, οὐκ
<span class="lb" data-page="1.168" data-line="10" id="l1.168.10"></span>ἂν τὰ διαφέροντα πάθη τὸ αὐτὸ ἐνεδείκνυντο. νυνὶ δὲ, τῆς
<span class="lb" data-page="1.168" data-line="11" id="l1.168.11"></span>μὲν αὐτῆς οὔσης αἰτίας, τῶν δὲ παθῶν διαφερόντων,
<span class="lb" data-page="1.168" data-line="12" id="l1.168.12"></span>τὴν αὐτὴν θεραπείαν παραλαμβάνομεν. χολέρα γὰρ καὶ
<span class="lb" data-page="1.168" data-line="13" id="l1.168.13"></span>ἴκτερος, διαφέροντα πάθη, σχεδὸν ὁμολογοῦσι καὶ αὐτοὶ,
<span class="lb" data-page="1.168" data-line="14" id="l1.168.14"></span>ὅτι τὸ μὲν στεγνὸν, τὸ δὲ ῥοῶδες, ἀλλ’ ἐπ’ ἀμφοτέρων
<span class="lb" data-page="1.168" data-line="15" id="l1.168.15"></span>κένωσιν παραλαμβάνομεν. ἐπεὶ οὖν, ἀναιρουμένων τῶν αἰτιῶν,
<span class="lb" data-page="1.168" data-line="16" id="l1.168.16"></span>συναναιρεῖται καὶ τὰ παθήματα, καὶ συνισταμένων,
<span class="lb" data-page="1.168" data-line="17" id="l1.168.17"></span>συνίσταται. καὶ ἔτι διαφόρων μὲν ὄντων τῶν αἰτίων, κἂν
<span class="lb" data-page="1.168" data-line="18" id="l1.168.18"></span>τὰ αὐτὰ πάθη ᾖ, διαφόρῳ χρώμεθα τῇ θεραπείᾳ. τῶν
<span class="pb" data-page="1.169" id="p1.169"></span>
<span class="lb" data-page="1.169" data-line="1" id="l1.169.1"></span>δ’ αὐτῶν ὄντων αἰτίων, κἂν τὰ πάθη διάφορα ᾖ, τῇ αὐτῇ
<span class="lb" data-page="1.169" data-line="2" id="l1.169.2"></span>θεραπείᾳ χρώμεθα. διὰ τοῦτο τά τε πάθη καὶ τὰ αἴτια,
<span class="lb" data-page="1.169" data-line="3" id="l1.169.3"></span>καὶ τοὺς πεπονθότας τόπους ἐξετάζομεν. ἔστι δὲ καὶ ἐκ
<span class="lb" data-page="1.169" data-line="4" id="l1.169.4"></span>τῶνδε ὑποδεῖξαι τὸ ὅμοιον ὑπὸ διαφερουσῶν αἰτιῶν τὸ
<span class="lb" data-page="1.169" data-line="5" id="l1.169.5"></span>αὐτὸ πάθος γιγνόμενον, οἷον στεγνόν. πῦρ τε γὰρ προσπεσὸν
<span class="lb" data-page="1.169" data-line="6" id="l1.169.6"></span>ὑποπυκνοῖ τὴν ἐπιφάνειαν, καὶ κρύος ὁμοίως. ἀλλὰ, καίτοι
<span class="lb" data-page="1.169" data-line="7" id="l1.169.7"></span>τοῦ αὐτοῦ πάθους ὄντος, διαφόρῳ θεραπείᾳ χρώμεθα διὰ
<span class="lb" data-page="1.169" data-line="8" id="l1.169.8"></span>τὴν διαφορὰν τῶν αἰτιῶν. τὸ μὲν γὰρ ἀπὸ πυρὸς καταντλήσεσι
<span class="lb" data-page="1.169" data-line="9" id="l1.169.9"></span>καὶ καταπλάσμασι τοῖς τὰς ἐσχάρας ἀποστῆσαι δυναμένοις
<span class="lb" data-page="1.169" data-line="10" id="l1.169.10"></span>ἰώμεθα· τὸ δ’ ἀπὸ κρύους πυριάμασι, γογγύλης ἀποξέσμασι,
<span class="lb" data-page="1.169" data-line="11" id="l1.169.11"></span>καὶ ὁμοίοις τισίν. εἰ δὲ χαλαστικὴν φήσουσιν ἀπ’ ἀμφοτέρων
<span class="lb" data-page="1.169" data-line="12" id="l1.169.12"></span>καὶ τὴν αὐτὴν ἀγωγὴν παραλαμβάνεσθαι, φήσομεν, ὅτι, εἰ
<span class="lb" data-page="1.169" data-line="13" id="l1.169.13"></span>μηδὲν διαφέρουσα ἡ ἀγωγὴ, καὶ ἐναλλάττοντες οὐδὲν ἁμαρτήσομεν·
<span class="lb" data-page="1.169" data-line="14" id="l1.169.14"></span>ἀλλὰ καὶ τὸν ἀπὸ πυρὸς πυριάσομεν τοῖς αὐτοῖς,
<span class="lb" data-page="1.169" data-line="15" id="l1.169.15"></span>καὶ τὸν ἀπὸ κρύους καταπλάσομεν, καὶ τοῖς πρὸς τὰς ἐσχάρας
<span class="lb" data-page="1.169" data-line="16" id="l1.169.16"></span>ποιοῦσι φαρμάκοις χρησόμεθα ἐπ’ αὐτοῦ. ἀλλ’ οὐ ποιοῦμεν
<span class="lb" data-page="1.169" data-line="17" id="l1.169.17"></span>τοῦτο· βλάπτονται γάρ· διόπερ οὐ τὴν αὐτὴν θεραπείαν
<span class="lb" data-page="1.169" data-line="18" id="l1.169.18"></span>εἶναι ῥητέον. ἔτι καὶ τὸ αὐτὸ αἴτιον διάφορα ἀποτελεῖ
<span class="pb" data-page="1.170" id="p1.170"></span>
<span class="lb" data-page="1.170" data-line="1" id="l1.170.1"></span>πάθη. διὰ γὰρ πλῆθος οἱ μὲν φλεγμαίνουσιν, ἡ δὲ
<span class="lb" data-page="1.170" data-line="2" id="l1.170.2"></span>φλεγμονὴ στέγνωσίς ἐστιν· ἄλλοι δ’ αἱμοῤῥαγοῦσιν, αἱ δ’
<span class="lb" data-page="1.170" data-line="3" id="l1.170.3"></span>αἱμοῤῥαγίαι ῥύσεις εἰσί· ἀλλὰ παρὰ τὴν διαφορὰν τῶν παθῶν
<span class="lb" data-page="1.170" data-line="4" id="l1.170.4"></span>οὐκ ἐξαλλάσσεται ἡ θεραπεία. κένωσις γὰρ ἐπ’ ἀμφοτέρων
<span class="lb" data-page="1.170" data-line="5" id="l1.170.5"></span>λύσις, ἐναντία τῷ πάθει. οὐ γὰρ ἀπὸ τῶν ἀποτελούντων,
<span class="lb" data-page="1.170" data-line="6" id="l1.170.6"></span>ἀλλ’ ἀπὸ τῶν ἀποτελουμένων, ὡς καὶ αὐτοὶ ὁμολογοῦσι,
<span class="lb" data-page="1.170" data-line="7" id="l1.170.7"></span>χρὴ τὰς ἐνδείξεις γίγνεσθαι. τὰ δὲ παραδέχονται
<span class="lb" data-page="1.170" data-line="8" id="l1.170.8"></span>μὲν ὡς αἴτια οἱ Μεθοδικοὶ, ἐπειδὴ τῶν συμπτωμάτων ἐστὶ
<span class="lb" data-page="1.170" data-line="9" id="l1.170.9"></span>ποιητικὰ, ἀλλ’ οὐχὶ ὡς αἴτια εἶναι, φασὶν, ἐνδείκνυται,
<span class="lb" data-page="1.170" data-line="10" id="l1.170.10"></span>ἀλλ’ ὡς κοινότητες. οὐδὲν δὲ κωλύει τὸ αὐτὸ; φασὶ, καὶ
<span class="lb" data-page="1.170" data-line="11" id="l1.170.11"></span>ὡς αἴτιον εἶναι, καὶ ὡς κοινότητα, καὶ ὡς ἕτερα. ὡς γὰρ
<span class="lb" data-page="1.170" data-line="12" id="l1.170.12"></span>τὸ μῆλον γευστὸν καὶ ὁρατὸν καὶ ἁπτόν ἐστιν, ὅταν δὲ
<span class="lb" data-page="1.170" data-line="13" id="l1.170.13"></span>λέγωμεν γλυκὺ εἶναι, οὐ, καθ’ ὅσον τῇ ἁφῇ ὑποπίπτει,
<span class="lb" data-page="1.170" data-line="14" id="l1.170.14"></span>γλυκὺ λέγομεν, οὕτω καὶ τὰ πάθη οὐδὲν κωλύει εἶναι
<span class="lb" data-page="1.170" data-line="15" id="l1.170.15"></span>μὲν ἑτέρων ἀποτελέσματα, εἶναι δὲ καὶ ποιητικά τινων.
<span class="lb" data-page="1.170" data-line="16" id="l1.170.16"></span><span class="milestone ed2page" data-n="2.321" data-unit="ed2page" id="ed2page.2.321"></span>ἀλλ’ ὅταν, φασὶ, λέγωμεν ἐνδείκνυσθαι αὐτὰ, οὔτε
<span class="lb" data-page="1.170" data-line="17" id="l1.170.17"></span>ᾗ ἀποτελέσματά ἐστιν, οὔτε ᾗ ποιητικά τινων, ἐνδείκνυσθαι
<span class="lb" data-page="1.170" data-line="18" id="l1.170.18"></span>λέγομεν, ἀλλ’ ὡς κοινότητας. ὡς οὖν τὰ συμπτώματα οἱ
<span class="pb" data-page="1.171" id="p1.171"></span>
<span class="lb" data-page="1.171" data-line="1" id="l1.171.1"></span>Μεθοδικοὶ, διὰ τὸ ἀπὸ διαφερόντων γίνεσθαι τὰ αὐτὰ,
<span class="lb" data-page="1.171" data-line="2" id="l1.171.2"></span>καὶ ἀπὸ τῶν αὐτῶν διαφέροντα, οὐδὲν ἐνδείκνυσθαι συμφέρον
<span class="lb" data-page="1.171" data-line="3" id="l1.171.3"></span>λέγουσιν, οὕτω καὶ ἡμεῖς, ἐπειδήπερ ὁρῶμεν ὑπὸ διαφερόντων
<span class="lb" data-page="1.171" data-line="4" id="l1.171.4"></span>αἰτίων τὰ αὐτὰ πάθη γινόμενα, καὶ ἀπὸ τῶν αὐτῶν
<span class="lb" data-page="1.171" data-line="5" id="l1.171.5"></span>διαφέροντα, ἄχρηστά φαμεν αὐτὰ πρὸς ἔνδειξιν τῶν συμφερόντων
<span class="lb" data-page="1.171" data-line="6" id="l1.171.6"></span>εἶναι. οὐ γὰρ ἓν ἐνδείκνυται ἀεὶ τὸ αὐτό. ἰσχουρίας
<span class="lb" data-page="1.171" data-line="7" id="l1.171.7"></span>οὖν οὔσης δηλονότι, ἀεὶ ἂν τῇ αὐτῇ θεραπείᾳ χρῴμεθα.
<span class="lb" data-page="1.171" data-line="8" id="l1.171.8"></span>ὡς οὖν αὐτοὶ τὸ ἔρευθος μὴ ἐνδείκνυσθαι λέγουσι,
<span class="lb" data-page="1.171" data-line="9" id="l1.171.9"></span>τὸ εἶδος ἀποτελέσματος εἶναι νομίζοντες, οὕτω καὶ ἡμεῖς τὰ
<span class="lb" data-page="1.171" data-line="10" id="l1.171.10"></span>πάθη ἄχρηστα εἶναι πρὸς ἔνδειξιν ἐροῦμεν, ὁτὲ μὲν αἰτιῶν,
<span class="lb" data-page="1.171" data-line="11" id="l1.171.11"></span>ὁτὲ δὲ ἀποτελεσμάτων. καίτοι φαίη ἄν τις πρὸς αὐτοὺς,
<span class="lb" data-page="1.171" data-line="12" id="l1.171.12"></span>πῶς οὐκ ἐνδείκνυται τὸ ἔρευθος τὴν ἀλλοίωσιν αὐτοῦ; καὶ
<span class="lb" data-page="1.171" data-line="13" id="l1.171.13"></span>γὰρ καὶ κοινότητα θεωρεῖσθαι ὑπ’ αὐτοῦ, ἐπὶ πλειόνων
<span class="lb" data-page="1.171" data-line="14" id="l1.171.14"></span>γὰρ διαφερόντων ὁρᾶσθαι. ἔστι δ’ ἡ κοινότης ταὐτότης ἐν
<span class="lb" data-page="1.171" data-line="15" id="l1.171.15"></span>πλείοσιν. εἰ τοίνυν καὶ ἐνδείκνυται, καὶ κοινόν ἐστι πλειόνων,
<span class="lb" data-page="1.171" data-line="16" id="l1.171.16"></span>διὰ τί οὐκ ἀπὸ τούτου καὶ τῶν τοιούτων συμπτωμάτων
<span class="lb" data-page="1.171" data-line="17" id="l1.171.17"></span>σαφῶς φαινομένων ποιεῖσθε τὰς ἐνδείξεις, ἀλλ’
<span class="lb" data-page="1.171" data-line="18" id="l1.171.18"></span>ἀπὸ τῶν παθῶν, στεγνότητος καὶ ῥύσεως οὐδαμῶς φαινομένων;
<span class="pb" data-page="1.172" id="p1.172"></span>
<span class="lb" data-page="1.172" data-line="1" id="l1.172.1"></span>καὶ ἀνεπιδείκνυται, ὅπερ πάθος ἐστὶ, γελοιότατον,
<span class="lb" data-page="1.172" data-line="2" id="l1.172.2"></span>πάθος ἀναίσθητον εἶναι λέγειν. εἰ μὲν οὖν ἡ ῥύσις καὶ ἡ
<span class="lb" data-page="1.172" data-line="3" id="l1.172.3"></span>στέγνωσις μόναι ἦσαν κοινότητες, εἶχεν ἄν τινα πιθανότητα
<span class="lb" data-page="1.172" data-line="4" id="l1.172.4"></span>τὸ ταύτας λέγειν ἐνδείκνυσθαι μόνας. ἐπειδὴ καὶ τὰ συμπτώματά
<span class="lb" data-page="1.172" data-line="5" id="l1.172.5"></span>ἐστι κοινὰ πλειόνων, διὰ τί μὴ καὶ ἀπὸ τῶν
<span class="lb" data-page="1.172" data-line="6" id="l1.172.6"></span>συμπτωμάτων ἔνδειξις γίνεται συμφερόντων; οἱ δέ φασιν,
<span class="lb" data-page="1.172" data-line="7" id="l1.172.7"></span>ἀλλ’ ὅτι μή εἰσι προσεχῆ καὶ ἀναγκαῖα τοῖς ἰατρεύουσι κοινότητες,
<span class="lb" data-page="1.172" data-line="8" id="l1.172.8"></span>διὰ τοῦτο παραιτούμεθα τὰ συμπτώματα. τῶν
<span class="lb" data-page="1.172" data-line="9" id="l1.172.9"></span>γὰρ αὐτῶν ὄντων παθῶν, διαφερόντων δὲ τῶν συμπτωμάτων,
<span class="lb" data-page="1.172" data-line="10" id="l1.172.10"></span>τῇ αὐτῇ θεραπείᾳ χρώμεθα. καὶ διαφερόντων τῶν
<span class="lb" data-page="1.172" data-line="11" id="l1.172.11"></span>παθῶν, διαφερούσῃ ἀγωγῇ χρώμεθα, ὥς που δέδεικται.
<span class="lb" data-page="1.172" data-line="12" id="l1.172.12"></span>διὰ ταῦτα δὴ καὶ ἡμεῖς ὁρῶντες, φήσομεν, καὶ ἐπὶ τῶν
<span class="lb" data-page="1.172" data-line="13" id="l1.172.13"></span>παθῶν τὸ ὅμοιον τυγχάνειν, ὅπερ ὑμεῖς ἐπὶ τῶν συμπτωμάτων
<span class="lb" data-page="1.172" data-line="14" id="l1.172.14"></span>παρεφυλάξετε, ὡς ἄχρηστα νῦν αὐτὰ παραιτούμεθα.
<span class="lb" data-page="1.172" data-line="15" id="l1.172.15"></span>ἐκ περιουσίας γάρ ἐστι καὶ τοῦτο κατασκευάσαι, ὅτι ἄχρηστος
<span class="lb" data-page="1.172" data-line="16" id="l1.172.16"></span>ἡ κατάληψις τῶν παθῶν. ἐπαρκεῖ γὰρ πρὸς θεραπείαν
<span class="lb" data-page="1.172" data-line="17" id="l1.172.17"></span>αἰτίας κατάληψις, τόπου ἐπίγνωσις τοῦ ἐνοχλουμένου,
<span class="lb" data-page="1.172" data-line="18" id="l1.172.18"></span>καὶ δυνάμεως μέτρον. εἰ δὲ στέγνωσις, ἢ ῥύσις, περιττόν
<span class="pb" data-page="1.173" id="p1.173"></span>
<span class="lb" data-page="1.173" data-line="1" id="l1.173.1"></span>φημι καταλαμβάνειν. ἀλλ’ οὗτος μὲν ὁ λόγος ὕστερον εἰρήσεται,
<span class="lb" data-page="1.173" data-line="2" id="l1.173.2"></span>ὅταν διεξίωμεν, ἥντινα χρείαν ἡ κατάληψις τῶν παθῶν παρέχεται.
</p>
        </article>

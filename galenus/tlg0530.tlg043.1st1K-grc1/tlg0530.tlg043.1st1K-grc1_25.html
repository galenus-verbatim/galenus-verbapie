<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:25">
<span class="pb page1" data-page="1.174" id="p1.174"></span>
<span class="milestone ed1page page1" data-n="1.26" data-unit="ed1page" id="ed1page.1.26"></span>
<span class="milestone ed2page page1" data-n="2.322" data-unit="ed2page" id="ed2page.2.322"></span>
          <p>
<span class="lb" data-page="1.174" data-line="5" id="l1.174.5"></span>Ἐστὶ δὲ καὶ ἐκ τῶν προσαγομένων βοηθημάτων
<span class="lb" data-page="1.174" data-line="6" id="l1.174.6"></span>ἐπιγνῶναι, ὅτι οὐ τὰ πάθη, ἀλλὰ τὰ αἴτια τὴν
<span class="lb" data-page="1.174" data-line="7" id="l1.174.7"></span>θεραπείαν ἐνδείκνυται. τὰ γὰρ βοηθήματα ὑπεναντιοῦται
<span class="lb" data-page="1.174" data-line="8" id="l1.174.8"></span>οὐ τοῖς γιγνομένοις, ἀλλὰ τοῖς ποιοῦσιν· ὡς ἡ κένωσις τῷ
<span class="lb" data-page="1.174" data-line="9" id="l1.174.9"></span>πλήθει ἐναντία ἐστὶ, πάθει δὲ οὐδενὶ, οἷον φλεγμονῇ, ἢ
<span class="lb" data-page="1.174" data-line="10" id="l1.174.10"></span>πυρετῷ. ἀναιρουμένου δὲ τοῦ πλήθους ὑπὸ τῆς κενώσεως,
<span class="lb" data-page="1.174" data-line="11" id="l1.174.11"></span>συναναιρεῖται καὶ τὸ γενόμενον ὑπὸ τοῦ πλήθους πάθος.
<span class="lb" data-page="1.174" data-line="12" id="l1.174.12"></span>οὐκ ἐπειδὴ δὲ συναναιρεῖται τῷ ποιοῦντι τὸ πάθος, τὸ
<span class="lb" data-page="1.174" data-line="13" id="l1.174.13"></span>βοήθημα τῷ πάθει ὑπεναντίον ἦν. ἔστι δὲ καὶ ἐκ τῆς
<span class="lb" data-page="1.174" data-line="14" id="l1.174.14"></span>συγκρίσεως τῶν ἐπιφερομένων συμπτωμάτων, ἀπό τε τοῦ
<span class="lb" data-page="1.174" data-line="15" id="l1.174.15"></span>πλήθους καὶ τῆς κενώσεως γνῶναι, ᾧτινι τὸ βοήθημα ὑπεναντίον
<span class="lb" data-page="1.174" data-line="16" id="l1.174.16"></span>ἐστί· τὸ μὲν γὰρ πλῆθος τῇ περιουσίᾳ βαρεῖ, ἡ δὲ
<span class="lb" data-page="1.174" data-line="17" id="l1.174.17"></span>κένωσις, μειοῦσα τὴν περιουσίαν, ἀναιρεῖ τὸ βάρος, ἔπειτα
<span class="lb" data-page="1.174" data-line="18" id="l1.174.18"></span>τὸ πλῆθος, ὃ <span class="milestone ed1page" data-n="1.27" data-unit="ed1page" id="ed1page.1.27"></span>διατείνει τὰ ἀγγεῖα, ἡ δὲ κένωσις εἰς
<span class="lb" data-page="1.174" data-line="19" id="l1.174.19"></span>σύμπτωσιν ἄγει. καὶ τὰ ἄλλα βοηθήματα πρὸς τὰ αἴτια
<span class="pb" data-page="1.175" id="p1.175"></span>
<span class="lb" data-page="1.175" data-line="1" id="l1.175.1"></span>εὕροις ἂν ὑπεναντιούμενα, πρὸς δὲ τὸ πάθος οὐδέν. ἔτι δὲ καὶ
<span class="lb" data-page="1.175" data-line="2" id="l1.175.2"></span>ἐκ τούτου ἄν τις μάθοι, ὅτι, εἰ μὲν ἡ στέγνωσις βοήθημα
<span class="lb" data-page="1.175" data-line="3" id="l1.175.3"></span>οὐδὲν, οὐδ’ ἡ ῥύσις, ἀλλὰ μᾶλλον πάθος τι ἐνδείκνυται, τῇ
<span class="lb" data-page="1.175" data-line="4" id="l1.175.4"></span>δὲ στεγνώσει ἐναντία ἐστὶν ἡ ῥύσις, οὐ κένωσιν, ἀλλὰ ῥύσιν
<span class="lb" data-page="1.175" data-line="5" id="l1.175.5"></span>ἐνδείκνυται ἡ στέγνωσις. ὁμοίως δὲ καὶ ἡ ῥύσις στέγνωσιν
<span class="lb" data-page="1.175" data-line="6" id="l1.175.6"></span>ἐνδείξεται. ὅπερ οὖν παραλαμβάνομεν, ταὐτὸν ἐνδείκνυται
<span class="lb" data-page="1.175" data-line="7" id="l1.175.7"></span>πάθος. τὰ δὲ αἴτια τὰ βλάπτοντα τὸ ἐναντίον
<span class="lb" data-page="1.175" data-line="8" id="l1.175.8"></span>αὐτῶν ἐνδείκνυται· καὶ ὅπερ ἐνδείκνυται ταῦτα, παραλαμβάνομεν.
<span class="lb" data-page="1.175" data-line="9" id="l1.175.9"></span>διόπερ οὐ τὰ πάθη, ἀλλὰ τὰ αἴτια τὸ συμφέρον
<span class="lb" data-page="1.175" data-line="10" id="l1.175.10"></span>ἐνδείκνυται. ὅτι μὲν οὖν τὰ συμπτώματα οὐκ ἔστιν ἄχρηστα
<span class="lb" data-page="1.175" data-line="11" id="l1.175.11"></span>παντάπασι, καὶ τὰ πάθη οὐχ οἶά τέ ἐστιν ἐνδείκνυσθαι
<span class="lb" data-page="1.175" data-line="12" id="l1.175.12"></span>τὸ συμφέρον, τὰ δ’ αἴτια ἐνδείκνυται, αὐτάρκως ὑποδέδεικται.
</p>
        </article>

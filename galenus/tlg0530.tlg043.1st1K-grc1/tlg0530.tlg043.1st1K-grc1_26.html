<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:26">
<span class="pb page1" data-page="1.175" id="p1.175"></span>
<span class="milestone ed1page page1" data-n="1.27" data-unit="ed1page" id="ed1page.1.27"></span>
<span class="milestone ed2page page1" data-n="2.322" data-unit="ed2page" id="ed2page.2.322"></span>
          <p>
<span class="lb" data-page="1.175" data-line="13" id="l1.175.13"></span>Ἑξῆς ἐπισκεπτέον, εἴτε φαίνονται αἱ κοινότητες,
<span class="lb" data-page="1.175" data-line="14" id="l1.175.14"></span>ἃς ὑποτίθενται οἱ Μεθοδικοὶ, εἴτε καὶ μή· καὶ
<span class="lb" data-page="1.175" data-line="15" id="l1.175.15"></span>εἰ αἱ ἐνδείξεις ἀπὸ τῶν κοινοτήτων δύνανται γίνεσθαι, ἢ
<span class="lb" data-page="1.175" data-line="16" id="l1.175.16"></span>οὔ. ὁριζόμενοι τοίνυν τὴν ἰατρικὴν κατὰ τὴν αὐτῶν δόξαν
<span class="lb" data-page="1.175" data-line="17" id="l1.175.17"></span>γνῶσιν εἶναι τῶν φαινομένων κοινοτήτων, τὸ δὲ φαινόμενον
<span class="pb" data-page="1.176" id="p1.176"></span>
<span class="lb" data-page="1.176" data-line="1" id="l1.176.1"></span>οὐχ ὡς δι’ αἰσθήσεως καταληπτὸν εἶναι λέγουσι. οὐδεμία
<span class="lb" data-page="1.176" data-line="2" id="l1.176.2"></span>γὰρ διάθεσις δι’ αἰσθήσεως καταλαμβάνεται, ἀλλὰ φαινόμενον
<span class="lb" data-page="1.176" data-line="3" id="l1.176.3"></span>ἐκεῖνοι λέγουσι τὸ ἐξ αὑτοῦ καταληπτὸν, κἂν μὴ
<span class="lb" data-page="1.176" data-line="4" id="l1.176.4"></span>ὑποπίπτῃ ταῖς αἰσθήσεσι. σχεδὸν γὰρ τὸ ἐναργὲς ἐκεῖνοι
<span class="lb" data-page="1.176" data-line="5" id="l1.176.5"></span>φαινόμενον λέγουσι. δεῖ μὲν οὖν τὸν ἀντιλέγοντα καὶ τοῦτο
<span class="lb" data-page="1.176" data-line="6" id="l1.176.6"></span>παραδεικνύειν, ὅτι οὐκ ἴσασι τοῖς ἑλληνικοῖς ὀνόμασι χρήσασθαι.
<span class="lb" data-page="1.176" data-line="7" id="l1.176.7"></span>ἵνα δὲ μὴ δοκῶμεν λέξει προσπλέκεσθαι, συγχωρήσαντες
<span class="lb" data-page="1.176" data-line="8" id="l1.176.8"></span>αὐτοῖς τὸ φαινόμενον, ὡς ἐκεῖνοι λέγουσιν, ἐπιδείξομεν,
<span class="lb" data-page="1.176" data-line="9" id="l1.176.9"></span>ὅτι οὐκ ἐξ ἑαυτῶν εἰσιν αἱ κοινότητες καταληπταί.
<span class="lb" data-page="1.176" data-line="10" id="l1.176.10"></span>καὶ πρῶτόν γε τὸν τῆς αἱρέσεως αὐτῶν ἄρξαντα Θεσσαλὸν
<span class="lb" data-page="1.176" data-line="11" id="l1.176.11"></span>ἐπιδείξομεν, σημεῖα ἐκθέμενοι τῶν κοινοτήτων, ὡς οὐκ ἐξ
<span class="lb" data-page="1.176" data-line="12" id="l1.176.12"></span>ἑαυτῶν δηλονότι καταλαμβάνεσθαι πεφυκυιῶν. ἐν γὰρ τῷ
<span class="lb" data-page="1.176" data-line="13" id="l1.176.13"></span>κάμνοντι τὴν στέγνωσιν, φησὶ, καταλαμβάνειν ἐστὶν ἐκ τοῦ
<span class="lb" data-page="1.176" data-line="14" id="l1.176.14"></span>δυσδιαφόρητα εἶναι τὰ σώματα. ὁμοίως δὲ καὶ τῆς ῥύσεώς
<span class="lb" data-page="1.176" data-line="15" id="l1.176.15"></span>τινα γνωρίσματα ἐκτίθεται. ἀλλ’ ἴσως φήσουσιν, ὅτι πρὸς
<span class="lb" data-page="1.176" data-line="16" id="l1.176.16"></span>ἄνδρα, καὶ οὐχὶ πρὸς τὴν αἵρεσιν αὐτῶν ἀντιλέγετε. ἐάσαντες
<span class="lb" data-page="1.176" data-line="17" id="l1.176.17"></span>οὖν τὸν Θεσσαλὸν, ἐπιδείξομεν τὸ προκείμενον. πρῶτον
<span class="lb" data-page="1.176" data-line="18" id="l1.176.18"></span><span class="milestone ed2page" data-n="2.323" data-unit="ed2page" id="ed2page.2.323"></span>οὖν κοινῷ τινι ἐπιχειρήματι ἐπὶ τῶν δύο διαθέσεων
<span class="pb" data-page="1.177" id="p1.177"></span>
<span class="lb" data-page="1.177" data-line="1" id="l1.177.1"></span>χρησόμεθα, ὑποδεικνύντες, ὅτι οὐ φαίνονται, οὐδ’ ἐξ ἑαυτῶν
<span class="lb" data-page="1.177" data-line="2" id="l1.177.2"></span>εἰσι καταληπταί· ἔπειτα καὶ ἰδίᾳ ἑκατέραν τῶν διαθέσεων
<span class="lb" data-page="1.177" data-line="3" id="l1.177.3"></span>δείξομεν μὴ ἐξ ἑαυτῶν καταλαμβανομένην. ὁμολογοῦσι
<span class="lb" data-page="1.177" data-line="4" id="l1.177.4"></span>τοίνυν καὶ αὐτοὶ, ὅτι οὐ πᾶσα πύκνωσις σώματος, οὐδ’
<span class="lb" data-page="1.177" data-line="5" id="l1.177.5"></span>ἐποχὴ ἀποκρίσεως, στέγνωσίς ἐστιν. οἱ γὰρ ἀγροῖκοι ἐν ταῖς
<span class="lb" data-page="1.177" data-line="6" id="l1.177.6"></span>συγκρίσεσίν εἰσιν, οὐ μὴν ἐν στεγνότητί εἰσιν. καὶ ἡ ἐποχὴ
<span class="lb" data-page="1.177" data-line="7" id="l1.177.7"></span>δὲ τῶν οἰκείων οὐκ ἔστι στέγνωσις, ἐπειδὰν καὶ κάθαρσις
<span class="lb" data-page="1.177" data-line="8" id="l1.177.8"></span>γυναικὸς διὰ τὴν κύησιν ἐπέχηται, ἐποχὴ μέν ἐστι συνήθους
<span class="lb" data-page="1.177" data-line="9" id="l1.177.9"></span>ἀποκρίσεως, στέγνωσις δ’ οὐκ ἔστι. ἔτι δ’ οὐ πᾶσα ἀραίωσις
<span class="lb" data-page="1.177" data-line="10" id="l1.177.10"></span>σωμάτων καὶ ἀπόκρισις ῥύσις ἐστίν. οἱ γὰρ παῖδες, καὶ τὰ
<span class="lb" data-page="1.177" data-line="11" id="l1.177.11"></span>γύναια, καὶ οἵτινες ἁβροδίαιτοι ἄνδρες, κατὰ φύσιν εἰσὶν
<span class="lb" data-page="1.177" data-line="12" id="l1.177.12"></span>ἀραιοὶ, καὶ ἀπόκρισίς τις, οὐ ῥύσις ἐστὶν ἡ τῶν περιττωμάτων.
<span class="lb" data-page="1.177" data-line="13" id="l1.177.13"></span>ἀλλ’ οὐδὲ τοὺς διὰ κοιλίας, ἢ οὔρων, ἢ ἱδρώτων, ἢ αἱμοῤῥαγιῶν
<span class="lb" data-page="1.177" data-line="14" id="l1.177.14"></span>κρινομένους, ἐν ῥύσει εἶναι ἐροῦσιν· ἐνίστασθαι
<span class="lb" data-page="1.177" data-line="15" id="l1.177.15"></span>γὰρ αὐτοὺς τῇ ἐκκρίσει ἔδει. ἐπεὶ οὖν οὐ πᾶσα πύκνωσις,
<span class="lb" data-page="1.177" data-line="16" id="l1.177.16"></span>καὶ ἐποχὴ στέγνωσίς ἐστιν, οὐδὲ πᾶσα ἀραίωσις, ἢ ἔκκρισις,
<span class="lb" data-page="1.177" data-line="17" id="l1.177.17"></span>ῥύσις, δῆλον, ὅτι αὐτοῖς μὲν τοῖς συμπτώμασι προσέχοντι
<span class="pb" data-page="1.178" id="p1.178"></span>
<span class="lb" data-page="1.178" data-line="1" id="l1.178.1"></span>ψιλοῖς, ἀδύνατόν ἐστιν ῥύσιν ἢ στέγνωσιν καταλαβεῖν, ἐξ
<span class="lb" data-page="1.178" data-line="2" id="l1.178.2"></span>ἑτέρων δ’ ἐπικρίνειν αὐτὰ δεῖ. ὡς γὰρ καὶ τὰ ἄλλα συμπτώματα,
<span class="lb" data-page="1.178" data-line="3" id="l1.178.3"></span>εἴτε κατὰ φύσιν ἐστὶν, εἴτε παρὰ φύσιν, οὐκ
<span class="lb" data-page="1.178" data-line="4" id="l1.178.4"></span>ἐξ ἑαυτῶν, ἀλλ’ ἐξ ἑτέρων καταλαμβάνεται, οὕτως οὐδὲ
<span class="lb" data-page="1.178" data-line="5" id="l1.178.5"></span>στέγνωσις καὶ ῥύσις. τὸ δὲ λεγόμενον διὰ τούτων ἂν γένοιτο
<span class="lb" data-page="1.178" data-line="6" id="l1.178.6"></span>δῆλον. τὰ κατὰ φύσιν συμπτώματα πρὸς τὰ παρὰ
<span class="lb" data-page="1.178" data-line="7" id="l1.178.7"></span>φύσιν πολλὴν ἔχει τὴν ὁμοιότητα. τὰ γὰρ αὐτὰ, οἷς μὲν
<span class="lb" data-page="1.178" data-line="8" id="l1.178.8"></span>κατὰ φύσιν, οἷς δὲ παρὰ φύσιν. οἷον τὸ μέλαν χρῶμα τὸ
<span class="lb" data-page="1.178" data-line="9" id="l1.178.9"></span>παρὰ φύσιν ὅμοιόν ἐστι τῷ κατὰ φύσιν. ἡμῖν μὲν γὰρ παρὰ
<span class="lb" data-page="1.178" data-line="10" id="l1.178.10"></span>φύσιν, τοῖς Ἰνδοῖς δὲ κατὰ φύσιν. καὶ τὰ σχήματα δὲ τὰ παρὰ
<span class="lb" data-page="1.178" data-line="11" id="l1.178.11"></span>φύσιν ἔοικε τοῖς κατὰ φύσιν. ἄλλοι γὰρ ἄλλων ἔξαρθροι
<span class="lb" data-page="1.178" data-line="12" id="l1.178.12"></span>πεφύκασι μᾶλλον. καὶ ῥὶς ὀξεῖα, καὶ ὀφθαλμοὶ κοῖλοι, οἷς
<span class="lb" data-page="1.178" data-line="13" id="l1.178.13"></span>μὲν θανατικὰ συμπτώματα, ἄλλοις δὲ τὰ αὐτὰ ταῦτα κατὰ
<span class="lb" data-page="1.178" data-line="14" id="l1.178.14"></span>φύσιν. καὶ κίνησις καὶ ἀκινησία, ἂν μὲν ὑπὸ προαιρέσεως
<span class="lb" data-page="1.178" data-line="15" id="l1.178.15"></span>γένηται, κατὰ φύσιν, ἂν δ’ ἀπροαιρέτως, παρὰ φύσιν. ἐκ δὲ
<span class="lb" data-page="1.178" data-line="16" id="l1.178.16"></span>τούτων εὔδηλον, ὅτι αὐτοῖς μὲν τοῖς συμπτώμασι μόνοις οὐχ
<span class="lb" data-page="1.178" data-line="17" id="l1.178.17"></span>οἶόν τ’ ἐστὶ προσέχοντας γνωρίζειν τὸ κατὰ φύσιν, καὶ τὸ
<span class="pb" data-page="1.179" id="p1.179"></span>
<span class="lb" data-page="1.179" data-line="1" id="l1.179.1"></span>παρὰ φύσιν, ἀλλὰ δεῖ ἐπ’ ἐνίων μὲν τὴν ἐπιφέρουσαν αἰτίαν
<span class="lb" data-page="1.179" data-line="2" id="l1.179.2"></span>ἐξετάσαι, ὡς ἐπὶ τῆς κινήσεως, πότερον ὑπὸ προαιρέσεως,
<span class="lb" data-page="1.179" data-line="3" id="l1.179.3"></span>ἢ ἀπροαιρέτως· καὶ ἐπὶ τοῦ χρώματος. ἐπεὶ γὰρ τὸ
<span class="lb" data-page="1.179" data-line="4" id="l1.179.4"></span>χρῶμα ἀπὸ τῶν χυμῶν, ἐπιφαίνεται δὲ ἀπὸ τοῦ χρώματος
<span class="lb" data-page="1.179" data-line="5" id="l1.179.5"></span>τὸ αἷμα, δεῖ σκοπεῖν, εἰ κατὰ φύσιν ἔχει τὸ αἷμα. ὄψει δὲ
<span class="lb" data-page="1.179" data-line="6" id="l1.179.6"></span>ἐκ τῆς χρείας. ἂν γὰρ τὴν λοιπὴν ἅπασαν χρείαν τὸ αἷμα
<span class="lb" data-page="1.179" data-line="7" id="l1.179.7"></span>ἀνεμπόδιστον παρέχηται καὶ μήτε διατείνῃ, μήτε βαρῇ, φήσεις
<span class="lb" data-page="1.179" data-line="8" id="l1.179.8"></span>κατὰ φύσιν εἶναι τὸ χρῶμα. τὸ σχῆμα εἰ κατὰ φύσιν
<span class="lb" data-page="1.179" data-line="9" id="l1.179.9"></span>ἐστὶν, ἀπὸ τῆς τοῦ μέλους χρείας καταλήψῃ, ὡς ἐπὶ τοῖς
<span class="lb" data-page="1.179" data-line="10" id="l1.179.10"></span>ἐξαρθρηθεῖσιν. ἔνια δὲ ἐκ τοῦ τόπου, ἐν ᾧ γίνεται, εἰ κατὰ
<span class="lb" data-page="1.179" data-line="11" id="l1.179.11"></span>φύσιν ἐστὶ, καταλαμβάνεται. οὕτω καὶ ἡ πύκνωσις καὶ ἡ ἀραίωσις
<span class="lb" data-page="1.179" data-line="12" id="l1.179.12"></span>οἷς μὲν κατὰ φύσιν ἐστὶν, οἷς δὲ παρὰ φύσιν. ἡ μὲν γὰρ
<span class="lb" data-page="1.179" data-line="13" id="l1.179.13"></span>τῶν γερόντων πύκνωσις, αὐτοῖς μὲν κατὰ φύσιν, παιδίοις
<span class="lb" data-page="1.179" data-line="14" id="l1.179.14"></span>δὲ παρὰ φύσιν. ἡ δ’ αὖ τῶν παιδίων ἀραίωσις, αὐτοῖς μὲν
<span class="lb" data-page="1.179" data-line="15" id="l1.179.15"></span>κατὰ φύσιν, γέρουσι δὲ παρὰ φύσιν. καὶ διαγωγῇ βίων πεπύκνωνταί
<span class="lb" data-page="1.179" data-line="16" id="l1.179.16"></span>τινες, ὡς οἱ ἀγροῖκοι, καὶ κατὰ περιστάσεις ἄλλοι,
<span class="lb" data-page="1.179" data-line="17" id="l1.179.17"></span>καὶ ὅμως κατὰ φύσιν διάκεινται. διὰ τοῦτο οὐχ οἶόν
<span class="pb" data-page="1.180" id="p1.180"></span>
<span class="lb" data-page="1.180" data-line="1" id="l1.180.1"></span>τε εἰς τὴν πύκνωσιν τῶν σωμάτων ψιλὴν, καὶ τὴν ῥύσιν
<span class="lb" data-page="1.180" data-line="2" id="l1.180.2"></span>ἀποβλέποντας, καταλαμβάνειν τὰς διαθέσεις. δεῖ δὲ καὶ
<span class="lb" data-page="1.180" data-line="3" id="l1.180.3"></span>πρὸς ἕτερόν τι καὶ ταῦτα ἀναφέροντας ἐπικρίνειν, εἴτε κατὰ
<span class="lb" data-page="1.180" data-line="4" id="l1.180.4"></span>φύσιν, εἴτε πάθη ἐστίν. <span class="milestone ed2page" data-n="2.324" data-unit="ed2page" id="ed2page.2.324"></span>λέγουσι γὰρ, ὅτι τῇ συμμετρίᾳ
<span class="lb" data-page="1.180" data-line="5" id="l1.180.5"></span>καὶ ἀμετρίᾳ διακρίνομεν τὰ κατὰ φύσιν συμπτώματα
<span class="lb" data-page="1.180" data-line="6" id="l1.180.6"></span>ἀπὸ τῶν παρὰ φύσιν. ὅταν μὲν γὰρ συμμέτρως τὸ σῶμα
<span class="lb" data-page="1.180" data-line="7" id="l1.180.7"></span>πυκνώσεώς τε καὶ ἀραιώσεως ἔχῃ, ὑγιαίνει τὸ ζῶον· ὁπόταν.
<span class="lb" data-page="1.180" data-line="8" id="l1.180.8"></span>δέ τι αὐτῶν ἐπιταθὲν ἐκβῇ τὴν συμμετρίαν, νοσεῖν ἀνάγκη.
<span class="lb" data-page="1.180" data-line="9" id="l1.180.9"></span>ῥητέον οὖν πρὸς αὐτοὺς, ὅτι τὸ σύμμετρον καὶ ἄμετρον,
<span class="lb" data-page="1.180" data-line="10" id="l1.180.10"></span>ἕτερον παρὰ τὰς διαθέσεις. εἰ δὲ τῇ ἀμετρίᾳ κρίνοιτο τὰ
<span class="lb" data-page="1.180" data-line="11" id="l1.180.11"></span>πάθη, οὐκ ἐξ ἑαυτῶν καταληπτὰ εἶναι ὁμολογεῖται. εἶτα
<span class="lb" data-page="1.180" data-line="12" id="l1.180.12"></span>οὕτως· εἰ τὸ σύμμετρον καὶ τὸ ἄμετρον οὐ φαίνεται, ἀλλ’
<span class="lb" data-page="1.180" data-line="13" id="l1.180.13"></span>ἐκ τῶν ἀποτελεσμάτων καταλαμβάνεται. ἂν μὲν γὰρ ὠφελῇ,
<span class="lb" data-page="1.180" data-line="14" id="l1.180.14"></span>σύμμετρόν ἐστι· ἂν δὲ βλάπτῃ, ἄμετρον. πῶς οὖν τοῦτο
<span class="lb" data-page="1.180" data-line="15" id="l1.180.15"></span>σύμμετρον καὶ ἄμετρον μὴ φαινόμενον, τὰ ἐκ τούτου καταλαμβανόμενα
<span class="lb" data-page="1.180" data-line="16" id="l1.180.16"></span>φαίνοιτ’ ἄν; εἰ δὲ δὴ καὶ πρὸς τὴν δύναμιν
<span class="lb" data-page="1.180" data-line="17" id="l1.180.17"></span>τὸ σύμμετρον καὶ ἄμετρον κρίνοιτο, οὐδ’ οὕτω πρόδηλον ἂν
<span class="pb" data-page="1.181" id="p1.181"></span>
<span class="lb" data-page="1.181" data-line="1" id="l1.181.1"></span>εἴη τὸ ἄμετρον· ἡ γὰρ δύναμις οὐ φαίνεται· τοῦ δ’ ἀμέτρου
<span class="lb" data-page="1.181" data-line="2" id="l1.181.2"></span>μὴ φαινομένου, δηλονότι οὐδὲ αἱ κοινότητες φαίνονται.
<span class="lb" data-page="1.181" data-line="3" id="l1.181.3"></span>καὶ γὰρ αὗται ἀμετρίαι τινές εἰσιν. ἔτι τε ῥητέον πρὸς αὐτοὺς,
<span class="lb" data-page="1.181" data-line="4" id="l1.181.4"></span>ὅτι οὐδὲν τῶν κατὰ φύσιν παρὰ φύσιν φαίνεται, ἀλλ’ ὡς μὲν
<span class="lb" data-page="1.181" data-line="5" id="l1.181.5"></span>κατὰ φύσιν, ἢ παρὰ φύσιν φαίνεται. τὸ γὰρ ἄλγημα καὶ
<span class="lb" data-page="1.181" data-line="6" id="l1.181.6"></span>ἄλλα τοιουτότροπα παρὰ φύσιν φαίνεται. οἱ δ’ ἰατροὶ βούλονται
<span class="lb" data-page="1.181" data-line="7" id="l1.181.7"></span>καταλαβεῖν, οὐχ οἷά ἐστι παρὰ φύσιν, ἀλλ’ ὡς ἔστι.
<span class="lb" data-page="1.181" data-line="8" id="l1.181.8"></span>ῥὶς γὰρ ὀξεῖα καὶ ὀφθαλμοὶ κοῖλοι πᾶσιν ἀνθρώποις φαίνεται·
<span class="lb" data-page="1.181" data-line="9" id="l1.181.9"></span>εἰ δὲ κατὰ φύσιν, ἢ παρὰ φύσιν, τοῖς ἰατροῖς μόνον.
<span class="lb" data-page="1.181" data-line="10" id="l1.181.10"></span>ταύτῃ γὰρ διαφέρουσιν οἱ ἰατροὶ τῶν ἰδιωτῶν, <span class="milestone ed1page" data-n="1.28" data-unit="ed1page" id="ed1page.1.28"></span>ὅτι ἐπὶ
<span class="lb" data-page="1.181" data-line="11" id="l1.181.11"></span>τοῖς φαινομένοις κεκρυμμένον τι καταλαμβάνειν δύνανται, ὃ
<span class="lb" data-page="1.181" data-line="12" id="l1.181.12"></span>οὐκ ἔτι δύνανται οἱ ἰδιῶται καταλαβεῖν. ἔπειτα παρὰ φύσιν
<span class="lb" data-page="1.181" data-line="13" id="l1.181.13"></span>οὐ φαίνεται, καὶ αἱ κοινότητες παρὰ φύσιν εἰσὶν, δηλονότι
<span class="lb" data-page="1.181" data-line="14" id="l1.181.14"></span>οὐ φαίνονται. ἄξιον δὲ κἀκεῖνο ἐννοῆσαι, εἴ τις πώποτε
<span class="lb" data-page="1.181" data-line="15" id="l1.181.15"></span>τῶν ἀνθρώπων μετεπέμψατό τινα τῶν ἰατρῶν, ὡς
<span class="lb" data-page="1.181" data-line="16" id="l1.181.16"></span>ὑπὸ πυκνότητος ἢ ἀραιότητος ἀμέτρου ἀνιώμενος. εἰ δὲ
<span class="lb" data-page="1.181" data-line="17" id="l1.181.17"></span>μηδεὶς εἰς αἴσθησιν ἦλθε τῶν κοινοτήτων, πῶς εὔλογόν
<span class="pb" data-page="1.182" id="p1.182"></span>
<span class="lb" data-page="1.182" data-line="1" id="l1.182.1"></span>ἐστι λέγειν φαίνεσθαι αὐτάς; μὴ φαινομένων δὲ τῶν κοινοτήτων,
<span class="lb" data-page="1.182" data-line="2" id="l1.182.2"></span>πῶς οἴονται τὴν τέχνην τὴν γνῶσιν εἶναι φαινομένων κοινοτήτων;
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:27">
<span class="pb page1" data-page="1.182" id="p1.182"></span>
<span class="milestone ed1page page1" data-n="1.28" data-unit="ed1page" id="ed1page.1.28"></span>
<span class="milestone ed2page page1" data-n="2.324" data-unit="ed2page" id="ed2page.2.324"></span>
          <p>
<span class="lb" data-page="1.182" data-line="3" id="l1.182.3"></span>Νῦν δὲ ἰδίως πρὸς ἑκατέραν τῶν διαθέσεων
<span class="lb" data-page="1.182" data-line="4" id="l1.182.4"></span>ἐροῦμεν, καὶ πρῶτον περὶ τῆς στεγνώσεως ῥητέον. τὴν τοίνυν
<span class="lb" data-page="1.182" data-line="5" id="l1.182.5"></span>στέγνωσιν πύκνωσίν φασιν εἶναι καὶ ἐποχὴν τῶν ἐκκρίσεως
<span class="lb" data-page="1.182" data-line="6" id="l1.182.6"></span>δεομένων. ἀνάγκη τοίνυν τὰ ἐπεχόμενα ἢ ὠφέλιμα
<span class="lb" data-page="1.182" data-line="7" id="l1.182.7"></span>εἶναι ἢ βλαβερὰ ἢ μηδέτερα. ἐὰν μὲν οὖν ὠφέλιμα
<span class="lb" data-page="1.182" data-line="8" id="l1.182.8"></span>ᾖ, ἄλογόν ἐστιν ἐκκρίνειν αὐτά. ἐὰν δὲ μηδέτερα,
<span class="lb" data-page="1.182" data-line="9" id="l1.182.9"></span>δηλονότι οὐδὲ πάθος ἐστίν. λείπεται οὖν λέγειν, ὅτι, ἐπειδὰν
<span class="lb" data-page="1.182" data-line="10" id="l1.182.10"></span>βλάπτῃ τὰ ἐπεχόμενα, στέγνωσίς ἐστιν. ἃ δὲ βλάπτει,
<span class="lb" data-page="1.182" data-line="11" id="l1.182.11"></span>αἴτιά ἐστιν. ἐκ προκαταλήψεως οὖν τῶν αἰτιῶν τὸ στεγνὸν
<span class="lb" data-page="1.182" data-line="12" id="l1.182.12"></span>καταλαμβάνεται. ἵνα γὰρ εἰδῶμεν, ὅτι στεγνὸν, δεῖ προεγνωκέναι,
<span class="lb" data-page="1.182" data-line="13" id="l1.182.13"></span>ὅτι τὰ ἐπεχόμενα βλάπτει. τῇ δὲ τῶν βλαπτόντων
<span class="lb" data-page="1.182" data-line="14" id="l1.182.14"></span>καταλήψει καὶ ἡ τῶν αἰτιῶν συμπροσπίπτει ἐπίγνωσις.
<span class="lb" data-page="1.182" data-line="15" id="l1.182.15"></span>μᾶλλον δ’ ἡ τῶν βλαπτόντων ἐπίγνωσις αἰτιῶν ἐστι κατάληψις.
<span class="lb" data-page="1.182" data-line="16" id="l1.182.16"></span>πάλιν δὲ αὐτὰ τὰ βλάπτοντα, ἅπερ ἐστὶν αἴτια,
<span class="lb" data-page="1.182" data-line="17" id="l1.182.17"></span>οὐκ ἐξ ἑαυτῶν καταλαμβάνεται. οὐ μόνον οὖν ἡ στέγνωσις
<span class="pb" data-page="1.183" id="p1.183"></span>
<span class="lb" data-page="1.183" data-line="1" id="l1.183.1"></span>φαίνεται, ἀλλ’ οὐδ’ ἐκεῖνα, ἐξ ὧν ἡ στέγνωσις καταλαμβάνεται.
</p>
        </article>

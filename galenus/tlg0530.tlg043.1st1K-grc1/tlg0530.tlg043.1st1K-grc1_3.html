<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:3">
<span class="pb page1" data-page="1.110" id="p1.110"></span>
<span class="milestone ed1page page1" data-n="1.17" data-unit="ed1page" id="ed1page.1.17"></span>
<span class="milestone ed2page page1" data-n="2.300" data-unit="ed2page" id="ed2page.2.300"></span>
          <p>
<span class="lb" data-page="1.110" data-line="8" id="l1.110.8"></span>Ἑξῆς δὲ περὶ τοῦ χρησίμου θεωρήματος ῥητέον.
<span class="lb" data-page="1.110" data-line="9" id="l1.110.9"></span>κρίνεται τοίνυν τὸ χρήσιμον θεώρημα τῇ πρὸς τὸ
<span class="lb" data-page="1.110" data-line="10" id="l1.110.10"></span>τέλος τῆς τέχνης ἀναφορᾷ. δεῖ δὲ αὐτὸ πρῶτον μὲν καταληπτὸν
<span class="lb" data-page="1.110" data-line="11" id="l1.110.11"></span>εἶναι. ἐὰν γὰρ ἀδύνατον ᾖ, ὡς τὸ, τοῦ ἱπποκενταύρου
<span class="lb" data-page="1.110" data-line="12" id="l1.110.12"></span>χολὴ λύει τὴν ἀποπληξίαν, διότι ἀκατάληπτόν ἐστι,
<span class="lb" data-page="1.110" data-line="13" id="l1.110.13"></span>διὰ τοῦτο γίνεται ἄχρηστον. εἶτα δεῖ τὴν κατάληψιν αὐτοῦ
<span class="lb" data-page="1.110" data-line="14" id="l1.110.14"></span>μὴ κοινὴν πρὸς τοὺς ἰδιώτας ὑπάρχειν, ἀλλ’ ἰδίαν τῶν
<span class="lb" data-page="1.110" data-line="15" id="l1.110.15"></span>τεχνιτῶν. διὰ τοῦτο γάρ τοι φαμὲν ἡμεῖς πεπλανῆσθαι
<span class="lb" data-page="1.110" data-line="16" id="l1.110.16"></span>τοὺς οἰομένους ἀρχὴν τῆς τέχνης τὰ φαινόμενα εἶναι. οὔτε
<span class="lb" data-page="1.110" data-line="17" id="l1.110.17"></span>γὰρ συνέστηκεν ἐκ τῶν φαινομένων ἡ τέχνη, οὔθ’ ἡ παράδοσις
<span class="pb" data-page="1.111" id="p1.111"></span>
<span class="lb" data-page="1.111" data-line="1" id="l1.111.1"></span>τῆς τέχνης ἀπὸ φαινομένων γίγνεται. οὐδεὶς γὰρ τὰ
<span class="lb" data-page="1.111" data-line="2" id="l1.111.2"></span>φαινόμενα παραδίδωσιν, ἀλλὰ τὰ ἐπὶ τοῖς φαινομένοις θεωρήματα,
<span class="lb" data-page="1.111" data-line="3" id="l1.111.3"></span>ἅπερ οὐ φαίνεται. ταῦτ’ οὖν καὶ ἀρχὴ τῆς τέχνης,
<span class="lb" data-page="1.111" data-line="4" id="l1.111.4"></span>εὐλόγως ἄν τις εἴποι. τὰ ἐπὶ τοῖς φαινομένοις λέγω θεωρήματα,
<span class="lb" data-page="1.111" data-line="5" id="l1.111.5"></span>δηλονότι ἀρχὴ τῆς παραδόσεως τῆς τέχνης ἀπὸ φαινομένων
<span class="lb" data-page="1.111" data-line="6" id="l1.111.6"></span>γίνεται. εἰ γάρ τοι φαίη τις τὰ φαινόμενα τῆς
<span class="lb" data-page="1.111" data-line="7" id="l1.111.7"></span>τέχνης ἀρχὴν εἶναι, λήσεται ἑαυτὸν <span class="milestone ed2page" data-n="2.301" data-unit="ed2page" id="ed2page.2.301"></span>οὐδὲν διαφέρειν
<span class="lb" data-page="1.111" data-line="8" id="l1.111.8"></span>οἰόμενος τέχνην ἀτεχνίας. ἐπειδὴ γὰρ ἡ τῶν φαινομένων
<span class="lb" data-page="1.111" data-line="9" id="l1.111.9"></span>κατάληψις ὁμοία ἐστὶ τεχνίτῃ τε καὶ ἰδιώτῃ, δῆλον ὡς
<span class="lb" data-page="1.111" data-line="10" id="l1.111.10"></span>κατὰ τοῦτο οὐδὲν πλέον ὁ τεχνίτης ἔχων τοῦ ἰδιώτου ἔσται,
<span class="lb" data-page="1.111" data-line="11" id="l1.111.11"></span>ἀλλ’ οὐδὲ τέχνην ἔχων, εἴπερ τῶν αὐτῶν καὶ ἡ αὐτὴ κατάληψίς
<span class="lb" data-page="1.111" data-line="12" id="l1.111.12"></span>ἐστι τεχνίτῃ τε καὶ ἰδιώτῃ. ἀρχὴ μὲν οὖν εὑρέσεως
<span class="lb" data-page="1.111" data-line="13" id="l1.111.13"></span>τῶν θεωρημάτων τὰ φαινόμενα λέγοιτ’ ἂν δικαίως· τῆς
<span class="lb" data-page="1.111" data-line="14" id="l1.111.14"></span>δὲ τέχνης ἀρχὴ τὰ φαινόμενα οὐκ ἔστιν. ὡς γὰρ τὰ
<span class="lb" data-page="1.111" data-line="15" id="l1.111.15"></span>τοῦ λαγωοῦ εὑρέσεως ἄν τις ἀρχὴν εἴποι εὐλόγως, ἀρχὴν
<span class="lb" data-page="1.111" data-line="16" id="l1.111.16"></span>δὲ τοῦ λαγωοῦ οὐκ ἄν τις εἴποι νοῦν ἔχων· οὐδὲ γὰρ
<span class="lb" data-page="1.111" data-line="17" id="l1.111.17"></span>συνέστηκεν ἐκ τῶν ἰχνῶν ὁ λαγωός· οὕτω καὶ τὰ φαινόμενα
<span class="lb" data-page="1.111" data-line="18" id="l1.111.18"></span>ἀρχὴν τῆς εὑρέσεως τῶν θεωρημάτων. καλῶς ἄν τις εἴποι,
<span class="pb" data-page="1.112" id="p1.112"></span>
<span class="lb" data-page="1.112" data-line="1" id="l1.112.1"></span>ὅτι ἀπὸ τούτων ὁρμηθέντες οἱ συστησάμενοι αὐτὴν συνεστήσαντο,
<span class="lb" data-page="1.112" data-line="2" id="l1.112.2"></span>τῆς δὲ τέχνης οὐκ ἔτι. δεῖ γὰρ ἀναφέρειν τὰς ἀρχὰς
<span class="lb" data-page="1.112" data-line="3" id="l1.112.3"></span>ἐπὶ τὴν ποιότητα ἐκείνου, οὗπερ εἰσὶν αἱ ἀρχαί. καὶ
<span class="lb" data-page="1.112" data-line="4" id="l1.112.4"></span>τῆς τέχνης οὖν τὰς ἀρχὰς μὴ φανερὰς εἶναι τοῖς ἰδιώταις
<span class="lb" data-page="1.112" data-line="5" id="l1.112.5"></span>προσήκει, οὐδὲ γὰρ αἱ τέχναι πᾶσαι πρόδηλοί εἰσιν αὐτοῖς,
<span class="lb" data-page="1.112" data-line="6" id="l1.112.6"></span>εἶτα δὲ καὶ ἀρχαὶ τῶν τεχνῶν τεχνῶν παραδίδονται, τὰ δὲ φαινόμενα
<span class="lb" data-page="1.112" data-line="7" id="l1.112.7"></span>οὐ παραδίδονται. διόπερ οὐκ ἄν τις εὐλόγως τὰ φαινόμενα
<span class="lb" data-page="1.112" data-line="8" id="l1.112.8"></span>τῆς τέχνης ἀρχὴν εἴποι.
</p>
        </article>

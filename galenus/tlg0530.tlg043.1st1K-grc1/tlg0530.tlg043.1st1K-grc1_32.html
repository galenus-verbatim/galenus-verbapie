<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:32">
<span class="pb page1" data-page="1.189" id="p1.189"></span>
<span class="milestone ed1page page1" data-n="1.29" data-unit="ed1page" id="ed1page.1.29"></span>
<span class="milestone ed2page page1" data-n="2.327" data-unit="ed2page" id="ed2page.2.327"></span>
          <p>
<span class="lb" data-page="1.189" data-line="14" id="l1.189.14"></span>Οἱ δὲ Μεθοδικοὶ τὰς κοινότητας αὐτὰς
<span class="lb" data-page="1.189" data-line="15" id="l1.189.15"></span>οἴονται ἐνδείκνυσθαι τὰ συμφέροντα. τὸ μὲν γὰρ στεγνὸν
<span class="lb" data-page="1.189" data-line="16" id="l1.189.16"></span>πάθος ἐνδείκνυσθαί φασι τὸ δεῖν χαλᾷν, τὸ δὲ ῥοῶδες
<span class="lb" data-page="1.189" data-line="17" id="l1.189.17"></span>τὴν σταλτικὴν ἀγωγὴν ἐπιζητεῖν, καὶ τὰς λοιπὰς δὲ
<span class="lb" data-page="1.189" data-line="18" id="l1.189.18"></span>κοινότητας ὑποτίθενται διαφέροντα φανερὰ ἐνδείκνυσθαι,
<span class="pb" data-page="1.190" id="p1.190"></span>
<span class="lb" data-page="1.190" data-line="1" id="l1.190.1"></span>περὶ ὧν εἰρήσεται· ὅτι δ’ οὐκ ἐνδείκνυνται αἱ κοινότητες,
<span class="lb" data-page="1.190" data-line="2" id="l1.190.2"></span>διὰ τούτων παραστήσομεν. ὧν ἀναιρεθέντων οἱ νοσοῦντες
<span class="lb" data-page="1.190" data-line="3" id="l1.190.3"></span>ὑγιεῖς γίγνονται, τούτων ἐστὶν ἀναιρετικὰ βοηθήματα. ὧν
<span class="lb" data-page="1.190" data-line="4" id="l1.190.4"></span>δ’ ἐστὶν ἀναιρετικὰ προηγουμένως βοηθήματα, ἀπὸ τούτων
<span class="lb" data-page="1.190" data-line="5" id="l1.190.5"></span>ἔνδειξις τῶν συμφερόντων γίνεται· ἀναιρετικὰ δ’ ἐστὶ προηγουμένως
<span class="lb" data-page="1.190" data-line="6" id="l1.190.6"></span>τὰ βοηθήματα τῶν ἐπὶ μέρους αἰτίων, καὶ εἰ ἄρα
<span class="lb" data-page="1.190" data-line="7" id="l1.190.7"></span>νοσημάτων, τὰ ἐπὶ μέρους ἄρ’ αἴτια, καὶ εἰ ἄρα νοσήματα
<span class="lb" data-page="1.190" data-line="8" id="l1.190.8"></span>ἐνεδείκνυντο ἂν τὸ συμφέρον, καὶ οὐχ αἱ κοινότητες τῷ
<span class="lb" data-page="1.190" data-line="9" id="l1.190.9"></span>εἶναι κοινότητες τὸ συμφέρον ἐνδείκνυνται. καὶ εἰ τὰ παραλαμβανόμενα
<span class="lb" data-page="1.190" data-line="10" id="l1.190.10"></span>βοηθήματα ἀναιρετικὰ τῶν ἐνδειξαμένων,
<span class="lb" data-page="1.190" data-line="11" id="l1.190.11"></span>ἀπὸ τῶν ἐπὶ μέρους βοηθημάτων ἀναιροῦνται αἱ κοινότητες.
<span class="lb" data-page="1.190" data-line="12" id="l1.190.12"></span>τῆς δὲ κοινότητος ἀναιρουμένης οἱ κατ’ ἐκεῖνον τὸν καιρὸν
<span class="lb" data-page="1.190" data-line="13" id="l1.190.13"></span>ὑπὸ τῆς αὐτῆς κοινότητος νοσήσαντες ὑγιεῖς ἂν ἐγένοντο,
<span class="lb" data-page="1.190" data-line="14" id="l1.190.14"></span>οὐδενός τινος ὑπ’ αὐτῆς ἀναιρεθέντος. εἰ δὲ, ὅπερ ἐνδείκνυται,
<span class="lb" data-page="1.190" data-line="15" id="l1.190.15"></span>τοῦτο ἀναιρεῖται, αἱ δὲ κοινότητες ἐνδείκνυνται,
<span class="lb" data-page="1.190" data-line="16" id="l1.190.16"></span>δῆλον, ὅτι αἱ κοινότητες ἀναιρεθήσονται. πρὸς τοῦτο λέγουσιν
<span class="lb" data-page="1.190" data-line="17" id="l1.190.17"></span>οἱ Μεθοδικοὶ, ὅτι τὴν κοινότητα ἡμεῖς τὴν αὐτὴν
<span class="lb" data-page="1.190" data-line="18" id="l1.190.18"></span>καὶ μίαν λέγομεν εἶναι, οὐχ ὅτι ἕν τί ἐστι σῶμα συναφὲς
<span class="pb" data-page="1.191" id="p1.191"></span>
<span class="lb" data-page="1.191" data-line="1" id="l1.191.1"></span>αὐτὸ ἑαυτῷ, εἴ τις ἐπὶ πλειόνων θεωροῖτο, ἀλλ’ ᾗ τὸ αὐτὸ
<span class="lb" data-page="1.191" data-line="2" id="l1.191.2"></span>εἶδός ἐστιν. ὡς γὰρ καὶ ἡ ἀνθρωπότης κοινότης τις λέγεται
<span class="lb" data-page="1.191" data-line="3" id="l1.191.3"></span>εἶναι, οὐκ ἔτι δὲ σῶμα ἓν ἡνωμένον, εἶτα ἐπὶ πάντων τῶν
<span class="lb" data-page="1.191" data-line="4" id="l1.191.4"></span>ἀνθρώπων θεωρεῖται, ἀλλ’ ὁμοιότης τις ἐν πλείοσιν, οὕτω
<span class="lb" data-page="1.191" data-line="5" id="l1.191.5"></span>καὶ περὶ τῆς κοινότητός φασι δεῖν ὑπολαμβάνειν. ὥσπερ
<span class="lb" data-page="1.191" data-line="6" id="l1.191.6"></span>οὖν, φασὶν, ἑνὸς ἀνθρώπου ἀναιρουμένου, οὐ συναναιρεῖται
<span class="lb" data-page="1.191" data-line="7" id="l1.191.7"></span>ἡ ἀνθρωπότης, ἣν ἐπὶ πάντων ὁρῶμεν, ἀλλ’ ἄρα ἡ ἑνός
<span class="lb" data-page="1.191" data-line="8" id="l1.191.8"></span>τινος ἀνθρωπότης· οὕτως καὶ ἐπὶ μέρους κοινότητος ἀναιρουμένης,
<span class="lb" data-page="1.191" data-line="9" id="l1.191.9"></span>οὐχ ἡ ἐπὶ πάντων κοινότης ἀναιρεῖται, ἀλλ’ ἡ ἐπὶ
<span class="lb" data-page="1.191" data-line="10" id="l1.191.10"></span>μέρους μόνον. ῥητέον οὖν πρὸς αὐτοὺς, ὅτι, εἴπερ αἱ κοινότητες,
<span class="lb" data-page="1.191" data-line="11" id="l1.191.11"></span>καθ’ ὃ κοινότητές εἰσιν, ἐνδείκνυνται τὸ συμφέρον,
<span class="lb" data-page="1.191" data-line="12" id="l1.191.12"></span>καὶ ἡ ἀνθρωπότης, κοινότης οὖσα, ἐνεδείκνυτο ἂν τὸ συμφέρον.
<span class="lb" data-page="1.191" data-line="13" id="l1.191.13"></span>οὐδὲν δὲ ἡ ἀνθρωπότης ἐνδείκνυται, οὐδ’ οὖν ἄλλη
<span class="lb" data-page="1.191" data-line="14" id="l1.191.14"></span>τις κοινότης ἐνδεικτικὴ ἂν εἴη συμφέροντος. ἔτι δὲ, εἴπερ ἡ
<span class="lb" data-page="1.191" data-line="15" id="l1.191.15"></span>κοινότης ταὐτότης ἐστὶν ἐν πλείοσι, καὶ αἱ κοινότητες, καθ’
<span class="lb" data-page="1.191" data-line="16" id="l1.191.16"></span>ὃ κοινότητές εἰσιν, ἐνεδείκνυντο· καὶ ἡ δυσφορία καὶ ἡ ἐρυθρότης
<span class="lb" data-page="1.191" data-line="17" id="l1.191.17"></span>ἐπὶ πλειόνων παθῶν θεωρουμένη, ἐνεδείκνυντο ἄν
<span class="pb" data-page="1.192" id="p1.192"></span>
<span class="lb" data-page="1.192" data-line="1" id="l1.192.1"></span>τι συμφέρον, οὐδὲν δὲ ἐνδείκνυνται· οὐδ’ αἱ λοιπαὶ ἄρα
<span class="lb" data-page="1.192" data-line="2" id="l1.192.2"></span>κοινότητες φύσιν ἔχουσιν ἐνδεικτικήν. ἐπιζητῆσαι δὲ χρὴ
<span class="lb" data-page="1.192" data-line="3" id="l1.192.3"></span>καὶ τοῦτο παρ’ αὐτῶν, πότερον αἱ κοινότητες πάθη εἰσὶν,
<span class="lb" data-page="1.192" data-line="4" id="l1.192.4"></span>ἢ οὔ. εἰ μὲν πάθη, πῶς οὐδεὶς πώποτε ᾔσθετο αὐτῶν.
<span class="lb" data-page="1.192" data-line="5" id="l1.192.5"></span><span class="milestone ed2page" data-n="2.328" data-unit="ed2page" id="ed2page.2.328"></span>ἀλλὰ πυρετοῦ μὲν, καὶ φλεγμονῆς, καὶ βάρους, καὶ
<span class="lb" data-page="1.192" data-line="6" id="l1.192.6"></span>διατάσεως ἀντιλαμβάνονται ἄνθρωποι, καὶ τοὺς ἰατροὺς διὰ
<span class="lb" data-page="1.192" data-line="7" id="l1.192.7"></span>ταῦτα μεταπέμπονται, στεγνότητος δὲ καὶ ῥοωδίας οὐδεὶς
<span class="lb" data-page="1.192" data-line="8" id="l1.192.8"></span>πώποτε ᾔσθετο. οὐδὲ μὰ Δία ἔπεμψέ τις καὶ πρὸς ἰατρὸν,
<span class="lb" data-page="1.192" data-line="9" id="l1.192.9"></span>ὡς ὑπὸ ἀμέτρου στεγνώσεως ἢ ἀραιώσεως ἐνοχλούμενος. εἰ
<span class="lb" data-page="1.192" data-line="10" id="l1.192.10"></span>δὲ μή ἐστι πάθη, πῶς ἀπὸ τῶν παθῶν τὰς ἐνδείξεις
<span class="lb" data-page="1.192" data-line="11" id="l1.192.11"></span>γίγνεσθαι λέγουσι, τῆς στεγνώσεως καὶ ῥοωδίας οὐκ ὄντων
<span class="lb" data-page="1.192" data-line="12" id="l1.192.12"></span>παθῶν; ἔτι τε κἀκεῖνο ῥητέον, ὅτι, εἴπερ αἱ κοινότητες
<span class="lb" data-page="1.192" data-line="13" id="l1.192.13"></span>φύσιν εἶχον ἐνδεικτικὴν, πάντων ἂν μάλιστα ἡ τῶν κοινοτήτων
<span class="lb" data-page="1.192" data-line="14" id="l1.192.14"></span>κοινότης ἐνεδείκνυτο ἄν. καὶ γὰρ τῆς στεγνώσεως καὶ
<span class="lb" data-page="1.192" data-line="15" id="l1.192.15"></span>ῥύσεως ὁμοιότης τις, καθ’ ὃ κοινότητές εἰσιν ἀμφότεραι.
<span class="lb" data-page="1.192" data-line="16" id="l1.192.16"></span>οὐδὲν δ’ ἐνδείκνυται αὕτη· οὐδ’ ἄρα αἱ λοιπαί. οὐ μόνον
<span class="lb" data-page="1.192" data-line="17" id="l1.192.17"></span>δὲ δύο κοινότητάς φασιν εἶναι, ἀλλὰ καὶ πλείους, καὶ ἄλλας
<span class="pb" data-page="1.193" id="p1.193"></span>
<span class="lb" data-page="1.193" data-line="1" id="l1.193.1"></span>μὲν ἐν διαίτῃ, ἄλλας δὲ ἐν χειρουργίᾳ· καὶ ἐν μὲν διαίτῃ,
<span class="lb" data-page="1.193" data-line="2" id="l1.193.2"></span>τὸ στεγνὸν καὶ τὸ ῥοῶδες, καὶ τὸ ἐπιπεπλεγμένον μέγεθος. καὶ
<span class="lb" data-page="1.193" data-line="3" id="l1.193.3"></span>καιροὺς τῶν νοσημάτων εἶναι τέσσαρας, ἀρχὴν, ἐπίδοσιν,
<span class="lb" data-page="1.193" data-line="4" id="l1.193.4"></span>ἀκμὴν, καὶ παρακμήν. καὶ τὸ ὀξὺ, καὶ τὸ χρόνιον, καὶ τὴν
<span class="lb" data-page="1.193" data-line="5" id="l1.193.5"></span>ἐπίτασιν, καὶ τὸ διάλειμμα. ἐν δὲ χειρουργίᾳ, τὸ φύσει ἀλλότριον,
<span class="lb" data-page="1.193" data-line="6" id="l1.193.6"></span>τόπῳ, καιρῷ, καὶ ἄλλα πλείονα. ἀλλ’ οὐ νῦν ἀκριβολογεῖσθαι
<span class="lb" data-page="1.193" data-line="7" id="l1.193.7"></span>περὶ τῶν ἐν χειρουργίᾳ σκοπῶν χρή· ἀποχρήσει γὰρ
<span class="lb" data-page="1.193" data-line="8" id="l1.193.8"></span>πρὸς τὸ προκείμενον οἱ ἐν διαίτῃ αὐτῶν ἐκτεθέντες σκοποί.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:34">
<span class="pb page1" data-page="1.194" id="p1.194"></span>
<span class="milestone ed1page page1" data-n="1.29" data-unit="ed1page" id="ed1page.1.29"></span>
<span class="milestone ed2page page1" data-n="2.328" data-unit="ed2page" id="ed2page.2.328"></span>
          <p>
<span class="lb" data-page="1.194" data-line="1" id="l1.194.1"></span>Δείξομεν δὲ, ὅτι οὐδὲν τῶν εἰρημένων ἐνδεικτικὸν
<span class="lb" data-page="1.194" data-line="2" id="l1.194.2"></span>εἶναι δύναται βοηθημάτων. καὶ πρῶτόν γε, ὅτι
<span class="lb" data-page="1.194" data-line="3" id="l1.194.3"></span>τὸ μέγεθος τῶν κοινοτήτων οὐκ ἐνδείκνυται μέγεθος βοηθημάτων,
<span class="lb" data-page="1.194" data-line="4" id="l1.194.4"></span>ἐκ τῶνδε ἄν τις μάθοι. ἐν ταῖς θεραπείαις
<span class="lb" data-page="1.194" data-line="5" id="l1.194.5"></span>δεόμεθα οὐχ ἁπλῶς μεγέθους βοηθημάτων (πάντα γὰρ τὰ
<span class="lb" data-page="1.194" data-line="6" id="l1.194.6"></span>βοηθήματα σὺν ποσῷ μεγέθει εἰσὶν), ἀλλὰ τοῦδε τοῦ μεγέθους.
<span class="lb" data-page="1.194" data-line="7" id="l1.194.7"></span>τὸ δὲ μέγεθος τῶν κοινοτήτων οὐκ ἐνδείξεται τὸ
<span class="lb" data-page="1.194" data-line="8" id="l1.194.8"></span>τοῦδε τοῦ βοηθήματος μέγεθος, ἀλλὰ ἁπλῶς μέγεθος. δεῖ
<span class="lb" data-page="1.194" data-line="9" id="l1.194.9"></span>δὲ, ὡς ἔφην, οὐχ ἁπλῶς μέγεθος τῶν βοηθημάτων παραλαμβάνειν,
<span class="lb" data-page="1.194" data-line="10" id="l1.194.10"></span>ἀλλὰ πηλίκον τόδε τι μέγεθος. ἂν γὰρ ἁπλῶς μέγεθος
<span class="lb" data-page="1.194" data-line="11" id="l1.194.11"></span>παραλαμβάνωμεν, ἐπειδὴ πάντα βοηθήματα σὺν ποσῷ
<span class="lb" data-page="1.194" data-line="12" id="l1.194.12"></span>μεγέθει νοεῖται, πάντα τὰ βοηθήματα παραληψόμεθα καὶ
<span class="lb" data-page="1.194" data-line="13" id="l1.194.13"></span>ἀδιαφορήσομεν, ὅπερ ἐστὶν ἀλογώτατον. εἰ δὲ, τοῦ μεγέθους τῶν
<span class="lb" data-page="1.194" data-line="14" id="l1.194.14"></span>κοινοτήτων ἁπλῶς μέγεθος βοηθήματος ἐνδεικνυμένου, αὐτοὶ
<span class="lb" data-page="1.194" data-line="15" id="l1.194.15"></span>τόδε τι τὸ μέγεθος παραλαμβάνουσι, οὐχ, ὅπερ ὁ σκοπὸς ἐνδείκνυται,
<span class="lb" data-page="1.194" data-line="16" id="l1.194.16"></span>τοῦτο παραλήψονται. ὁ γὰρ σκοπὸς κοινῶς μέγεθος
<span class="lb" data-page="1.194" data-line="17" id="l1.194.17"></span>ἐνδείκνυται· αὐτοὶ δὲ τόδε τι τὸ μέγεθος παραλαμβάνουσιν.
<span class="pb" data-page="1.195" id="p1.195"></span>
<span class="lb" data-page="1.195" data-line="1" id="l1.195.1"></span><span class="milestone ed2page" data-n="2.329" data-unit="ed2page" id="ed2page.2.329"></span>ἐροῦσι δ’ ἴσως, ὅτι οὐκ, ἐπειδὴ κατὰ μέρος ἐστὶ τὸ
<span class="lb" data-page="1.195" data-line="2" id="l1.195.2"></span>μέγεθος, προσάγομεν, ἀλλ’ εἰ κοινότης ἐστί. τὸ δ’ αὐτὸ
<span class="lb" data-page="1.195" data-line="3" id="l1.195.3"></span>συμβέβηκε καὶ <span class="milestone ed1page" data-n="1.30" data-unit="ed1page" id="ed1page.1.30"></span>κοινὸν εἶναι καὶ ἐπὶ μέρους. πρὸς τοῦτο
<span class="lb" data-page="1.195" data-line="4" id="l1.195.4"></span>δὲ καὶ ἐροῦμεν, ὅτι, εἰ ἡ κοινότης ἐπιδείκνυσι, καὶ ὃ ἐνδείκνυται,
<span class="lb" data-page="1.195" data-line="5" id="l1.195.5"></span>οὐκ ἐπὶ μέρους ἀδιαφορεῖν δεῖ, ἐπειδὴ μέγεθος
<span class="lb" data-page="1.195" data-line="6" id="l1.195.6"></span>παρέπεται παντὶ βοηθήματι. τὸν αὐτὸν δὲ τοῦτον λόγον
<span class="lb" data-page="1.195" data-line="7" id="l1.195.7"></span>ἐστὶ καὶ ἐπὶ τὰς κοινότητας μεταφέρειν.
</p>
        </article>

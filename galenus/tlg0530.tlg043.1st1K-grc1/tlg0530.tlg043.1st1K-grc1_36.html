<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:36">
<span class="pb page1" data-page="1.196" id="p1.196"></span>
<span class="milestone ed1page page1" data-n="1.30" data-unit="ed1page" id="ed1page.1.30"></span>
<span class="milestone ed2page page1" data-n="2.329" data-unit="ed2page" id="ed2page.2.329"></span>
          <p>
<span class="lb" data-page="1.196" data-line="4" id="l1.196.4"></span>Οἴονται δὲ οἱ πολλοὶ, τοὺς τῶν βοηθημάτων
<span class="lb" data-page="1.196" data-line="5" id="l1.196.5"></span>καιροὺς καὶ νοσημάτων ὑποστάσεσι μὲν μὴ διαφέρειν, ἐπινοίᾳ
<span class="lb" data-page="1.196" data-line="6" id="l1.196.6"></span>δὲ μόνον. φασὶ γὰρ, ὅτι περὶ τὸν αὐτὸν χρόνον καὶ ὁ τοῦ βοηθήματος
<span class="lb" data-page="1.196" data-line="7" id="l1.196.7"></span>καιρὸς καὶ ὁ τοῦ νοσήματος συνίσταται. ἔν τινι γὰρ
<span class="lb" data-page="1.196" data-line="8" id="l1.196.8"></span>καιρῷ ὄντος τοῦ νοσήματος ὁ τοῦ βοηθήματος καιρὸς εὑρίσκεται.
<span class="lb" data-page="1.196" data-line="9" id="l1.196.9"></span>ἐνδέχεται δὲ, φασὶ, τὸ αὐτὸ πρὸς τὸ ἄλλο καὶ ἄλλο ἀναφερόμενον
<span class="lb" data-page="1.196" data-line="10" id="l1.196.10"></span>διαφόρως λέγεσθαι. ὡς γὰρ ἀνάβασις καὶ κατάβασις
<span class="lb" data-page="1.196" data-line="11" id="l1.196.11"></span>μία οὖσα καὶ ἡ αὐτὴ ὁδὸς παρὰ τὴν σχέσιν τῶν ἀναβαινόντων
<span class="lb" data-page="1.196" data-line="12" id="l1.196.12"></span>καὶ καταβαινόντων ὁτὲ μὲν ἀνάβασις καλεῖται, ὁτὲ
<span class="lb" data-page="1.196" data-line="13" id="l1.196.13"></span>δὲ κατάβασις, οὕτω καὶ ἐπὶ τῶν καιρῶν ἔχει. εἷς μὲν γὰρ
<span class="lb" data-page="1.196" data-line="14" id="l1.196.14"></span>καὶ ὁ αὐτός ἐστιν ὅ τε τοῦ νοσήματος καιρὸς καὶ ὁ τοῦ
<span class="lb" data-page="1.196" data-line="15" id="l1.196.15"></span>βοηθήματος. ἄλλως μὲν γὰρ πρὸς τὴν κίνησιν τοῦ αἰτίου
<span class="lb" data-page="1.196" data-line="16" id="l1.196.16"></span>ἐστὶν ἀναφέροντα λέγειν καιρὸν νοσήματος· ἄλλως δὲ πρὸς
<span class="lb" data-page="1.196" data-line="17" id="l1.196.17"></span>τὴν εὐκαιρίαν τῆς προσαγωγῆς τῶν βοηθημάτων καιρὸν
<span class="lb" data-page="1.196" data-line="18" id="l1.196.18"></span>τοῦ βοηθήματος. συμβαίνειν δέ φασιν ἀμφοτέρους τοὺς
<span class="pb" data-page="1.197" id="p1.197"></span>
<span class="lb" data-page="1.197" data-line="1" id="l1.197.1"></span>καιροὺς ἅμα συνίστασθαι, καὶ ἀδύνατόν ἐστιν ἄνευ καιροῦ
<span class="lb" data-page="1.197" data-line="2" id="l1.197.2"></span>νοσήματος ἐκλαμβάνειν καιρὸν βοηθήματος.
</p>
        </article>

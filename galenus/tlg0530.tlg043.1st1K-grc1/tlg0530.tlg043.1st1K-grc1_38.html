<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:38">
<span class="pb page1" data-page="1.201" id="p1.201"></span>
<span class="milestone ed1page page1" data-n="1.30" data-unit="ed1page" id="ed1page.1.30"></span>
<span class="milestone ed2page page1" data-n="2.330" data-unit="ed2page" id="ed2page.2.330"></span>
          <p>
<span class="lb" data-page="1.201" data-line="1" id="l1.201.1"></span><span class="milestone ed2page" data-n="2.331" data-unit="ed2page" id="ed2page.2.331"></span>Οἱ τῶν βοηθημάτων καιροὶ λαμβάνονται
<span class="lb" data-page="1.201" data-line="2" id="l1.201.2"></span>οὐκ ἐκ τῆς τοῦ αἰτίου κινήσεως καὶ οὐσίας· τὸ αὐτὸ
<span class="lb" data-page="1.201" data-line="3" id="l1.201.3"></span>γὰρ ἂν ἀεὶ παρελαμβάνετο, οἷον ἐν πάσῃ ἀρχῇ νοσήματος
<span class="lb" data-page="1.201" data-line="4" id="l1.201.4"></span>φλεβοτομία. καὶ ὁ εἰπὼν δὲ, ἀρχομένων τῶν νούσων, ἤν
<span class="lb" data-page="1.201" data-line="5" id="l1.201.5"></span>τι δοκέῃ κινεῖν, κίνει, ἀκμαζουσῶν δὲ, ἡσυχίην ἔχειν, οὐκ
<span class="lb" data-page="1.201" data-line="6" id="l1.201.6"></span>ἀπὸ τοῦ καιροῦ ὁρμώμενος ἐκκρίνει τὰ βοηθήματα. ᾔδει
<span class="lb" data-page="1.201" data-line="7" id="l1.201.7"></span>γὰρ, ὅτι κατὰ τὰς ἀρχὰς τῶν νοσημάτων ἡ δύναμις οὐ καθῄρηται,
<span class="lb" data-page="1.201" data-line="8" id="l1.201.8"></span>καὶ διὰ τοῦτο οὐκ ἐμποδίζει τῇ παραλήψει τῶν
<span class="lb" data-page="1.201" data-line="9" id="l1.201.9"></span>βοηθημάτων, ἐν δὲ τῇ τοῦ νοσήματος ἀκμῇ κεκμηκυῖα ἤδη
<span class="lb" data-page="1.201" data-line="10" id="l1.201.10"></span>τὴν ἀπὸ τῶν βοηθημάτων κίνησιν οὐ φέρει. οὐκ ἀπὸ τοῦ
<span class="lb" data-page="1.201" data-line="11" id="l1.201.11"></span>καιροῦ τοίνυν ὁρμώμενος ὁ Ἱπποκράτης, ἀλλὰ παρὰ τῆς δυνάμεως
<span class="lb" data-page="1.201" data-line="12" id="l1.201.12"></span>τὴν τῶν βοηθημάτων ἐκκρίνει παράληψιν. οὐδὲ
<span class="lb" data-page="1.201" data-line="13" id="l1.201.13"></span>μὴν ἐκ τοῦ διαστήματος τῶν κατὰ νοσήματα καιρῶν, ὥς τινες
<span class="lb" data-page="1.201" data-line="14" id="l1.201.14"></span>οἴονται, ὁ τοῦ βοηθήματος καιρὸς εὑρίσκεται. κατὰ πολὺ
<span class="lb" data-page="1.201" data-line="15" id="l1.201.15"></span>γὰρ διαφερόντων τῶν διαστημάτων, ποίων ἄν τις ὑπαγόρευσιν
<span class="lb" data-page="1.201" data-line="16" id="l1.201.16"></span>διάστημα <span class="milestone ed1page" data-n="1.31" data-unit="ed1page" id="ed1page.1.31"></span>φαίη, οὐκ ἔστιν εἰπεῖν. λαμβάνονται
<span class="lb" data-page="1.201" data-line="17" id="l1.201.17"></span>τοίνυν οἱ καιροὶ τῶν μὲν καθόλου βοηθημάτων ἔκ τε τῆς
<span class="lb" data-page="1.201" data-line="18" id="l1.201.18"></span>παρουσίας τῶν ἀπαιτούντων τὰ βοηθήματα· ταῦτα δ’ ἐστὶ
<span class="pb" data-page="1.202" id="p1.202"></span>
<span class="lb" data-page="1.202" data-line="1" id="l1.202.1"></span>τὰ αἴτια· καὶ ἐκ τῆς ἀπουσίας τοῦ κωλῦσαι δυναμένου· τοῦτο
<span class="lb" data-page="1.202" data-line="2" id="l1.202.2"></span>δ’ ἐστὶν ἀσθένεια δυνάμεων. οἱ δ’ ἐπὶ τῶν ἐπὶ μέρους
<span class="lb" data-page="1.202" data-line="3" id="l1.202.3"></span>βοηθημάτων καιροὶ οὐκ ἐκ τούτων μόνων, ἀλλὰ καὶ ἐξ ἑτέρων,
<span class="lb" data-page="1.202" data-line="4" id="l1.202.4"></span>ἅπερ γράφεσθαι ἀδύνατόν ἐστι. ἐπεὶ γὰρ μάλιστα μὲν
<span class="lb" data-page="1.202" data-line="5" id="l1.202.5"></span>ἐν ταῖς ἀνέσεσι παραλαμβάνεται τὰ βοηθήματα, τότε γὰρ
<span class="lb" data-page="1.202" data-line="6" id="l1.202.6"></span>τὸ ἀπαιτοῦν πάρεστιν, καὶ ἡ δύναμις ἀνέχεται, οὐ τὸ αὐτὸ
<span class="lb" data-page="1.202" data-line="7" id="l1.202.7"></span>δὲ τῆς ἀνέσεώς ἐστι διάστημα ἐπὶ πάντων. ἀλλ’ ἔστω γε
<span class="lb" data-page="1.202" data-line="8" id="l1.202.8"></span>ἓξ ὡρῶν τὸ διάστημα τῆς ἀνέσεως. ποῖον οὖν τινα τούτων
<span class="lb" data-page="1.202" data-line="9" id="l1.202.9"></span>ὡρῶν τάξομεν καιρὸν τοῦ ἐπὶ μέρους βοηθήματος, οὐχ
<span class="lb" data-page="1.202" data-line="10" id="l1.202.10"></span>ὁμοίως ἁπάντων διακειμένων; ἔστω γὰρ ἀπαιτεῖν τὴν περίστασιν
<span class="lb" data-page="1.202" data-line="11" id="l1.202.11"></span>φλεβοτομίαν, καὶ ἡ δύναμις μὴ ἐναντιούσθω, ὅσον
<span class="lb" data-page="1.202" data-line="12" id="l1.202.12"></span>ἐπὶ τούτῳ χρὴ παραλαβεῖν τὴν φλεβοτομίαν; ἅμα δέ τινα
<span class="lb" data-page="1.202" data-line="13" id="l1.202.13"></span>μετὰ τὴν φλεβοτομίαν καὶ τροφὴν παραθεῖναι, διὰ τὸ μὴ
<span class="lb" data-page="1.202" data-line="14" id="l1.202.14"></span>φέρειν ἀσιτίαν τὸν κάμνοντα, ἑτέρῳ δ’ ἀσιτῆσαι συμφέρει,
<span class="lb" data-page="1.202" data-line="15" id="l1.202.15"></span>ἄλλοι δ’ ὕπνου πρὸ τῆς φλεβοτομίας δέονται, ἄλλοι δ’ ἄλλως,
<span class="lb" data-page="1.202" data-line="16" id="l1.202.16"></span>ἅπερ ἅπαντα ἀναγράφειν ἐστὶν ἀδύνατον. ἐν οὖν τοσαύτη ποικιλίᾳ,
<span class="lb" data-page="1.202" data-line="17" id="l1.202.17"></span>ποῖόν τις μέρος ὥρας καιρὸν ἁρμόζοντα παντὶ ἐπιτάξει
<span class="pb" data-page="1.203" id="p1.203"></span>
<span class="lb" data-page="1.203" data-line="1" id="l1.203.1"></span>βοηθήματι, ἢ ποῖόν τις σκοπὸν ἀναγράφοι, ἐξ οὗ ληφθείη
<span class="lb" data-page="1.203" data-line="2" id="l1.203.2"></span>ἂν ὁ ἐπὶ μέρους καιρὸς, οὐκ ἔστιν εἰπεῖν, ἄλλα γὰρ ἐπ’
<span class="lb" data-page="1.203" data-line="3" id="l1.203.3"></span>ἄλλων τὰ συμπίπτοντά ἐστιν. ἐπεὶ τοίνυν καὶ τὰ διαστήματα
<span class="lb" data-page="1.203" data-line="4" id="l1.203.4"></span>τῶν ἀνέσεων, ἐν οἶς παραλαμβάνομεν τὰ βοηθήματα,
<span class="lb" data-page="1.203" data-line="5" id="l1.203.5"></span>οὐκ ἴσα ἐπὶ πασῶν ἀνέσεων, καὶ αἱ περιστάσεις ἀνόμοιαι, καὶ
<span class="lb" data-page="1.203" data-line="6" id="l1.203.6"></span>τὰ συμπτώματα διαφέροντα, καθ’ ἕκαστον δὲ τούτων ἐξαλλάσσεται
<span class="lb" data-page="1.203" data-line="7" id="l1.203.7"></span>καὶ ὁ ἐπὶ μέρους καιρὸς τοῦ βοηθήματος, δῆλον
<span class="lb" data-page="1.203" data-line="8" id="l1.203.8"></span>ὡς ἀναγράφειν μὲν σκοπόν τινα, ἐξ οὖ ληφθείη ἂν, ἀδύνατόν
<span class="lb" data-page="1.203" data-line="9" id="l1.203.9"></span>ἐστιν. ὁ δ’ ἐφεστηκὼς ἐκ τῶν παρόντων τε καὶ ἀπαιτούντων
<span class="lb" data-page="1.203" data-line="10" id="l1.203.10"></span>τὰ βοηθήματα ὁρμώμενος, καὶ ἐκ τῆς ἀπουσίας
<span class="lb" data-page="1.203" data-line="11" id="l1.203.11"></span>τῶν ἐμποδίζειν δυναμένων, καὶ ἐκ συλλογισμῶν τῶν μετὰ
<span class="lb" data-page="1.203" data-line="12" id="l1.203.12"></span>τοῦτο ὀφειλόντων παραλαμβάνεσθαι βοηθημάτων, ἐκλήψεται
<span class="lb" data-page="1.203" data-line="13" id="l1.203.13"></span>στοχασμὸν τῶν ἐπὶ μέρους καιρῶν τοῦ βοηθήματος, μήποτε
<span class="lb" data-page="1.203" data-line="14" id="l1.203.14"></span>οὖν σκοποὶ ὑποστάσει οὐ διαφέρουσι. ἐπεὶ οὖν οἱ σκοποὶ,
<span class="lb" data-page="1.203" data-line="15" id="l1.203.15"></span>ἐξ ὧν μὲν οἱ καθόλου καιροὶ τῶν βοηθημάτων λαμβάνονται,
<span class="lb" data-page="1.203" data-line="16" id="l1.203.16"></span>ἀναγράφονται, ἐξ ὧν δ’ οἱ ἐπὶ μέρους καταλαμβάνονται,
<span class="lb" data-page="1.203" data-line="17" id="l1.203.17"></span>ἀναγράφεσθαι οὐ δύνανται, διὰ τοῦτ’ εὐλόγως
<span class="lb" data-page="1.203" data-line="18" id="l1.203.18"></span>λέγουσι, τῶν μὲν καθόλου βοηθημάτων τοὺς καιροὺς ἀναγράφεσθαι,
<span class="pb" data-page="1.204" id="p1.204"></span>
<span class="lb" data-page="1.204" data-line="1" id="l1.204.1"></span>τῶν δ’ ἐπὶ μέρους μηκέτι. τούτου δὲ φανεροῦ
<span class="lb" data-page="1.204" data-line="2" id="l1.204.2"></span>γεγονότος, εὔδηλος ἂν εἴη καὶ κατὰ τοῦτο ἡ διαφορὰ τῶν
<span class="lb" data-page="1.204" data-line="3" id="l1.204.3"></span>κατὰ τὰ νοσήματα καιρῶν καὶ τῶν κατὰ τὰ βοηθήματα
<span class="lb" data-page="1.204" data-line="4" id="l1.204.4"></span><span class="milestone ed2page" data-n="2.332" data-unit="ed2page" id="ed2page.2.332"></span>εἰ γὰρ καὶ μηδ’ ὑποστάσει διέφερον, ὁμοίως ἂν τοῖς τῶν
<span class="lb" data-page="1.204" data-line="5" id="l1.204.5"></span>νοσημάτων καιροῖς καὶ οἱ τῶν βοηθημάτων ἀμφότεροι ἀναγράφεσθαι
<span class="lb" data-page="1.204" data-line="6" id="l1.204.6"></span>ἐδύναντο. διαφερόντων δὲ τῶν σκοπῶν, ἐξ ὧν οἱ
<span class="lb" data-page="1.204" data-line="7" id="l1.204.7"></span>καιροὶ λαμβάνονται, κατὰ πολὺ καὶ τοὺς καιροὺς διαφέρειν
<span class="lb" data-page="1.204" data-line="8" id="l1.204.8"></span>ἀλλήλων εὔλογον. ὡς γὰρ οἱ σκοποὶ τῶν κατὰ τὰ νοσήματα
<span class="lb" data-page="1.204" data-line="9" id="l1.204.9"></span>καιρῶν ὑποστάσει διαφέρουσι τῶν κατὰ τὰ βοηθήματα σκοπῶν,
<span class="lb" data-page="1.204" data-line="10" id="l1.204.10"></span>οὕτω καὶ αὐτοὺς τοὺς καιροὺς ὑποστάσει διαφέρειν
<span class="lb" data-page="1.204" data-line="11" id="l1.204.11"></span>πιθανόν ἐστι. ταῦτα μὲν οὖν περὶ τῶν καιρῶν ἐχρῆν προεγνωκέναι.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:39">
<span class="pb page1" data-page="1.204" id="p1.204"></span>
<span class="milestone ed1page page1" data-n="1.31" data-unit="ed1page" id="ed1page.1.31"></span>
<span class="milestone ed2page page1" data-n="2.332" data-unit="ed2page" id="ed2page.2.332"></span>
          <p>
<span class="lb" data-page="1.204" data-line="12" id="l1.204.12"></span>Ἐνδείκνυσθαι δὲ τοὺς καιροὺς οἱ Μεθοδικοὶ
<span class="lb" data-page="1.204" data-line="13" id="l1.204.13"></span>ᾠήθησαν ἀπὸ τοιαύτης τινὸς αἰτίας. ἑώρων τοὺς καιροὺς
<span class="lb" data-page="1.204" data-line="14" id="l1.204.14"></span>μὴ πάντας ἐπιτηδείους ὄντας πρὸς παράληψιν τροφῆς
<span class="lb" data-page="1.204" data-line="15" id="l1.204.15"></span>ἢ βοηθήματος, ἀλλὰ κατὰ μὲν καιρούς τινας ὠφελίμως ταῦτα
<span class="lb" data-page="1.204" data-line="16" id="l1.204.16"></span>παραλαμβανόμενα, κατ’ ἄλλους δέ τινας ἐπιβλαβῶς ᾠήθησαν
<span class="lb" data-page="1.204" data-line="17" id="l1.204.17"></span>κατὰ τὴν διαφορὰν τῶν καιρῶν τοῦτο ἀπαντᾷν. αὐτόθεν
<span class="lb" data-page="1.204" data-line="18" id="l1.204.18"></span>οὖν καὶ σκοποὺς τροφῆς, καὶ βοηθημάτων καιροὺς ὑπέλαβον
<span class="pb" data-page="1.205" id="p1.205"></span>
<span class="lb" data-page="1.205" data-line="1" id="l1.205.1"></span>εἷναι. ἐξηπάτησε δὲ καὶ τὸν Θεσσαλὸν Ἱπποκράτης
<span class="lb" data-page="1.205" data-line="2" id="l1.205.2"></span>εἰπών· ὁκόταν ἀκμάζῃ τὸ νόσημα, τότε καὶ τῇ λεπτοτάτῃ
<span class="lb" data-page="1.205" data-line="3" id="l1.205.3"></span>διαίτῃ ἀναγκαῖον χρῆσθαι. ὑπέλαβε γὰρ αὐτὸν ἐκ τοῦ καιροῦ
<span class="lb" data-page="1.205" data-line="4" id="l1.205.4"></span>ὁρμώμενον τὴν ποιότητα τῆς τροφῆς εἰληφέναι, μὴ
<span class="lb" data-page="1.205" data-line="5" id="l1.205.5"></span>συνειδὼς τὸν τρόπον τῆς τοῦ ἀνδρὸς ἐπιβολῆς. οὐ γὰρ τὸν
<span class="lb" data-page="1.205" data-line="6" id="l1.205.6"></span>καιρὸν σκοπὸν ποιησάμενος, τὴν τοιαύτην ἐξήταζε προσφορὰν,
<span class="lb" data-page="1.205" data-line="7" id="l1.205.7"></span>ἀλλ’ ἀπὸ μὲν καιροῦ τὰ μέτρα τῆς δυνάμεως, ἀπὸ δὲ
<span class="lb" data-page="1.205" data-line="8" id="l1.205.8"></span>τῆς δυνάμεως τὴν ποιότητα τῆς τροφῆς εἰληφέναι. τοῦτο δὲ
<span class="lb" data-page="1.205" data-line="9" id="l1.205.9"></span>δῆλον, ἐξ ὧν ἐπιφέρει, πεποίηκε. συντεκμαίρεσθαι γὰρ
<span class="lb" data-page="1.205" data-line="10" id="l1.205.10"></span>ἔφη τὸν νοσέοντα, εἰ ἐξαρκέσει. κωλύουσι μὲν γὰρ οἱ καιροὶ
<span class="lb" data-page="1.205" data-line="11" id="l1.205.11"></span>πολλάκις παραλαμβάνειν τὸ ἀπαιτούμενον ὑπὸ δυνάμεως,
<span class="lb" data-page="1.205" data-line="12" id="l1.205.12"></span>οὐδέποτε δὲ καιρὸς ὑποδείκνυσι τὸ ποιητέον.
</p>
        </article>

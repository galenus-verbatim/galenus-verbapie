<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:40">
<span class="pb page1" data-page="1.205" id="p1.205"></span>
<span class="milestone ed1page page1" data-n="1.31" data-unit="ed1page" id="ed1page.1.31"></span>
<span class="milestone ed2page page1" data-n="2.332" data-unit="ed2page" id="ed2page.2.332"></span>
          <p>
<span class="lb" data-page="1.205" data-line="13" id="l1.205.13"></span>Ἐπεὶ οὖν τὸ μὲν ἀπαιτητικόν τινος σκοπός
<span class="lb" data-page="1.205" data-line="14" id="l1.205.14"></span>ἐστι τοῦ ἀπαιτουμένου, τὸ δὲ κωλῦον ἡμᾶς παραλαβεῖν τὸ
<span class="lb" data-page="1.205" data-line="15" id="l1.205.15"></span>ἀπαιτούμενον οὐκ ἂν εἴη σκοπός· διὰ τοῦτο καὶ ὁ καιρὸς
<span class="lb" data-page="1.205" data-line="16" id="l1.205.16"></span>κωλύων ἡμᾶς ἔστιν ὅτε παραλαμβάνειν τὸ ἀπαιτούμενον
<span class="lb" data-page="1.205" data-line="17" id="l1.205.17"></span>οὐκ ἂν εἴη σκοπός. εἰ γάρ τις τὰ κωλυτικὰ πάντα σκοποὺς
<span class="pb" data-page="1.206" id="p1.206"></span>
<span class="lb" data-page="1.206" data-line="1" id="l1.206.1"></span>θήσεται, καὶ τὴν δύναμιν σκοπὸν κενώσεως ἀναγκασθήσεται
<span class="lb" data-page="1.206" data-line="2" id="l1.206.2"></span>λέγειν εἶναι, καὶ διὰ δειλίαν τοῦ κάμνοντος, καὶ
<span class="lb" data-page="1.206" data-line="3" id="l1.206.3"></span>πατέρα, καὶ δεσπότην. καὶ γὰρ ταῦτα πολλάκις πλήθους
<span class="lb" data-page="1.206" data-line="4" id="l1.206.4"></span>ὄντος κωλύει παραλαμβάνειν κένωσιν, καὶ δύναμις μὴ φέρουσα
<span class="lb" data-page="1.206" data-line="5" id="l1.206.5"></span>τὴν ἀφαίρεσιν, καὶ διὰ δειλίαν ὁ νοσῶν μὴ ἐπιτρέπων,
<span class="lb" data-page="1.206" data-line="6" id="l1.206.6"></span>καὶ πατὴρ κωλύων καὶ ἀδελφὸς ἢ δεσπότης. ὥσπερ οὖν ταῦτα
<span class="lb" data-page="1.206" data-line="7" id="l1.206.7"></span>σκοποὺς οὐκ ἄν τις εἴποι νοῦν ἔχων, οὕτω οὐδὲ τοὺς καιροὺς,
<span class="lb" data-page="1.206" data-line="8" id="l1.206.8"></span>διότι βοηθήμασιν ἢ προσφοραῖς χρῆσθαι κωλύσουσιν
<span class="lb" data-page="1.206" data-line="9" id="l1.206.9"></span>ἡμᾶς πολλάκις, σκοποὺς φήσομεν εἶναι. κακῶς οὖν, ἐρεῖ
<span class="lb" data-page="1.206" data-line="10" id="l1.206.10"></span>τις, φησὶν ὁ Ἱπποκράτης, ἐν ἀρχῇ τῶν νούσων, ἤν τι δοκέῃ
<span class="lb" data-page="1.206" data-line="11" id="l1.206.11"></span>κινέειν, κίνει, ἀκμαζουσῶν δ’, ἡσυχίην ἄγειν βέλτιόν ἐστιν.
<span class="lb" data-page="1.206" data-line="12" id="l1.206.12"></span>οὐ κακῶς, φήσομεν. οὐ γὰρ τὴν ἀρχὴν σκοπὸν ποιησάμενος,
<span class="lb" data-page="1.206" data-line="13" id="l1.206.13"></span>ἀξιοῖ κατὰ τὴν ἀρχὴν τῶν νοσημάτων τὰ βοηθήματα
<span class="lb" data-page="1.206" data-line="14" id="l1.206.14"></span>προσφέρειν, ἀλλ’ ἀπὸ τῆς ἀρχῆς, ὅτι μηδέπω μεμείωται τὰ
<span class="lb" data-page="1.206" data-line="15" id="l1.206.15"></span>μέτρα τῆς δυνάμεως, σημειοῦται, καὶ ὅτι φέρειν δύναται
<span class="lb" data-page="1.206" data-line="16" id="l1.206.16"></span>τὴν ἀφαίρεσιν, τεκμαίρεται. ἡ δὲ ἀκμὴ ἀσθένειαν ὑπαγορεύει
<span class="lb" data-page="1.206" data-line="17" id="l1.206.17"></span>τῆς δυνάμεως. κατὰ γὰρ τὰς ἀκμὰς ἰσχυρὰ μὲν τὰ
<span class="lb" data-page="1.206" data-line="18" id="l1.206.18"></span>αἴτια, ἀσθενὴς δὲ ἡ δύναμις· διὰ τοῦτο ἡσυχίαν ἄγειν ἀξιοῖ.
<span class="pb" data-page="1.207" id="p1.207"></span>
<span class="lb" data-page="1.207" data-line="1" id="l1.207.1"></span>δόξει μὲν γὰρ εὔλογον εἶναι κατὰ τὰς ἀκμὰς τῶν νοσημάτων,
<span class="lb" data-page="1.207" data-line="2" id="l1.207.2"></span>ὁπότε μάλιστα ἐνισχύει τὰ αἴτια τὴν περιαίρεσιν αὐτῶν
<span class="lb" data-page="1.207" data-line="3" id="l1.207.3"></span>ποιεῖσθαι. <span class="milestone ed2page" data-n="2.333" data-unit="ed2page" id="ed2page.2.333"></span>ἀλλ’ εἰ μὲν ἦν πάντη ἀβλαβὲς τὸ
<span class="lb" data-page="1.207" data-line="4" id="l1.207.4"></span>βοήθημα προσφέρειν, τοῦτο ἂν ἐγένετο. ἔχει δὲ οὐχ οὕτως.
<span class="lb" data-page="1.207" data-line="5" id="l1.207.5"></span>τὰ γὰρ βοηθήματα πρῶτον μὲν, διότι. πάντα παρὰ φύσιν
<span class="lb" data-page="1.207" data-line="6" id="l1.207.6"></span>ἐστὶν, ἀναγκαίως καὶ τὴν δύναμιν παραλυπεῖ προσαγόμενα.
<span class="lb" data-page="1.207" data-line="7" id="l1.207.7"></span>δεύτερον δὲ, ἐπειδὴ λυπεῖ τὰ οἰκεῖα, συμπέπλεκται τοῖς
<span class="lb" data-page="1.207" data-line="8" id="l1.207.8"></span>νοσοποιοῖς αἰτίοις, κατὰ τὰς περιαιρέσεις τῶν αἰτίων, οὐδὲν
<span class="lb" data-page="1.207" data-line="9" id="l1.207.9"></span>ἧττον τῶν ἀλλοτρίων, ἢ τῶν οἰκείων μείωσις γίνεται.
</p>
        </article>

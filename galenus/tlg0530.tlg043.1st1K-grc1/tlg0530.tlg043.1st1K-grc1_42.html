<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:42">
<span class="pb page1" data-page="1.208" id="p1.208"></span>
<span class="milestone ed1page page1" data-n="1.32" data-unit="ed1page" id="ed1page.1.32"></span>
<span class="milestone ed2page page1" data-n="2.333" data-unit="ed2page" id="ed2page.2.333"></span>
          <p>
<span class="lb" data-page="1.208" data-line="11" id="l1.208.11"></span>Τάχα οὖν ἐκ τούτου τις οἰηθήσεται τὴν
<span class="lb" data-page="1.208" data-line="12" id="l1.208.12"></span>δύναμιν ὑπαγορεύειν τὸ συμφέρον. μάθοι δ’ ἄν τις, ὅτι
<span class="lb" data-page="1.208" data-line="13" id="l1.208.13"></span>μηδὲν ἡ δύναμις δείκνυται βοήθημα, διὰ τούτων. εἴπερ ἡ
<span class="lb" data-page="1.208" data-line="14" id="l1.208.14"></span>δύναμις αὐτάρκης ὑπάρχουσα βοήθημά τι ἐνδείκνυται ἐπὶ
<span class="lb" data-page="1.208" data-line="15" id="l1.208.15"></span>τῶν ὑγιαινόντων, διότι αὐτάρκης ἐστὶν, ἐνδείξεται τὸ βοήθημα.
<span class="lb" data-page="1.208" data-line="16" id="l1.208.16"></span>ἀλλὰ μὴν οὐδὲ ἐπὶ τῶν ὑγιαινόντων βοήθημα ἐνδείκνυται.
<span class="lb" data-page="1.208" data-line="17" id="l1.208.17"></span>οὐδ’ ἄρα ἐπὶ τῶν νοσούντων καὶ ἡ σύμμετρος
<span class="lb" data-page="1.208" data-line="18" id="l1.208.18"></span>συμφέρον ἐνδείξεται. ἐπεὶ τοίνυν, ἐφ’ ὧν ἐνδείξεται δύναμις,
<span class="pb" data-page="1.209" id="p1.209"></span>
<span class="lb" data-page="1.209" data-line="1" id="l1.209.1"></span>οὐ πάρεστι τὸ ἀπαιτοῦν, οὐ παραλαμβάνομεν βοήθημα, δῆλον
<span class="lb" data-page="1.209" data-line="2" id="l1.209.2"></span>δὲ, ὅτι οὐδὲν ἐνδείκνυται συμφέρον ἡ δύναμις. δεῖ γὰρ
<span class="lb" data-page="1.209" data-line="3" id="l1.209.3"></span>τὸν σκοπὸν τὰ παρόντα ἐνδείκνυσθαι. ὅτι δὲ κωλῦσαι μὲν,
<span class="lb" data-page="1.209" data-line="4" id="l1.209.4"></span>ὡς ἔφην, τὸ ἀπαιτούμενον παραλαβεῖν, ἡ δύναμις δύναται,
<span class="lb" data-page="1.209" data-line="5" id="l1.209.5"></span>σκοπὸς δὲ βοηθήματος οὐκ ἔστιν.
</p>
        </article>

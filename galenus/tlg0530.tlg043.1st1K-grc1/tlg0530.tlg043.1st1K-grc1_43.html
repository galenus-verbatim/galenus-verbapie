<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:43">
<span class="pb page1" data-page="1.209" id="p1.209"></span>
<span class="milestone ed1page page1" data-n="1.32" data-unit="ed1page" id="ed1page.1.32"></span>
<span class="milestone ed2page page1" data-n="2.333" data-unit="ed2page" id="ed2page.2.333"></span>
          <p>
<span class="lb" data-page="1.209" data-line="6" id="l1.209.6"></span>Ὅν δὲ λόγον ἡ δύναμις ἔχει ἐπὶ τῶν βοηθημάτων,
<span class="lb" data-page="1.209" data-line="7" id="l1.209.7"></span>τοῦτον ἐπὶ τῶν προσφορῶν οἱ καιροί· ὃν δὲ ἐπὶ
<span class="lb" data-page="1.209" data-line="8" id="l1.209.8"></span>τῶν βοηθημάτων ἔχει τὰ ἀπαιτοῦντα αἴτια, τοῦτον ἐπὶ τῶν
<span class="lb" data-page="1.209" data-line="9" id="l1.209.9"></span>προσφορῶν ἡ δύναμις. ὅτι δ’ ἡ δύναμις τὴν ὀλίγην προσφορὰν
<span class="lb" data-page="1.209" data-line="10" id="l1.209.10"></span>ἀπαιτεῖ καὶ οὐχ ὁ καιρὸς, ἡ ἐπίτασις δηλοῖ· ἐξ ὦν τοῖς
<span class="lb" data-page="1.209" data-line="11" id="l1.209.11"></span>ἐξ ἀῤῥωστίας ἀναλαμβάνουσιν ὀλίγην τροφὴν προσφέρομεν,
<span class="lb" data-page="1.209" data-line="12" id="l1.209.12"></span>ἥνπερ ἀπαιτεῖ ἡ δύναμις. εἰ δέ γε ἡ ἐπίτασις τὴν ὀλίγην
<span class="lb" data-page="1.209" data-line="13" id="l1.209.13"></span>ἐνδείκνυται τροφὴν, ἔδει τούτους ἐᾷν ἐμφορεῖσθαι. μὴ γὰρ
<span class="lb" data-page="1.209" data-line="14" id="l1.209.14"></span>παρόντος τοῦ ὑποδεικνύντος τὴν ὀλίγην τροφὴν σκοποῦ, γελοῖος
<span class="lb" data-page="1.209" data-line="15" id="l1.209.15"></span>ὁ παραλαμβάνων τὸ μὴ ἀπαιτούμενον, ἀλλὰ τὴν ἀρχὴν
<span class="lb" data-page="1.209" data-line="16" id="l1.209.16"></span>ἐνδείκνυσθαί φασι τὸ δεῖν συστέλλειν. ἐπὶ πάντων οὖν
<span class="lb" data-page="1.209" data-line="17" id="l1.209.17"></span>δῆλον, ὅτι τὴν συστολὴν παραληψόμεθα κατ’ ἀρχὰς, καὶ
<span class="pb" data-page="1.210" id="p1.210"></span>
<span class="lb" data-page="1.210" data-line="1" id="l1.210.1"></span>ἐπὶ τῶν τοὺς ἀλφοὺς καὶ τὰς λεύκας ἐχόντων μέχρι τῆς ἐπιτάσεως.
<span class="lb" data-page="1.210" data-line="2" id="l1.210.2"></span><span class="milestone ed2page" data-n="2.334" data-unit="ed2page" id="ed2page.2.334"></span>παρατεινούσης δ’ ἐπὶ χρόνον τῆς ἀρχῆς,
<span class="lb" data-page="1.210" data-line="3" id="l1.210.3"></span>δηλονότι κατατακήσεται ὁ τῇ τοιαύτῃ ἀγωγῇ χρώμενος. ἀλλ’
<span class="lb" data-page="1.210" data-line="4" id="l1.210.4"></span>ἴσως φήσουσι πρὸς ἡμᾶς, διὰ ποίαν αἰτίαν ὑμεῖς ἐν ἀρχῇ
<span class="lb" data-page="1.210" data-line="5" id="l1.210.5"></span>φέρε, τοῖς περιπνευμονικοῖς, καὶ τοῖς ὁμοίως τούτοις νοσοῦσιν
<span class="lb" data-page="1.210" data-line="6" id="l1.210.6"></span>ὀξέως κατ’ ἀρχὰς οὐ προσφέρετε, καίτοι κατ’ ἀρχὰς ἡ
<span class="lb" data-page="1.210" data-line="7" id="l1.210.7"></span>δύναμίς ἐστιν ἱκανή; ὅτι, φήσομεν, κωλύει ἡμᾶς προσφέρειν
<span class="lb" data-page="1.210" data-line="8" id="l1.210.8"></span>ὁ καιρὸς ἀπαιτούσης τῆς δυνάμεως. οὐχὶ συστέλλειν
<span class="lb" data-page="1.210" data-line="9" id="l1.210.9"></span>οὖν ἐνδείκνυται, ἀλλ’ ὅπερ ἀπαιτεῖ ἡ δύναμις, οὐκ ἐῶσα
<span class="lb" data-page="1.210" data-line="10" id="l1.210.10"></span>ἡμᾶς παραλαμβάνειν, ἐνδεικτικὸν τοῦ ἐναντίου, οὐκ ἄν τις
<span class="lb" data-page="1.210" data-line="11" id="l1.210.11"></span>ἀλόγως θεῖτο. ὁμοίως δὲ καὶ οἱ ἄλλοι καιροὶ κωλύουσιν ἢ
<span class="lb" data-page="1.210" data-line="12" id="l1.210.12"></span>ἐπιτρέπουσι χρῆσθαι τοῖς ἀπαιτουμένοις, ἐπειδὴ μᾶλλον ἢ
<span class="lb" data-page="1.210" data-line="13" id="l1.210.13"></span>ἧττον ἐν αὐτοῖς ἡ δύναμις ἤμειπται. οὐ μέντοι αὕτη ἐνδείκνυταί
<span class="lb" data-page="1.210" data-line="14" id="l1.210.14"></span>τι συμφέρον. ὅταν δὲ λέγωσι τὴν μὲν ἀκμὴν ὀλίγην
<span class="lb" data-page="1.210" data-line="15" id="l1.210.15"></span>ἀπαιτεῖν τροφὴν, τὴν δὲ παρακμὴν ποικιλωτέραν, πυνθάνεσθαι
<span class="lb" data-page="1.210" data-line="16" id="l1.210.16"></span>δεῖ αὐτοὺς, πῶς χρήσονται τοῖς σκοποῖς, ἂν δύο τινὲς
<span class="lb" data-page="1.210" data-line="17" id="l1.210.17"></span>ὦσιν οἱ νοσοῦντες, ὁ μὲν ὑπὸ περιπνευμονίας καὶ ὲν
<span class="pb" data-page="1.211" id="p1.211"></span>
<span class="lb" data-page="1.211" data-line="1" id="l1.211.1"></span>παρακμῇ, ὁ δ’ ὑπ’ ὀφθαλμίας, ἔτι δ’ ἀκμάζει τὸ νόσημα,
<span class="lb" data-page="1.211" data-line="2" id="l1.211.2"></span>πότερον τῷ περιπνευμονικῷ πλείονα θαρσήσουσι δοῦναι καὶ
<span class="lb" data-page="1.211" data-line="3" id="l1.211.3"></span>ποικιλώτερα μᾶλλον τοῦ ὑπ’ ὀφθαλμίας ἐνοχλουμένου; ἀλλ’
<span class="lb" data-page="1.211" data-line="4" id="l1.211.4"></span>οὐκ ἂν θαῤῥήσειαν προσενεγκεῖν τὴν ποικιλωτέραν τροφήν.
<span class="lb" data-page="1.211" data-line="5" id="l1.211.5"></span>εἰ δὲ τοῦτο δῆλον, ὡς οὐκ ἐκ τῶν καιρῶν ἡ ποικιλία καὶ ἡ
<span class="lb" data-page="1.211" data-line="6" id="l1.211.6"></span>ὀλίγη τροφὴ λαμβάνεται, ἀλλ’ ἐκ τῶν μέτρων τῆς δυνάμεως.
</p>
        </article>

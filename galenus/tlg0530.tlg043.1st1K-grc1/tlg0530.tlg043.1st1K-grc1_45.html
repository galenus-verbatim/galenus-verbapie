<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:45">
<span class="pb page1" data-page="1.212" id="p1.212"></span>
<span class="milestone ed1page page1" data-n="1.32" data-unit="ed1page" id="ed1page.1.32"></span>
<span class="milestone ed2page page1" data-n="2.334" data-unit="ed2page" id="ed2page.2.334"></span>
          <p>
<span class="lb" data-page="1.212" data-line="15" id="l1.212.15"></span><span class="milestone ed2page" data-n="2.335" data-unit="ed2page" id="ed2page.2.335"></span>Ὅτι δὲ καιρὸς οὐκ ἐνδείκνυται ποιότητα
<span class="lb" data-page="1.212" data-line="16" id="l1.212.16"></span>τροφῆς ἢ ποσότητα, μαθεῖν ἐντεῦθέν ἐστιν, ὅπερ ἐνδείκνυται
<span class="lb" data-page="1.212" data-line="17" id="l1.212.17"></span>τὸ γένος, τοῦτο καὶ τὴν ποσότητα ἀναγκαῖόν ἐστιν
<span class="lb" data-page="1.212" data-line="18" id="l1.212.18"></span>ἐνδείκνυσθαι. ἄνευ μὲν γὰρ διαφορᾶς ἕκαστον τῶν ἐνδεικνυμένων
<span class="pb" data-page="1.213" id="p1.213"></span>
<span class="lb" data-page="1.213" data-line="1" id="l1.213.1"></span>τοῦ ἀπαιτουμένου γένος ἐνδείκνυται. διαφορὰν δὲ
<span class="lb" data-page="1.213" data-line="2" id="l1.213.2"></span>προσειληφὸς τὸ αὐτῷ γένει διαφέρον ἐνδείξεται. ἐπεὶ οὖν
<span class="lb" data-page="1.213" data-line="3" id="l1.213.3"></span>τὸ γένος τῆς προσφορᾶς ἐνδείκνυται, κατ’ ἐκείνην ἡ δύναμις
<span class="lb" data-page="1.213" data-line="4" id="l1.213.4"></span>καὶ τὴν ποσότητα καὶ τὴν ποιότητα ἐνδείξεται. χωρὶς
<span class="lb" data-page="1.213" data-line="5" id="l1.213.5"></span>μὲν γὰρ διαφορᾶς τὸ γένος τῆς προσφορᾶς ἐνδείκνυται. διαφορὰν
<span class="lb" data-page="1.213" data-line="6" id="l1.213.6"></span>δὲ προσειληφυῖα, καὶ τὸ ἐν τῷ γένει διάφορον ἐνδείξεται.
<span class="lb" data-page="1.213" data-line="7" id="l1.213.7"></span>φαίνεται δὲ καὶ Ἱπποκράτης σκοπὸν τῆς ποσῆς
<span class="lb" data-page="1.213" data-line="8" id="l1.213.8"></span>τροφῆς τὴν δύναμιν ποιῶν, δι’ ὧν τὰ αὐξανόμενα πλεῖστον
<span class="lb" data-page="1.213" data-line="9" id="l1.213.9"></span>ἔχει, φησὶ, τὸ ἔμφυτον θερμὸν, πλείστης οὖν δεῖται τροφῆς.
<span class="lb" data-page="1.213" data-line="10" id="l1.213.10"></span>εἰ δὲ μὴ, τὸ σῶμα ἀναλίσκεται, καὶ τὴν ποιότητα ἐκ
<span class="lb" data-page="1.213" data-line="11" id="l1.213.11"></span>τῆς κατὰ δύναμιν διαφορᾶς λαμβάνειν δῆλόν ἐστιν. φησὶ
<span class="lb" data-page="1.213" data-line="12" id="l1.213.12"></span>γάρ που, σῖτος νέοισι μὲν ἄκρως ἀκμάζουσιν ἀμετάβλητος,
<span class="lb" data-page="1.213" data-line="13" id="l1.213.13"></span>γέρουσι δ’ ἐς τέλος μεταβεβλημένος. ἐκ τούτων μὲν οὖν
<span class="lb" data-page="1.213" data-line="14" id="l1.213.14"></span>φανερόν ἐστιν, ὡς ἡ δύναμις ἄνευ μὲν διαφορᾶς τὸ γένος
<span class="lb" data-page="1.213" data-line="15" id="l1.213.15"></span>τῆς προσφορᾶς ἀπαιτεῖ· μετὰ διαφορᾶς δὲ τὴν ποιότητα.
<span class="lb" data-page="1.213" data-line="16" id="l1.213.16"></span>καιρὸς δ’ οὔτε ποιότητα τροφῆς ἐνδείκνυται, οὔτε ποσότητα.
<span class="lb" data-page="1.213" data-line="17" id="l1.213.17"></span>ἔτι τοίνυν, εἴπερ οἱ καιροὶ τῶν νοσημάτων ἐνδείκνυνται τὴν
<span class="pb" data-page="1.214" id="p1.214"></span>
<span class="lb" data-page="1.214" data-line="1" id="l1.214.1"></span>ποιότητα καὶ τὴν ποσότητα τῆς τροφῆς, ἤτοι ἐπὶ τῇ αὐτῶν
<span class="lb" data-page="1.214" data-line="2" id="l1.214.2"></span>ὑπομονῇ, ἤτοι ἐπὶ τῇ ἀναιρέσει τοῦτο ἐνδείξονται. τὸ
<span class="lb" data-page="1.214" data-line="3" id="l1.214.3"></span>γὰρ ἐνδεικνύμενον ἢ τὴν τήρησιν ἑαυτοῦ, ἢ τὴν ἀναίρεσιν
<span class="lb" data-page="1.214" data-line="4" id="l1.214.4"></span>ἐπιδείκνυται. εἰ μὲν τοίνυν τὴν ἔνδειξιν οἱ καιροὶ τῆς ποσῆς
<span class="lb" data-page="1.214" data-line="5" id="l1.214.5"></span>καὶ ποιᾶς ποιοῦνται τροφῆς, κατὰ τὸ διαμένον, πῶς οὐ
<span class="lb" data-page="1.214" data-line="6" id="l1.214.6"></span>γελοῖόν ἐστι λέγειν, τὴν ποσὴν καὶ ποιὰν τροφὴν προσφέρειν,
<span class="lb" data-page="1.214" data-line="7" id="l1.214.7"></span>ἵνα συντηρήσωμεν τοὺς καιροὺς τῶν νοσημάτων; εἰ δ’
<span class="lb" data-page="1.214" data-line="8" id="l1.214.8"></span>ἐπὶ τῇ ἀναιρέσει τῇ αὐτῶν τὴν ἔνδειξιν οἱ καιροὶ ποιοῦνται,
<span class="lb" data-page="1.214" data-line="9" id="l1.214.9"></span>δεῖ τὴν ποσὴν καὶ ποιὰν τροφὴν ἐναντιότητά τινα φαίνεσθαι
<span class="lb" data-page="1.214" data-line="10" id="l1.214.10"></span>πρὸς τοὺς καιροὺς ἔχουσαν. μόνα γὰρ τὰ ἐναντία τῶν
<span class="lb" data-page="1.214" data-line="11" id="l1.214.11"></span>ἐναντίων εἰσὶν ἀναιρετικά. τοῖς δὲ καιροῖς οὐκ ἔστιν οὔθ’ ἡ
<span class="lb" data-page="1.214" data-line="12" id="l1.214.12"></span>ποσὴ οὔθ’ ἡ ποιὰ τροφὴ ἐναντία, οὔτε ἀρχὴ, οὔτε ἐπίδοσις,
<span class="lb" data-page="1.214" data-line="13" id="l1.214.13"></span>οὔτε ἀκμὴ, οὔτε παρακμή. πλείοσι γὰρ τὸ αὐτὸ αἴτιον οὐκ
<span class="lb" data-page="1.214" data-line="14" id="l1.214.14"></span>ἐναντιοῦται· ἓν γὰρ ἑνὶ πέφυκεν ἐναντιοῦσθαι μόνον. κατὰ
<span class="lb" data-page="1.214" data-line="15" id="l1.214.15"></span>δὲ τὸν αὐτὸν λόγον δείξομεν, μηδὲ τὴν τῶν βοηθημάτων
<span class="lb" data-page="1.214" data-line="16" id="l1.214.16"></span>διαφορὰν ἐνδείκνυσθαι τοὺς καιροὺς τῶν νοσημάτων. εἰ
<span class="lb" data-page="1.214" data-line="17" id="l1.214.17"></span>γὰρ μήτε ἐπὶ τῇ ὑπομονῇ αὐτῶν τὴν ἔνδειξιν οἱ καιροὶ
<span class="pb" data-page="1.215" id="p1.215"></span>
<span class="lb" data-page="1.215" data-line="1" id="l1.215.1"></span>ποιοῦνται, μήτε ἐπὶ τῇ ἀναιρέσει, διότι πλείοσιν οὐκ ἂν
<span class="lb" data-page="1.215" data-line="2" id="l1.215.2"></span>γένοιτο ἓν ἐναντίον, καὶ ἄλλος τρόπος οὐκ ἔστιν ἐνδείξεως,
<span class="lb" data-page="1.215" data-line="3" id="l1.215.3"></span>δῆλον, ὡς οὐδὲν οἱ καιροὶ συμφέρον ἐνδείκνυνται. <span class="milestone ed1page" data-n="1.33" data-unit="ed1page" id="ed1page.1.33"></span>ἀλλὰ
<span class="lb" data-page="1.215" data-line="4" id="l1.215.4"></span>καὶ εἰς τὴν φύσιν τῶν ἐναντίων ἀποβλέψας τις εἴσεται,
<span class="lb" data-page="1.215" data-line="5" id="l1.215.5"></span>ὅτι μηδ’ ἐναντίον. τὰ γὰρ ἐκ τοῦ αὐτοῦ γένους πλεῖστον
<span class="lb" data-page="1.215" data-line="6" id="l1.215.6"></span>ἀλλήλων ἀφεστῶτα ἐναντία ἐστί. καιρὸς δὲ τροφῆς ἢ
<span class="lb" data-page="1.215" data-line="7" id="l1.215.7"></span>ποσότητος οὐχ ὑπὸ τὸ αὐτὸ τάσσεται γένος. ὅτι μὲν οὑν
<span class="lb" data-page="1.215" data-line="8" id="l1.215.8"></span>οὔτε τὴν ποιότητα, οὔτε τὴν ποσότητα, οὔτε τὰς διαφορὰς
<span class="lb" data-page="1.215" data-line="9" id="l1.215.9"></span>τῶν βοηθημάτων ἀπὸ τῶν καιρῶν ἐστι λαβεῖν, αὐτάρκως ἡμῖν ἀποδέδεικται.
</p>
        </article>

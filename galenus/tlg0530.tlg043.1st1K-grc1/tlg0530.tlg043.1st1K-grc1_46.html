<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:46">
<span class="pb page1" data-page="1.215" id="p1.215"></span>
<span class="milestone ed1page page1" data-n="1.33" data-unit="ed1page" id="ed1page.1.33"></span>
<span class="milestone ed2page page1" data-n="2.335" data-unit="ed2page" id="ed2page.2.335"></span>
          <p>
<span class="lb" data-page="1.215" data-line="10" id="l1.215.10"></span><span class="milestone ed2page" data-n="2.336" data-unit="ed2page" id="ed2page.2.336"></span>Νῦν δὲ ἐνδείξομεν τὴν ἀρχὴν τὴν τὸ
<span class="lb" data-page="1.215" data-line="11" id="l1.215.11"></span>κωλῦον αὔξεσθαι μὴ ἐνδεικνυμένην, ὅπερ ἐνδείκνυσθαι νομίζουσιν
<span class="lb" data-page="1.215" data-line="12" id="l1.215.12"></span>οἱ Μεθοδικοί. πολλῶν γὰρ νοσημάτων ἅμα τῇ ἀρχῇ
<span class="lb" data-page="1.215" data-line="13" id="l1.215.13"></span>τὴν ἀκμὴν ἀπολαμβανόντων, ὡς ἀποπληξίας καὶ τῶν ὀξέων
<span class="lb" data-page="1.215" data-line="14" id="l1.215.14"></span>νοσημάτων, τί ἄν τις φαίη τὴν ἀρχὴν ἐν τοῖς τοιούτοις νοσήμασιν
<span class="lb" data-page="1.215" data-line="15" id="l1.215.15"></span>ἐνδείκνυσθαι; τὸ μὲν γὰρ κωλύσειν αὔξεσθαι οὐκ
<span class="lb" data-page="1.215" data-line="16" id="l1.215.16"></span>ἐνδείξεται, ἅμα γὰρ τῇ ἀρχῇ τὴν ἀκμὴν ἀπειληφέναι τὸ
<span class="pb" data-page="1.216" id="p1.216"></span>
<span class="lb" data-page="1.216" data-line="1" id="l1.216.1"></span>νόσημα λέξει, ἢ μηδὲν ἐνδείκνυσθαι τὴν ἀρχὴν ἐπὶ τοῖς τοιούτοις
<span class="lb" data-page="1.216" data-line="2" id="l1.216.2"></span>νοσήμασιν, ἢ ἄλλο τι, καὶ οὐχὶ τὸ κωλύειν αὔξεσθαι·
<span class="lb" data-page="1.216" data-line="3" id="l1.216.3"></span>μηδὲν οὖν ἐνδείκνυσθαι λέγειν γνόντα τὸν σκοπὸν, γελοιότατον.
<span class="lb" data-page="1.216" data-line="4" id="l1.216.4"></span>εἰ δὲ ἄλλο τι ἐνδείξεται, καὶ οὐχ ὅπερ αὐτοὶ νομίζουσιν,
<span class="lb" data-page="1.216" data-line="5" id="l1.216.5"></span>ἀτόπως ἔφασαν αὐτοὶ, τὴν ἀρχὴν τὸ κωλύειν αὔξεσθαι ἀπαιτεῖν.
</p>
        </article>

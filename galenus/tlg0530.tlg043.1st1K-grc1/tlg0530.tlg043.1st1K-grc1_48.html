<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:48">
<span class="pb page1" data-page="1.218" id="p1.218"></span>
<span class="milestone ed1page page1" data-n="1.33" data-unit="ed1page" id="ed1page.1.33"></span>
<span class="milestone ed2page page1" data-n="2.337" data-unit="ed2page" id="ed2page.2.337"></span>
          <p>
<span class="lb" data-page="1.218" data-line="16" id="l1.218.16"></span>Ἔτι καὶ τοῦτο τὸ δόγμα τῶν Μεθοδικῶν
<span class="lb" data-page="1.218" data-line="17" id="l1.218.17"></span>εὔηθές ἐστιν, τὸ δεῖν ἀεὶ κατ’ ἀρχὰς τῶν νοσημάτων τοῖς
<span class="lb" data-page="1.218" data-line="18" id="l1.218.18"></span>στέλλουσι κεχρῆσθαι· τὴν δὲ αἰτίαν ἐντεῦθεν εἴληφε τὸ
<span class="pb" data-page="1.219" id="p1.219"></span>
<span class="lb" data-page="1.219" data-line="1" id="l1.219.1"></span>δόγμα. πολλαὶ φλεγμοναὶ διὰ τῶν στελλόντων κατ’ ἀρχὰς
<span class="lb" data-page="1.219" data-line="2" id="l1.219.2"></span>καὶ ἀποκρουομένων καθίστανται. πᾶσα δὲ φλεγμονὴ κατ’
<span class="lb" data-page="1.219" data-line="3" id="l1.219.3"></span>αὐτοὺς στέγνωσίς ἐστι. ἄτοπον οὖν ἐφαίνετο εἶναι τὸ τὰ
<span class="lb" data-page="1.219" data-line="4" id="l1.219.4"></span>ἐστεγνωμένα διὰ τῶν πυκνούντων καθίστασθαι. καὶ ἡμῶν
<span class="lb" data-page="1.219" data-line="5" id="l1.219.5"></span>λεγόντων διὰ τῆς τῶν λυπούντων ἀποκρούσεως τὴν ἀποκατάστασιν
<span class="lb" data-page="1.219" data-line="6" id="l1.219.6"></span>γίνεσθαι τῶν φαινομένων, ἀποβλέψαι μὴ δυνάμενοι
<span class="lb" data-page="1.219" data-line="7" id="l1.219.7"></span>πάμπαν φασὶ δεῖν τὴν ἀρχὴν διὰ τῶν στελλόντων
<span class="lb" data-page="1.219" data-line="8" id="l1.219.8"></span>ἄγειν. οὐκ ἀποκρουόμεθα γὰρ τὰ αἴτια, ἀλλ’ ἵνα δυσπαθῆ
<span class="lb" data-page="1.219" data-line="9" id="l1.219.9"></span>κατασκευάσωμεν τὰ σώματα. ἡ γὰρ συστολὴ, φασὶ,
<span class="lb" data-page="1.219" data-line="10" id="l1.219.10"></span>καὶ ἡ σφίγξις τῶν σωμάτων, δυσπαθέστερα τὰ σώματα
<span class="lb" data-page="1.219" data-line="11" id="l1.219.11"></span>κατασκευάζουσα, κωλύει ἅψασθαι τὰ νοσήματα. οὐ γὰρ
<span class="lb" data-page="1.219" data-line="12" id="l1.219.12"></span>διὰ μειώσεως τῶν νοσημάτων μόνον κωλύεται, φασὶν, ἡ
<span class="lb" data-page="1.219" data-line="13" id="l1.219.13"></span>ἐπίδοσις, ἀλλὰ καὶ διὰ δυσπάθειαν τῶν σωμάτων. ῥητέον
<span class="lb" data-page="1.219" data-line="14" id="l1.219.14"></span>οὖν πρὸς αὐτοὺς, ὅτι ἀδύνατον διὰ συναυξήσεως τῶν βλαπτόντων
<span class="lb" data-page="1.219" data-line="15" id="l1.219.15"></span>δυσπαθῆ κατασκευάσαι τὰ σώματα, ἄλλως τε πρὸ τοῦ
<span class="lb" data-page="1.219" data-line="16" id="l1.219.16"></span>νοσεῖν χρὴ δυσπάθειαν τοῖς σώμασι περιποιεῖν. εἰς γὰρ τὸ
<span class="lb" data-page="1.219" data-line="17" id="l1.219.17"></span>μὴ γίνεσθαι νόσον, τῆς δυσπαθείας δεόμεθα. πεπονθότων
<span class="pb" data-page="1.220" id="p1.220"></span>
<span class="lb" data-page="1.220" data-line="1" id="l1.220.1"></span>δὲ τῶν σωμάτων, ἀναίρεσιν δεῖ ποιεῖσθαι τῶν διατιθέντων.
<span class="lb" data-page="1.220" data-line="2" id="l1.220.2"></span>ἐπειδὴ δὲ ἡ στεγνὴ διάθεσις πύκνωσίς ἐστι καὶ δυσδιαφορησία
<span class="lb" data-page="1.220" data-line="3" id="l1.220.3"></span>τῶν σωμάτων, τὰ δὲ στέλλοντα πυκνοῖ τὴν ἐπιφάνειαν,
<span class="lb" data-page="1.220" data-line="4" id="l1.220.4"></span>καὶ δυσδιαφόρητον ἀπεργάζεται, δῆλον ὡς συνεργήσει
<span class="lb" data-page="1.220" data-line="5" id="l1.220.5"></span>μᾶλλον τῇ ἐπιδόσει τῶν στεγνουμένων τὰ στέλλοντα, ἤπερ
<span class="lb" data-page="1.220" data-line="6" id="l1.220.6"></span>ἐναντιωθήσεται. καὶ ὅπερ τὸ πάθος ἐν τοῖς οἰκείοις καιροῖς
<span class="lb" data-page="1.220" data-line="7" id="l1.220.7"></span>μέγεθος ἂν ἀπειλήφει, τοῦτο ἐν ἀρχῇ διὰ τῶν βοηθημάτων
<span class="lb" data-page="1.220" data-line="8" id="l1.220.8"></span>παραγίνεται. φαίνονται δὲ καὶ τὸ ἐναντίον τῷ
<span class="lb" data-page="1.220" data-line="9" id="l1.220.9"></span>ὑπὸ τῆς ἀρχῆς ἀπαιτουμένῳ παραλαμβάνοντες. ἡ μὲν
<span class="lb" data-page="1.220" data-line="10" id="l1.220.10"></span>γὰρ ἀρχὴ τὸ κωλῦον αὔξεσθαι ἐνδείκνυται, ἡ δὲ ποιότης
<span class="lb" data-page="1.220" data-line="11" id="l1.220.11"></span>τῶν προσαγομένων τῇ ἐπιδόσει συνεργεῖν ἔοικε. δυοῖν θάτερον,
<span class="lb" data-page="1.220" data-line="12" id="l1.220.12"></span>ἢ τῇ ἀρχῇ ὡς κακῶς ἐνδεικνυμένῃ προσεκτέον, ἤ ἡ
<span class="lb" data-page="1.220" data-line="13" id="l1.220.13"></span>ποιότης τῶν προσαγομένων οὐκ ἐπ’ ἀγαθῷ προσάγεται.
</p>
        </article>

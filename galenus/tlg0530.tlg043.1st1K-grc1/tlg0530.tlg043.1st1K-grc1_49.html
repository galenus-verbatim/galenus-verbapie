<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:49">
<span class="pb page1" data-page="1.220" id="p1.220"></span>
<span class="milestone ed1page page1" data-n="1.33" data-unit="ed1page" id="ed1page.1.33"></span>
<span class="milestone ed2page page1" data-n="2.337" data-unit="ed2page" id="ed2page.2.337"></span>
          <p>
<span class="lb" data-page="1.220" data-line="14" id="l1.220.14"></span>Τὸ μὲν τοίνυν ἐπ’ ὠφελείᾳ κατὰ τὰς ἀρχὰς
<span class="lb" data-page="1.220" data-line="15" id="l1.220.15"></span>τῶν φλεγμονῶν τὰ στέλλοντα προσάγεσθαι, πᾶς ἂν τις
<span class="lb" data-page="1.220" data-line="16" id="l1.220.16"></span>ὁμολογήσειεν· ἄξιον δὲ ζητῆσαι παρ’ αὐτῶν τοῦ γενομένου
<span class="lb" data-page="1.220" data-line="17" id="l1.220.17"></span>τὴν αἰτίαν. τὸ μὲν γὰρ δυσπάθειαν λέγειν ἐκ τῶν στελλόντων
<span class="pb" data-page="1.221" id="p1.221"></span>
<span class="lb" data-page="1.221" data-line="1" id="l1.221.1"></span>παραγίνεσθαι, γελοῖόν ἐστιν, ὡς ὑπεδείξαμεν. μαθέτωσαν
<span class="lb" data-page="1.221" data-line="2" id="l1.221.2"></span>δὲ παρ’ ἡμῶν, ὅτι τῇ ἀποκρούσει τῶν λυπούντων
<span class="lb" data-page="1.221" data-line="3" id="l1.221.3"></span>καὶ μεταγωγῇ εἰς ἑτέρους ἀπαθεῖς τόπους μειοῖ καὶ λύει
<span class="lb" data-page="1.221" data-line="4" id="l1.221.4"></span>τὰς νόσους τὰ στέλλοντα τῶν βοηθημάτων. ἔτι καὶ τοῦτο
<span class="lb" data-page="1.221" data-line="5" id="l1.221.5"></span>ῥητέον πρὸς τὸ τὴν ἀρχὴν μὴ ἐνδείκνυσθαι τὰ κωλυτικὰ
<span class="lb" data-page="1.221" data-line="6" id="l1.221.6"></span>τῆς αὐτῶν αὐξήσεως βοηθήματα. ταῦτα δὲ κατ’ αὐτούς·
<span class="lb" data-page="1.221" data-line="7" id="l1.221.7"></span>ἢν τὰ στέλλοντα <span class="milestone ed2page" data-n="2.338" data-unit="ed2page" id="ed2page.2.338"></span>αἱ ἀρχαὶ τῶν νοσημάτων, ἤτοι
<span class="lb" data-page="1.221" data-line="8" id="l1.221.8"></span>ποιότητά τινα κέκτηνται, ἢ οὔ. τὸ μὲν οὖν λέγειν, ἀποίους
<span class="lb" data-page="1.221" data-line="9" id="l1.221.9"></span>εἶναι τὰς ἀρχὰς τῶν νοσημάτων, γελοῖον· οὐ γὰρ ἂν εἰς
<span class="lb" data-page="1.221" data-line="10" id="l1.221.10"></span>αἴσθησιν παραγένοιντο, εἰ μὴ εἶχον ποιότητα. ἤτοι οὖν ἡ
<span class="lb" data-page="1.221" data-line="11" id="l1.221.11"></span>τῶν ἀρχῶν ποιότης ἑτέρα ἐστὶ παρ’ ἑκάστην τῶν διαθέσεων,
<span class="lb" data-page="1.221" data-line="12" id="l1.221.12"></span>ἢ ἑκάστης ἀρχῆς ποιότης ἀδιάφορος τῆς κατ’ αὐτὴν διαθέσεως.
<span class="lb" data-page="1.221" data-line="13" id="l1.221.13"></span>εἰ μὲν οὖν ἑτέρα ἐστὶ τῶν ἀρχῶν ποιότης, ἀναφαίνεταί
<span class="lb" data-page="1.221" data-line="14" id="l1.221.14"></span>τις αὕτη τοῦ πάθους ἑτέρα κοινότης, ἣν ἐκεῖνοι παρῆκαν·
<span class="lb" data-page="1.221" data-line="15" id="l1.221.15"></span>εἰ δ’ ἡ αὐτή ἐστιν ἑκατέρας τῆς ἀρχῆς ποιότης,
<span class="lb" data-page="1.221" data-line="16" id="l1.221.16"></span>ἥπερ καὶ τῆς κατ’ αὐτὴν διαθέσεως, διὰ τί μὴ ἐν ἀρχῇ
<span class="lb" data-page="1.221" data-line="17" id="l1.221.17"></span>τῶν <span class="milestone ed1page" data-n="1.34" data-unit="ed1page" id="ed1page.1.34"></span>νοσημάτων πρὸς μὲν τὴν στέγνωσιν τῇ χαλώσῃ
<span class="lb" data-page="1.221" data-line="18" id="l1.221.18"></span>ἀγωγῇ, πρὸς δὲ τὴν ῥύσιν τῇ στελλούσῃ χρησόμεθα; ἄλογον
<span class="pb" data-page="1.222" id="p1.222"></span>
<span class="lb" data-page="1.222" data-line="1" id="l1.222.1"></span>γὰρ πρὸς τὴν ἀρχὴν ἑτέρως ἡμᾶς ἵστασθαι, ὡς οὐ
<span class="lb" data-page="1.222" data-line="2" id="l1.222.2"></span>τὴν αὐτὴν ποιότητα κεκτημένην τῇ διαθέσει, ἧσπερ ἀρχή ἐστιν.
</p>
        </article>

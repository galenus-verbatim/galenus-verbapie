<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:5">
<span class="pb page1" data-page="1.115" id="p1.115"></span>
<span class="milestone ed1page page1" data-n="1.17" data-unit="ed1page" id="ed1page.1.17"></span>
<span class="milestone ed2page page1" data-n="2.302" data-unit="ed2page" id="ed2page.2.302"></span>
          <p>
<span class="lb" data-page="1.115" data-line="8" id="l1.115.8"></span>Τῶν τεχνῶν τοίνυν αἱ μὲν ποιητικαὶ τῶν οὐκ
<span class="lb" data-page="1.115" data-line="9" id="l1.115.9"></span>ὄντων εἰσὶν, ὡς ἡ ναυπηγικὴ, αἱ δὲ συντηρητικαὶ τῶν γεγονότων,
<span class="lb" data-page="1.115" data-line="10" id="l1.115.10"></span>ὡς ἡ κυβερνητικὴ, αἱ δὲ ἀμφότεραι, ὡς ἡ οἰκοδομική. ἐπὶ
<span class="lb" data-page="1.115" data-line="11" id="l1.115.11"></span>μὲν οὖν τῶν ποιουσῶν ἢ συντηρουσῶν τεχνῶν εἰς τρόπος ἐστὶ
<span class="lb" data-page="1.115" data-line="12" id="l1.115.12"></span>τῆς ἐπιτυχίας. διὰ τοῦτο ἁπλῆ ἐστιν ἡ τοῦ χρησίμου κρίσις·
<span class="lb" data-page="1.115" data-line="13" id="l1.115.13"></span>ἐπὶ δὲ τῶν ποιουσῶν τε καὶ συντηρουσῶν οὐκ εὐχερές. οὐ γὰρ
<span class="lb" data-page="1.115" data-line="14" id="l1.115.14"></span>δεῖ ἄχρηστον νομίζειν τὸ μὴ φέρον ἐπὶ συντήρησιν, ἀλλὰ πολυπραγμονεῖν,
<span class="lb" data-page="1.115" data-line="15" id="l1.115.15"></span>εἰ συντελεῖ τι πρὸς τὸ ποιῆσαι τὸ μὴ ὄν. ἰατρικὴ τοίνυν
<span class="lb" data-page="1.115" data-line="16" id="l1.115.16"></span>τῶν ποιουσῶν καὶ συντηρουσῶν ἐστιν· οὐ μέντοι χρὴ ὑπολαβεῖν
<span class="lb" data-page="1.115" data-line="17" id="l1.115.17"></span>διπλοῦν εἶναι τῆς τέχνης τὸ τέλος, τό τε μὴ ὂν ποιῆσαι, οἷον
<span class="pb" data-page="1.116" id="p1.116"></span>
<span class="lb" data-page="1.116" data-line="1" id="l1.116.1"></span>τὴν ὑγείαν καὶ τὸ ὑπάρχον αὐτῆς διαφυλάξαι. διὰ γὰρ τῶν
<span class="lb" data-page="1.116" data-line="2" id="l1.116.2"></span>αὐτῶν, φασὶ, ῥημάτων ποιοῦσα τὴν ὑγείαν, καὶ συντηροῦσα,
<span class="lb" data-page="1.116" data-line="3" id="l1.116.3"></span>διπλοῦν ἂν ἔχοι τὸ τέλος. εἰ μὲν οὖν φανερῶς μὴ ἦν τὰ
<span class="lb" data-page="1.116" data-line="4" id="l1.116.4"></span>αὐτὰ θεωρήματα, ἐπ’ ἄμφω τὰ τέλη ἄγοντα, διαφερόντων
<span class="lb" data-page="1.116" data-line="5" id="l1.116.5"></span>καὶ τῶν τελῶν, διάφοροι ἂν ἦσαν καὶ αἱ τέχναι, καὶ δύο
<span class="lb" data-page="1.116" data-line="6" id="l1.116.6"></span>ἰατρικαί· ἐπεὶ δὲ τὰ μὲν αὐτὰ θεωρήματα, οἱ δὲ σκοποὶ
<span class="lb" data-page="1.116" data-line="7" id="l1.116.7"></span>διαφέρουσι, μία οὖσα τέχνη διαφέροντας ἂν ἔχοι τοὺς σκοπούς.
<span class="lb" data-page="1.116" data-line="8" id="l1.116.8"></span>ἀγνοοῦσι δ’, ὅτι ὁ μὲν σκοπὸς τῆς τέχνης εἷς ἐστιν
<span class="lb" data-page="1.116" data-line="9" id="l1.116.9"></span>ἡ ὑγεία, καὶ τὸ τέλος ἓν τὸ τυχεῖν ὑγείας, οἱ δὲ τρόποι
<span class="lb" data-page="1.116" data-line="10" id="l1.116.10"></span>τῆς ἐπιτυχίας διαφέροντες. οὐκ ἐξαλλάττεται οὖν ὁ σκοπὸς,
<span class="lb" data-page="1.116" data-line="11" id="l1.116.11"></span>οὐδὲ τὸ τέλος παρὰ τὸν τρόπον τῆς ὑγείας. ἐπιστήμονες
<span class="lb" data-page="1.116" data-line="12" id="l1.116.12"></span>γὰρ ἡμεῖς ὄντες τῶν βλάπτειν πεφυκότων, ὅπου μὲν τὰ
<span class="lb" data-page="1.116" data-line="13" id="l1.116.13"></span>βλάπτοντα περιαιροῦντες, περιποιοῦμεν τὴν ὑγείαν, ὅπου
<span class="lb" data-page="1.116" data-line="14" id="l1.116.14"></span>δ’ ἐκκλίνοντες, συντηροῦμεν αὐτήν. τὸ χρήσιμον τοίνυν ἐν
<span class="lb" data-page="1.116" data-line="15" id="l1.116.15"></span>ἰατρικῇ δεῖ κρίνειν, σκοποῦντας, ὁτὲ μὲν, εἰ πρὸς τὸ ποιῆσαι
<span class="lb" data-page="1.116" data-line="16" id="l1.116.16"></span>τὴν ὑγείαν φέρει, ὁτὲ δὲ, τὸ συντηρῆσαι.
</p>
        </article>

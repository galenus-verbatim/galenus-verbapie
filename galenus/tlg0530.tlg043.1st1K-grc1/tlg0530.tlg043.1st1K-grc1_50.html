<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:50">
<span class="pb page1" data-page="1.222" id="p1.222"></span>
<span class="milestone ed1page page1" data-n="1.34" data-unit="ed1page" id="ed1page.1.34"></span>
<span class="milestone ed2page page1" data-n="2.338" data-unit="ed2page" id="ed2page.2.338"></span>
          <p>
<span class="lb" data-page="1.222" data-line="3" id="l1.222.3"></span>Ὅτι δὲ γελοῖόν ἐστιν οἴεσθαι ἐκ τῆς σταλτικῆς
<span class="lb" data-page="1.222" data-line="4" id="l1.222.4"></span>ἀγωγῆς δυσπάθειαν τοῖς σώμασι παραγίνεσθαι, δι’
<span class="lb" data-page="1.222" data-line="5" id="l1.222.5"></span>ἧς πυκνοῦται καὶ στέλλεται τὰ σώματα, ἐντεῦθεν ἄν τις
<span class="lb" data-page="1.222" data-line="6" id="l1.222.6"></span>μάθοι. εἰ ἡ πύκνωσις καὶ ἡ συστολὴ καὶ ἡ σκληρότης τῶν
<span class="lb" data-page="1.222" data-line="7" id="l1.222.7"></span>σωμάτων δυσπαθείας ἦν αἰτία, οἱ φλεγμαίνοντες καὶ
<span class="lb" data-page="1.222" data-line="8" id="l1.222.8"></span>ἐσκιῤῥωμένοι καὶ τὸ δέρμα σκληρὸν καὶ περιτεταμένον ὑπὸ
<span class="lb" data-page="1.222" data-line="9" id="l1.222.9"></span>τῆς ἐσχάτης ἐνδείας ἔχοντες δυσπαθέστεροι ἂν ἦσαν τῶν
<span class="lb" data-page="1.222" data-line="10" id="l1.222.10"></span>ὑγιαινόντων. οἱ γὰρ ὑγιαίνοντες μαλακώτερα καὶ ἀραιότερα
<span class="lb" data-page="1.222" data-line="11" id="l1.222.11"></span>τὰ σώματα ἔχουσι, καὶ μᾶλλόν γε, ὅσον ἂν ὑγιαίνωσιν. ἔτι
<span class="lb" data-page="1.222" data-line="12" id="l1.222.12"></span>εἰ τῇ σκληρότητι ἡ δυσπάθεια ἐκρίνετο, τοὺς γέροντας
<span class="lb" data-page="1.222" data-line="13" id="l1.222.13"></span>σκληρότερα τὰ σώματα τῶν παίδων ἔχοντας δυσπαθεστέρους
<span class="lb" data-page="1.222" data-line="14" id="l1.222.14"></span>ἔδει νομίζεσθαι. εἰ γὰρ, ἥνπερ οἱ Μεθοδικοὶ ἐκ
<span class="lb" data-page="1.222" data-line="15" id="l1.222.15"></span>τέχνης δυσπάθειάν φασι περιποιεῖν, ταύτην ἐκ φύσεως
<span class="lb" data-page="1.222" data-line="16" id="l1.222.16"></span>ἔχουσι, πῶς οὐκ εὔλογον ἦν δυσπαθεστέρους εἶναι τῶν νέων;
</p>
        </article>

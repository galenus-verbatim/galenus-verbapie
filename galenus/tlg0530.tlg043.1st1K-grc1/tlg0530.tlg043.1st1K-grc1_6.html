<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:6">
<span class="pb page1" data-page="1.116" id="p1.116"></span>
<span class="milestone ed1page page1" data-n="1.17" data-unit="ed1page" id="ed1page.1.17"></span>
<span class="milestone ed2page page1" data-n="2.302" data-unit="ed2page" id="ed2page.2.302"></span>
          <p>
<span class="lb" data-page="1.116" data-line="17" id="l1.116.17"></span>Τὸ δ’ ἀκόλουθόν τινες μὲν τῇ συνυπάρξει
<span class="lb" data-page="1.116" data-line="18" id="l1.116.18"></span>κρίνεσθαι οἴονται, ἀγνοοῦντες, ὅτι πολλὰ μὲν συνυπάρχει
<span class="pb" data-page="1.117" id="p1.117"></span>
<span class="lb" data-page="1.117" data-line="1" id="l1.117.1"></span>ἀλλήλοις, οὐ μὴν ἀκολουθία τις ὁρᾶται ἐν <span class="milestone ed1page" data-n="1.18" data-unit="ed1page" id="ed1page.1.18"></span>αὐτοῖς·
<span class="lb" data-page="1.117" data-line="2" id="l1.117.2"></span>ὥσπερ φαμὲν καὶ τὸ ἡμέραν εἶναι συνυπάρχειν, καὶ τὸ ἀναπνεῖν,
<span class="lb" data-page="1.117" data-line="3" id="l1.117.3"></span>οὐ μὴν <span class="milestone ed2page" data-n="2.303" data-unit="ed2page" id="ed2page.2.303"></span>ἀκολουθία ἐστὶν αὐτῷ. οὐ τῇ συνυπάρξει
<span class="lb" data-page="1.117" data-line="4" id="l1.117.4"></span>τοίνυν κριτέον τὴν ἀκολουθίαν, ἀλλ’ οὗ ἀνασκευαζομένου, ἐξ
<span class="lb" data-page="1.117" data-line="5" id="l1.117.5"></span>ἀνάγκης τι συνανασκευάζεται, καὶ τιθεμένου τίθεται, ἐκείνῳ
<span class="lb" data-page="1.117" data-line="6" id="l1.117.6"></span>ἐκεῖνο ἀκόλουθον ἡγητέον εἶναι. καὶ καθόλου δὲ κατὰ συνάρτησιν
<span class="lb" data-page="1.117" data-line="7" id="l1.117.7"></span>συνημμένα κρίνοντι ἐπικρίσει κριτέον, ἐφ’ ὧν ἂν δέοι
<span class="lb" data-page="1.117" data-line="8" id="l1.117.8"></span>ἐπίκρισιν ἀκόλουθον ποιήσασθαι. πρὸς μὲν οὖν ἐνίων λόγων
<span class="lb" data-page="1.117" data-line="9" id="l1.117.9"></span>ἐπίκρισιν ἀναγκαία ἐστὶν ἡ ἀκολουθία ἐπιζητουμένη. εἰ δὲ
<span class="lb" data-page="1.117" data-line="10" id="l1.117.10"></span>καὶ πρὸς τὴν τῶν ἰατρικῶν θεωρημάτων κρίσιν συμβάλοιτο,
<span class="lb" data-page="1.117" data-line="11" id="l1.117.11"></span>ἴσως ἄν τις ἐπιζητοῖ. οὐ γὰρ ἐπαρκεῖ ἐπιγνῶναι, εἰ ἰατρικόν
<span class="lb" data-page="1.117" data-line="12" id="l1.117.12"></span>ἐστι θεώρημα τὸ χρήσιμόν τε καὶ ἀληθὲς ὑπάρχον,
<span class="lb" data-page="1.117" data-line="13" id="l1.117.13"></span>ἀλλ’ οὐδὲν ἦττον ἔχεσθαι ἀεὶ τοῦ ἀκολούθου δεῖ.
</p>
        </article>

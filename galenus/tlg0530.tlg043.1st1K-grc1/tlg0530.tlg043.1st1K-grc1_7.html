<article xmlns="http://www.w3.org/1999/xhtml" id="urn:cts:greekLit:tlg0530.tlg043.1st1K-grc1:7">
<span class="pb page1" data-page="1.117" id="p1.117"></span>
<span class="milestone ed1page page1" data-n="1.18" data-unit="ed1page" id="ed1page.1.18"></span>
<span class="milestone ed2page page1" data-n="2.303" data-unit="ed2page" id="ed2page.2.303"></span>
          <p>
<span class="lb" data-page="1.117" data-line="14" id="l1.117.14"></span>Ἐπεὶ οὖν πᾶς λόγος καὶ πᾶν θεώρημα τοῖς
<span class="lb" data-page="1.117" data-line="15" id="l1.117.15"></span>τρισὶ τούτοις κρίνεται· τρεῖς δ’ εἰσὶν ἐν ἰατρικῇ αἱρέσεις, ἥ τε
<span class="lb" data-page="1.117" data-line="16" id="l1.117.16"></span>τῶν Λογικῶν καὶ τῶν Ἐμπειρικῶν καὶ τῶν Μεθοδικῶν, φέρε,
<span class="lb" data-page="1.117" data-line="17" id="l1.117.17"></span>τοῖς κριτηρίοις τούτοις χρώμενοι ἐπισκεψώμεθα καὶ τὰς
<span class="pb" data-page="1.118" id="p1.118"></span>
<span class="lb" data-page="1.118" data-line="1" id="l1.118.1"></span>αἱρέσεις, ἵνα τῇ ὑγιεῖ προσθώμεθα. ἀναγκαῖον δὲ τὰ κοινὰ
<span class="lb" data-page="1.118" data-line="2" id="l1.118.2"></span>τῶν αἱρέσεων πρῶτον ἐκθέσθαι, καὶ τὰ ἴδια ἐκείνων
<span class="lb" data-page="1.118" data-line="3" id="l1.118.3"></span>ἑκάστης, εἶθ’ οὕτως ἑξῆς τὴν ἐπίκρισιν αὐτῶν ποιήσασθαι.
<span class="lb" data-page="1.118" data-line="4" id="l1.118.4"></span>ἔστι τοίνυν κοινὰ τῶν τριῶν αἱρέσεων ταῦτα. ὅτι
<span class="lb" data-page="1.118" data-line="5" id="l1.118.5"></span>χρήσιμα τὰ φαινόμενα θεωρήματα, ἀναλογισμὸς, τήρησις,
<span class="lb" data-page="1.118" data-line="6" id="l1.118.6"></span>ἱστορία, ὁμοίου μετάβασις. ὅτι ἄκριτος ἱστορία, οὐ παραδεκτέα
<span class="lb" data-page="1.118" data-line="7" id="l1.118.7"></span>τὰ ὄργανα, ὁ τρόπος τῆς προσαγωγῆς τῶν βοηθημάτων,
<span class="lb" data-page="1.118" data-line="8" id="l1.118.8"></span>ὅτι ἐξ ἄλλων ἄλλα καταλαμβάνεται. ὅτι, τῶν αὐτῶν
<span class="lb" data-page="1.118" data-line="9" id="l1.118.9"></span>περιστάντων, τὰ αὐτὰ ποιητέον. τὸ, διὰ προσθέσεων καὶ
<span class="lb" data-page="1.118" data-line="10" id="l1.118.10"></span>ἀφαιρέσεων τὴν ὑγείαν τηρεῖσθαι, καὶ τὰς νόσους θεραπεύεσθαι.
<span class="lb" data-page="1.118" data-line="11" id="l1.118.11"></span>τὸ, δεῖν ἐκκλίνειν τὴν τῶν βλαπτόντων χρῆσιν
<span class="lb" data-page="1.118" data-line="12" id="l1.118.12"></span>πρός τε ὑγείας τήρησιν καὶ νόσων ἀπαλλαγήν. τὸ, τὴν πεῖραν
<span class="lb" data-page="1.118" data-line="13" id="l1.118.13"></span>δυνατὴν καὶ χρήσιμον εἶναι πρὸς τὴν κατάληψιν τῆς
<span class="lb" data-page="1.118" data-line="14" id="l1.118.14"></span>προσαγομένης ὕλης. τρόφιμα γὰρ καὶ ἄτροφα καὶ καθαρτικὰ
<span class="lb" data-page="1.118" data-line="15" id="l1.118.15"></span>καὶ φθαρτικὰ πείρᾳ κατείληπται.
</p>
        </article>
